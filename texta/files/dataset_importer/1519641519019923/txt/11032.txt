                                                                                             1

                                                                     Kriminaalasi nr 1-16-430




                                      KOHTUMÄÄRUS
06. juulil 2016 Viru Maakohus koosseisus
kohtunik                        Heli Väinaste
sekretäri                       Enjar Malm                                       juuresolekul
kaitsja                         Monica Meristo-Dmitrijev                             osavõtul
avalikul     kohtuistungil   Rakvere      kohtumajas     läbi     vaadanud    Viru    Vangla
kriminaalhooldusosakonna Rakvere esinduse kriminaalhooldusametniku Jane Tohverti
erakorralise ettekande Reigo Velpler’ile mõistetud karistuse täitmisele pööramiseks,

                                      t e g i k i n d l a k s:

Viru Maakohtu kohtuotsusega nr 1-16-430 05.02.2016 tunnistati Reigo Velpler süüdi KarS §
424 järgi ja karistuseks mõisteti 6 (kuus) kuud vangistust. Reigo Velpler tunnistati süüdi KarS
§ 120 lg 1 järgi ja karistuseks mõisteti 4 (neli) kuud vangistust. KarS § 64 lg 1 alusel
suurendati raskeimat üksikkaristust ja Reigo Velpleri liitkaristuseks mõisteti 9 (üheksa) kuud
vangistust. KarS § 74 lg 1 ja 3 alusel jäeti vangistus tingimisi kohaldamata ja määrati
katseajaks 1 (üks) aasta. Katseajaks allutati Reigo Velpler kriminaalhooldaja
käitumiskontrollile ja teda kohustati katseajal järgima KarS § 75 lg 1 toodud kontrollnõudeid:
1) elama kohtu määratud alalises elukohas – xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2 alusel kohustati Reigo Velplerit käitumiskontrolli ajal mitte tarvitama
alkoholi.

Katseaja alguseks loeti 05.02.2016.

Viru Vangla kriminaalhooldusosakonna Rakvere esinduse kriminaalhooldusametnikult Jane
Tohvertilt saabus kohtule 29.06.2016 erakorraline ettekanne Reigo Velplerile mõistetud
karistuse täitmisele pööramiseks, sest kriminaalhooldusalune Reigo Velpler on rikkunud
kohustust käitumiskontrolli ajal mitte tarvitada alkoholi ning juhtinud mootorsõidukit
alkoholijoobes. Esitatud erakorralisest ettekandest nähtub, et 04.06.2016 kell 15.15
registreeriti Lääne-Virumaal Tapa linnas Ülesõidu tänaval juhtum nr 3130160039770, kus
kriminaalhooldusalune Reigo Velpler juhtis Tapa linnas Ülesõidu tn raudteeülesõidul
sõiduautot vastava kategooria juhtimisõigust mitteomavana ja joobeseisundis, pannes toime
                                                                                                2

liiklusrikkumise ja liiklusõnnetuse, sõites otsa talle vastu liikunud ning seisma jäänud
sõiduautole. Antud juhtumi kohta on politsei alustanud väärteomenetluse LS § 223 lg 1 alusel.
Sündmusele reageerinud patrull fikseeris isiku joobe, kasutades tõenduslikku alkomeetrit
Alcotest 7110 Typ MKIII EST nr ARAF-0024, mille lõplik tulemus oli 1,25 mg/l kohta
väljahingatavas õhus. 05.06.2016 kella 17.02 ajal Tapa linnas Tähe tänaval soovis politsei läbi
viia Reigo Velpleriga menetlustoiminguid. Kuna isikul esinesid alkoholijoobe tunnused, siis
fikseeris politsei tema joobe, kasutades indikaatorvahendit Alcoquant 6020 nr A111149
(kalibreeritud kuni 10.09.2016), mis näitas 1,42 mg/l kohta väljahingatavas õhus.
Kriminaalmenetlust ei ole algatatud. Hooldusalune on rikkunud seega kahel korral kohtu
poolt määratud kohustust mitte tarvitada alkoholi. Kirjalikus seletuses andis hooldusalune
teada, et tegi avarii alkoholijoobes ning välja kutsuti politsei. Isiku sõnul tarvitas ta alkoholi
ning sõitis autoga, olles joobeseisundis, sest ei saanud lapsega koos olla.

Hooldusalusega on katseajal toimunud 10 kohtumist. Registreerimise kohustust on isik seni
täitnud rahuldavalt.

Kriminaalhooldusametnik Jane Tohvert leidis kohtuistungil, et Reigo Velplerile mõistetud
karistust ei peaks täitmisele pöörama, vaid talle võiks määrata käitumiskontrolli ajaks KarS §
75 lg 2 p 5 ja 8 sätestatud kohustused. KarS § 75 lg 2 p 5 sätestatud kohustuse täitmise
tähtajaks tegi kriminaalhooldusametnik ettepaneku määrata 31.08.2016.

Kriminaalhooldusalune Reigo Velpler kinnitas kohtuistungil, et erakorralises ettekandes
toodu vastab tõele. Reigo Velpler kahetses juhtunut, ei nõustunud talle mõistetud karistuse
täitmisele pööramisega. Ta teadvustab alkoholiga seonduvat probleemi, sest pani aja kinni
Wismarisse 20.07.2016 kell 11.30. Ta on nõus läbima alkoholivastase ravi, samuti osalema
kriminaalhooldusametniku poolt valitavates sotsiaalprogrammides.

Kaitsja leidis, et KarS § 74 lg-st 4 tulenevalt on võimalik määrata isikule täiendavaid
kohustusi. Reigo Velpler tunnistab probleemi. Kriminaalhooldusametnik nõustus isikule
täiendavate kohustuste määramisega. Kaitsja märkis, et vanglasse jõuab isikut alati saata.

KarS § 74 lg 4 sätestab, et kui süüdlane katseajal ei järgi kontrollnõudeid või ei täida talle
pandud kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt KarS § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele. KarS § 75 lg 3 kohaselt võib kohus kergendada
või tühistada süüdlasele käitumiskontrolli ajaks määratud kohustusi või panna süüdlasele
täiendavaid kohustusi vastavalt KarS § 75 lõikes 2 sätestatule. Kohus leiab, et Viru Vangla
kriminaalhooldusosakonna Rakvere esinduse kriminaalhooldusametniku Jane Tohverti
erakorraline ettekanne Reigo Velplerile mõistetud karistuse täitmisele pööramiseks on kohtule
põhjendatult esitatud, sest kriminaalhooldusalune Reigo Velpler on 2 korral, s.o 04.06.2016 ja
05.06.2016 rikkunud kohustust käitumiskontrolli ajal mitte tarvitada alkoholi. 04.06.2016 kell
15.15 juhtis kriminaalhooldusalune Reigo Velpler Tapa linnas Ülesõidu tn raudteeülesõidul
sõiduautot vastava kategooria juhtimisõigust mitteomavana ja joobeseisundis, põhjustades
liiklusõnnetuse. Antud juhtumi kohta on politsei alustanud väärteomenetluse LS § 223 lg 1
alusel. Sündmusele reageerinud patrull fikseeris Reigo Velpleri joobe, mille lõplik tulemus oli
1,25 mg/l kohta väljahingatavas õhus. 05.06.2016 kella 17.02 ajal soovis politsei läbi viia
Reigo Velpleriga menetlustoiminguid Tapa linnas Tähe tänaval. Kuna isikul esinesid
alkoholijoobe tunnused, siis fikseeris politsei tema joobe, milleks oli 1,42 mg/l kohta
väljahingatavas õhus. Arvestades asjaolu, et tegemist on esmakordsete rikkumistega, mis
leidsid aset 2-l järjestikusel päeval, ei ole kohtu hinnangul antud juhul põhjendatud ega
proportsionaalne Reigo Velplerile mõistetud karistuse täitmisele pööramine. Kohus leiab, et
                                                                                            3

Reigo Velplerile tuleks käitumiskontrolli ajaks määrata KarS § 75 lg 2 p 5 ja 8 sätestatud
täiendavad kohustused (alluda alkoholivastasele ravile, olles selleks eelnevalt nõusoleku
andnud ja osaleda kriminaalhooldusametniku poolt valitavates sotsiaalprogrammides).

Lähtudes eeltoodust ja juhindudes KarS § 74 lg 4, 75 lg 3; KrMS § 387, 427, 432 kohus

                                         m ä ä r a s:

Jätta rahuldamata Viru Vangla kriminaalhooldusosakonna Rakvere esinduse
kriminaalhooldusametniku Jane Tohverti erakorraline ettekanne 29.06.2016 REIGO
VELPLER’ile (isikukood 39503135226, elukoht xxxx, töökoht xxxx) Viru Maakohtu
kohtuotsusega nr 1-16-430 05.02.2016 KarS § 424, 120 lg 1 järgi mõistetud karistuse
täitmisele pööramiseks, kuid määrata talle täiendavad kohustused alljärgnevalt:
    1) KarS § 75 lg 2 p 5 alusel kohustada Reigo Velplerit käitumiskontrolli ajal alluma
        alkoholivastasele ravile, olles selleks eelnevalt nõusoleku andnud. Kohustuse täitmise
        tähtaeg 31.08.2016;
    2) KarS § 75 lg 2 p 8 alusel kohustada Reigo Velplerit käitumiskontrolli ajal osalema
        kriminaalhooldusametniku poolt valitavates sotsiaalprogrammides.

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

/allkirjastatud digitaalselt/

Heli Väinaste
Kohtunik
