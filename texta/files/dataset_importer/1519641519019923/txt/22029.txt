                                                                                  1-16-1823




                           KOHTUOTSUS
                                EESTI VABARIIGI NIMEL
                                   (RESOLUTIIVOSA)

Kohus                               Harju Maakohus

Otsuse tegemise aeg ja koht         04. märts 2016 Tallinn, Liivalaia kohtumaja

Kriminaalasja number                1-16-1823 (14230200047)

Kohtunik                            Külli Iisop

Kohtuistungi sekretär               Liisi Kisler

Kriminaalasi                        Tiit Pohla süüdistuses KarS § 424 järgi lühimenetluses
                                    (kiirmenetluse korras)

Prokurör                            Maksim Kink

Kohtuistungi toimumise aeg          04.03.2016

Süüdistatav                         T i i t POHL – isikukood 35805240417; Eesti kodanik;
                                    emakeel: eesti keel; keskharidusega; elukoht: XXX; ei
                                    tööta; varem kriminaalkorras karistamata; tõkend puudub
                                    (kahtlustatavana kinni peetud 02.-04.03.2016)

Kaitsja                             Leelo Viil

RESOLUTSIOON
1. Süüdi tunnistada T i i t POHL KarS § 424 järgi ning karistuseks mõista 3 (kolm) kuud
vangistust.
KrMS § 238 lg 2 alusel, tulenevalt lühimenetlusest, vähendada mõistetud karistust 1/3
võrra ja kandmisele kuulub 2 (kaks) kuud vangistust.

2. KarS § 68 lg 1 alusel lugeda karistusest kantuks 3 päeva eelvangistust (02.-04.03.2016)
ning kandmisele kuulub 1 (üks) kuu ja 27 (kakskümmend seitse) päeva vangistust.

3. KarS § 73 alusel ei pöörata mõistetud vangistust täielikult täitmisele, kui T. Pohl 1(ühe)
aasta pikkuse katseaja kestel ei pane toime uut tahtlikku kuritegu.




                                              1
KarS § 78 p 1 kohaselt hakkab katseaeg kulgema kohtuotsuse kuulutamisest.

4. Välja mõista T. Pohlalt KrMS § 180 lg 1 ja § 173 lg 3 alusel kriminaalmenetluse kulud
riigieelarve tuludesse: süüdimõistva kohtuotsusega kaasnev sundraha 322,50 eurot, joobe
tuvastamise ja ekspertiisi tegemisega tekkinud kulud 38 eurot, määratud kaitsjale makstud tasu
120 eurot ja sundtoomise kulud 18,70 eurot, kokku summas 499,20 eurot (nelisada
üheksakümmend üheksa eurot ja 20 senti).

KrMS § 180 lg 3 alusel kohus määrab, et menetluskulusid (499,20 eurot) on võimalik
tasuda vabatahtlikult osade kaupa 5 kuu jooksul alates kohtuotsuse jõustumisest.

Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt (5 kuu jooksul) tasutud, suunatakse need täitemenetluse
läbiviimiseks kohtutäiturile täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul alates
päevast, mil otsus on pooltele kättesaadav. Apellatsiooniõiguse kasutamise soovist tuleb Harju
Maakohtule kirjalikult teatada 7 päeva jooksul, alates kohtuotsuse resolutiivosa kuulutamisest.

Otsus tervikuna koostatakse vaid pärast apellatsiooniteate saamist ning on kättesaadav kohtu
kantseleis 15-ndal päeval pärast apellatsiooniteate esitamist.

Süüdistus
Tiit Pohl tahtlikult juhtis 27.12.2013 kella 16.56 paiku Harjumaal Viimsi vallas Metsakasti
külas Jäätme tee 12 juures mootorsõidukit Volvo registreerimismärgiga XXX, olles
joobeseisundis (Tiit Pohl’a veres oli alkoholi sisaldus 1,55 mg/g).
Sellise käitumisega rikkus Tiit Pohl liiklusseaduse § 69 lg 1 ja korrakaitseseaduse § 36 lg 1 /Juht
ei tohi olla joobeseisundis. Joobeseisund on alkoholi, narkootilise või psühhotroopse aine või
muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1 /alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Seega Tiit Pohl pani toime mootorsõiduki juhtimise joobeseisundis, s.o KarS § 424 järgi
kvalifitseeritava kuriteo.

Menetlusnormid, millest kohus lähtub otsuse tegemisel, on KrMS §-d 2561, 2564 lg 4, 2565 lg
1 p 2 ja lg 2, 175, 179, 180, 238, 306, 311, 313.


Külli Iisop
Kohtunik




                                                2
