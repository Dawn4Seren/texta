                                                                                 2-15-7654




                                KOHTUMÄÄRUS
Kohus                           Viru Maakohus
Kohtunik                        Pille Aver
Kohtujurist                     Irina Kuzmina
Määruse tegemise aeg ja koht    24. mai 2016, Narva kohtumaja
Tsiviilasja number              2-15-7654
Tsiviilasi                      AS Espak Narva hagi OÜ Rober Ehitus vastu võlgnevuse
                                nõudes
Menetlustoiming                 Kompromissi kinnitamine, menetluse lõpetamine
Asja lahendamise viis           Kirjalik menetlus
Menetlusosalised ja esindajad   Hageja:      AS Espak Narva (RK 10971513, asukoht Rahu
                                             36a, 20604 Narva)
                                             Tarvo Peterson (lepinguline esindaja, e-post:
                                             tarvo.peterson@espak.ee)
                                Kostja:      OÜ Rober Ehitus (RK 12136220, asukoht
                                             Vabaõhumuuseumi tee 5/1-6, 13522 Tallinn)
                                             Vandeadvokaat Mart Angerjärv (lepinguline
                                             esindaja, e-post: menetlus@angerjarv.ee)

 RESOLUTSIOON

 1. Kinnitada AS Espak Narva ja OÜ Rober Ehitus vahel sõlmitud kompromiss
    järgnevalt:

 1.1. Hagejale on laekunud läbi täitemenetluse kogu nõude rahuldamiseks 9669.41 eurot.

 1.2. Kostja tunnustab nõuet.

 1.3. Hageja ei kanna kostjale tagasi 5 000.00 eurot, vaid rahuldab sellest põhinõuet.

 1.4. Hageja kannab kostjale hiljemalt 24.05.2016 tagasi summa 1 251.86 eurot, mis on
 täitemenetluses kostja poolt tasutud täitekulude katteks ja pool kohtumenetluse
 riigilõivust.

 1.5. Hageja kannab kostjale hiljemalt 24.05.2016 tagasi 3 417.55 eurot ning kostja tasub
 selle summa hagejale 700.00 eurot suuruste osamaksetega järgmise graafiku alusel:


 I Osamakse 700.00 eurot tuleb tasuda hiljemalt 15.06.2016,
 II Osamakse 700.00 eurot tuleb tasuda hiljemalt 15.07.2016,
                                                                                         1(4)
                                                                                   2-15-7654

III Osamakse 700.00 eurot tuleb tasuda hiljemalt 15.08.2016,
IV Osamakse 700.00 eurot tuleb tasuda hiljemalt 15.09.2016,
V Osamakse 617.55 eurot tuleb tasuda hiljemalt 15.10.2016.

1.6. Kostja peab tasuma antud osamaksed tähtaegselt hageja pangakontole nr: XXX,
selgitusse tuleb märkida: „Rober kompromissi osamakse asjas 2-15-7654“. Kostja võib
kogu võlgnevuse tasuda ennetähtaegselt.

1.7. Kui osamakse ei laeku ka hiljemalt 20 kalendripäeva möödumisel
maksetähtpäevast, loetakse kõikide tasumata osamaksete tähtajad saabunuks ja Hagejal
on õigus kogu tasumata võlgnevus anda kohtutäiturile sundtäitmiseks.

1.7. Juhul kui Hageja rikub käesoleva kompromissi punktides 4 ja 5 toodud kohustust
tagastada 4669,41 eurot hiljemalt 24.05.2016 Rober ehitus OÜ kontole XXX, tasub
Hageja kostjale leppetrahvi 100 eurot päevas alates 25.05.2016 (k.a.) kuni kogu
punktides 4 ja 5 toodud summa laekumiseni Rober ehitus OÜ-le. Kostjal on õigus anda
leppetrahvi nõue kohtutäiturile sundtäitmiseks ning nõude suurus on võrdne päevade
arvuga, mis jääb laekumise ja 25.05.2016 vahele, kusjuures nii laekumise päev kui ka
25.05.2016 võetakse päevade arvu leidmisel arvesse ning need suurendavad
leppetrahvinõuet.

2. Lõpetada tsiviilasjas nr 2-15-7654 menetlus.

3. Jaotada menetluskulud vastavalt kompromisslepingule; menetluskulud jätta poolte
   kanda.

4. Tagastada AS Espak Narva pool menetluses tasutud riigilõivust 237 (kakssada
   kolmkümmend seitse) eurot 50 senti. Tagastatav riigilõiv kanda AS Espak Narva
   arveldusarvele nr XXX Swedbank AS-s.

Saata kohtumäärus menetlusosalistele.


EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul kohtumääruse kättetoimetamisest. Määruskaebust ei saa esitada peale
viie kuu möödumist määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.


ASJAOLUD

Viru Maakohtu 03.09.2015 tagaseljaotsusega rahuldati AS Espak Narva nõue OÜ Sirenadi
Ehitus (OÜ Rober Ehitus õiguseellane) ning mõisteti kostjalt välja võlgnevus summas 7648

                                                                                         2(4)
                                                                                    2-15-7654

,82 eurot, viivis seisuga 17.05.2015 summas 1204,68 eurot, millele lisandub jooksev viivis
ning menetluskulud summas 475 eurot. OÜ Rober Ehitus esitas kohtule kaja, milles palus
menetluse taastamist ning taotles TsMS § 417 lg 6 kohaselt täitemenetluse peatamist ning
täitetoimingute tühistamist, mille käigus kohustub kohtutäitur tagastama kostja kontole
kinnipeetud summad.

Hageja oma seisukohas ei esitanud vastuväiteid menetluse taastamise suhtes. Hageja ei
nõustunud taotlusega täiteasja tühistamise ning täidetud summade tagastamise suhtes. Hageja
leiab, kui kohus peaks taotluse rahuldama, siis palub kohustada hagejat maksma
täitemenetluse raames saadud summa kohtu deposiiti, mis tagaks hilisema võimaliku
kohtuotsuse täitmise.

Kohus määras kaja lahendamiseks kohtuistungi, mis toimus 26. aprillil 2016.a. Kohtuistungil
andis pooltele tähtaja kuni 10. maini 2016 kompromissi esitamiseks. Kohus märkis, kui
nimetatud päevaks kompromissi ei laeku kohustub hagejat samaks päevaks esitama
hagiavalduse tervikteksti.

Hageja esitas 10. mail 2016 kohtule hagiavalduse tervikteksti. Koos hagiavaldusega esitas
hageja hagi tagamise taotlus.

Kohus oma 18.05.2016 määrusega jättis OÜ Rober Ehitus taotluse täitemenetluse peatamiseks
rahuldamata ning taotluse täitetoimingute tühistamiseks ja arestitud summade tagastamiseks
läbi vaatamata. Sama määrusega jättis kohus AS Espak Narva hagi tagamise taotluse
rahuldamata.

Pooled esitasid 24.05.2016 Viru Maakohtule poolte vahel sõlmitud kompromissi.
Kompromissis jõudsid pooled kokkuleppele võlgnevuse suuruses ja selle tasumise korras.
Pooled on samuti leppinud kokku menetluskulude kandmises ning määrasid ka kindlaks
hüvitamisele kuuluva menetluskulu rahalise suuruse. Seoses kompromissi sõlmimisega
taotlevad hageja ja kostja kohtult kompromissi kinnitamist ja tsiviilasjas menetluse lõpetamist.
Pooled kinnitavad, et on teadlikud kompromissi kinnitamise ja menetluse lõpetamise
tagajärgedest.

Hageja taotleb poole riigilõivu 237,50 euro tagastamist tema arveldusarvele.


KOHTUMÄÄRUSE PÕHJENDUSED

Kohus, tutvunud poolte kompromissiga, uurinud kohtule esitatud dokumentaalseid tõendeid,
leidis et poolte taotlus on põhjendatud ja kuulub rahuldamisele.

TsMS § 428 lg 1 p 4 kohaselt kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt pooled võivad
menetluse kuni hagi kohta tehtud lahendi jõustumiseni lõpetada kompromissiga. Et
pooltevaheline kompromiss on vastuolus seaduse või heade kommetega, pole tuvastatud,
mistõttu kinnitab kohus poolte kompromissi nende poolt kokkulepitud tingimustel ja lõpetab
tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses poolte
kompromissi kinnitamisega ei või samad pooled sama hagi eseme suhtes esitada uut hagi.
Samuti selgitab kohus pooltele, et juhul, kui kostja ei täida kokkuleppega võetud kohustust,

                                                                                          3(4)
                                                                                 2-15-7654

siis vastavalt täitemenetluse seadustiku § 2 lg 1 p 1 on hagejal õigus pöörduda kohtutäituri
poole kohtumääruse sundtäitmiseks.

Kohus kinnitab poolte kompromissi ja lõpetab tsiviilasja menetluse.


Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses.

TsMS § 168 lg 3 kohaselt, kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti.

Lähtuvalt TsMS § 1741 lg 1 asja menetluse lõpetamise korral kompromissi või hagist
loobumise tõttu või kostja õigeksvõtul põhineva otsuse tegemise korral määrab kohus
menetluse lõpetamise määruses või õigeksvõtul põhinevas otsuses lisaks menetluskulude
jaotusele ka hüvitatavate menetluskulude rahalise suuruse. Enne määruse või otsuse tegemist
annab kohus menetlusosalistele mõistliku tähtaja oma menetluskulude nimekirja esitamiseks.

Pooled on kompromissis menetluskulude jaotuse osas kokku leppinud ning seega tuleb poolte
menetluskulud jaotada vastavalt kokkuleppele, menetluskulud on kompromisslepinguga
rahaliselt kindlaks määratud.

Riigilõivu osaline tagastamine

Vastavalt TsMS § 150 lg 2 p 1 pool menetluses tasutud riigilõivu tagastatakse, kui pooled
sõlmivad kompromissi.

Hageja oli menetluses tasunud riigilõivu kokku summas 475 eurot. Seoses kompromissi
sõlmimisega taotleb hageja poole riigilõivu tagastamist tema arveldusarvele.

Kohus rahuldab hageja taotluse ja tagastab hagejale poole menetluses tasutud riigilõivust
237,50 eurot. Hageja taotlusel tuleb riigilõiv kanda tema arveldusarvele nr XXX, Swedbank
AS.“


(Digitaalselt allkirjastatud)

Pille Aver
kohtunik




                                                                                       4(4)
