                                                               Kriminaalasi nr 1-14-2227




                          KOHTUMÄÄRUS

Kohus                            Tartu Maakohus

Määruse tegemise aeg ja koht     17. november 2016. a, Jõgeva kohtumaja

Kriminaalasja number             1-14-2227

Kohtunik                         Liivi Loide

Taotlus                          Maksim Safronovi taotlus täiteasjas nr 189/2015/357
                                 temalt välja mõistetud rahaliste nõuete ositi tasumiseks
                                 MAKSIM SAFRONOV (ik 39410053510; elukoht
Taotluse esitaja
                                 xxxxxxxxxxxxxxxxxxxxxxxxxxxxxxxxxxx)


RESOLUTSIOON

Rahuldada Maksim Safronovi taotlus täiteasjas nr 189/2015/357 temalt välja mõistetud
rahaliste nõuete tasumise ajatamiseks.

Kohustada Maksim Safronovit tasuma temalt väljamõistetud menetluskulude ja
täitekulude katteks kohtutäitur Jane Rumjantseva ametialasele arveldusarvele 2 (kaks)
aasta 6 (kuus) kuu jooksul alates 2016. detsembrist hiljemalt iga kuu viimaseks
kuupäevaks 27 (kakskümmend seitse) eurot kuus, viimase osamakse suurus 13
(kolmteist) eurot 75 senti.

Määrus saata Maksim Safronovile ja teadmiseks kohtutäitur Jane Rumjantsevale.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja
kaudu Tartu Ringkonnakohtule.

TAOTLUSE SISU JA MENETLUSE KÄIK

Maksim Safronov on süüdi tunnistatud Tartu Maakohtu 12.03.2014. a otsusega kriminaalasjas
nr 1-14-2227 KarS § 121 järgi ja karistuseks mõistetud 5 kuud vangistust. KarS § 65 lg 2
alusel suurendati Maksim Safronovile mõistetud karistust Tartu Maakohtu 20.12.2012. a


                                                                                    1 (3)
otsusega kriminaalasjas nr 1-12-12232 mõistetud karistuse ärakandmata osa, mis oli 7 kuud
vangistust, võrra ja liitkaristuseks kohtuotsuste kogumis mõisteti Maksim Safronovile 1 aasta
vangistust. KarS § 69 lg 1 alusel asendati Maksim Safronovile liitkaristuseks mõistetud
vangistus 730 tunni üldkasuliku tööga. Üldkasuliku töö tegemise tähtajaks määrati KarS § 69
lg 3 alusel 1 aasta ning üldkasuliku töö tegemisel oli Maksim Safronov kohustatud KarS § 69
lg 4 tulenevalt järgima KarS § 75 sätestatud kontrollnõudeid ja kohustusi.
Maksim Safronovilt mõisteti välja menetluskuludena riigi tuludesse 635,22 eurot, mis määrati
tasumisele osade kaupa ühe aasta jooksul kohustades Maksim Safronovit tasuma igakuiselt
hiljemalt 12. kuupäevaks menetluskulude katteks alates 2014. a aprillist vähemalt 52,94 eurot
kuus kuni kogu summa tasumiseni.

Tartu Maakohtu 17.09.2015. a määrusega pööras kohus KarS § 69 lg 6 alusel täitmisele
Maksim Safronovile Tartu Maakohtu 12.03.2014. a otsusega mõistetud vangistuse kandmata
osa, mis oli 5 kuud 5 päeva vangistust.

Maksim Safronov esitas 17.10.2016 kohtule avalduse täiteasjas nr 189/2015/357
maksegraafiku koostamiseks. Avalduse kohaselt soovib Maksim Safronov tasuda rahalised
kohustused 2 aasta 6 kuu jooksul. Maksegraafiku koostamise vajadust põhjendab Maksim
Safronov väikese palgaga, mistõttu on ta võimeline tasuma igakuiselt 25 eurot.
Samasisulised avaldused on Maksim Safronov esitanud ka kriminaalasjades nr 1-11-5118 ja
1-12-12232.

KOHTU SEISUKOHT

Kohtuotsusega mõisteti Maksim Safronovilt välja menetluskuludena riigi tuludesse 635,22
eurot, mis määrati tasumisele osade kaupa ühe aasta jooksul. Menetluskulud oleks Maksim
Safronov pidanud ära tasuma hiljemalt 12.03.2015. Kohtule esitatud materjali kohaselt on
menetluskulud kogu ulatuses tasumata. Kuna kohustus jäi määratud tähtajaks täitmata, alustati
Maksim Safronovi suhtes täitemenetlus ning tasumata menetluskuludele on lisandunud
täitekulud.
TMS § 45 kohaselt võib kohus võlgniku avalduse alusel täitemenetluse peatada või täitmist
pikendada või ajatada, kui menetluse jätkamine on võlgniku suhtes ebaõiglane. Seejuures
tuleb arvestada sissenõudja huvisid ning muid asjaolusid, muu hulgas võlgniku perekondlikku
ja majanduslikku olukorda.
Maksim Safronov on avaldanud, et ta küll omab regulaarset sissetulekut, kuid vaatamata
sellele ei ole rahaliste nõuete ühekorraga tasumine talle jõukohane. Võlgniku avalduse
kohaselt on tal võimalik igakuiselt tasuda 25 eurot. Lisaks käesolevale võlgnevusele on
Maksim Safronovil tasumata rahalisi kohustusi ka teistes kohtuasjades. Maksim Safronovi
keeruline majanduslik olukord on kohtule teada ka käesolevas kohtuasjas raames arutatud
erakorralistest ettekannetest. 14.10.2015 kuni 19.03.2016 kandis Maksim Safronov
vanglakaristust, mistõttu ei olnud sissetuleku teenimine samuti võimalik.
Käesolevalt on võlgniku avaldusest ja lisatud dokumentidest nähtuvalt summa, mille ajatamist
Maksim Safronov taotleb 823,75 eurot (menetluskulud ja täitekulud). Maksim Safronov on
valmis rahalisi kohustusi täitma asuma, kuid majanduslikust olukorrast tulenevalt palub
tasumise ajatamist. Kohus leiab, et Maksim Safronovile tuleb anda tasumiseks võimalus.
Sundtäitmise jätkamine sellises olukorras paneks Maksim Safronovi aga põhjendamatult
raskesse olukorda ja võib nõuetekohast tasumist raskendada.
Täitemenetluse seadustik ei sätesta, kui pikaks ajaks on võimalik menetluskulude tasumist
täitemenetluses ajatada. Eelnevast tulenevalt leiab kohus, et on põhjendatud menetluskulude
ja ka täitmisega kaasnevate kulude tasumise ajatamine avalduses märgitud ajaks. Jagades


                                                                                        2 (3)
summa, mis on süüdimõistetul tasumata, 2 aasta 6 kuu peale, tuleb Maksim Safronovil tasuda
kohtutäituri arvele igakuiselt vähemalt 27 eurot, viimane osamakse on väiksem, s.o 13,75
eurot.


/allkirjastatud digitaalselt/
Kohtunik




                                                                                     3 (3)
