                                    TARTU HALDUSKOHUS
                                       Tartu kohtumaja
                            KOHTUMÄÄRUS
Kohtuasja number                3-16-100
Määruse kuupäev                 10. juuni 2016
Kohtunik                        Roby Koik
Kohtuasi                        Sirje Kruusi kaebus Põlva Maavalitsuse kohustamiseks viia Sirje
                                Kruusi töötasu arvestus vastavusse tegeliku töötamisega perioodil
                                01.06.2014 kuni 31.08.2015
Menetlusosalised                Kaebaja – Sirje Kruus
                                Vastustaja – Põlva Maavalitsus
                                Kaasatud haldusorgan – Riigi Tugiteenuste Keskus
Resolutsioon
                                Lõpetada menetlus Sirje Kruusi kaebuses.

Edasikaebamise kord             Määrusele võib esitada määruskaebuse 15 päeva jooksul Tartu
                                Ringkonnakohtule Tartu Halduskohtu kaudu, arvates määruse
                                kättetoimetamisest.



Asjaolud ja kohtu seisukoht

1. Sirje Kruus esitas 14.01.2016. a Tartu Halduskohtule kaebuse, milles palub kohustada
Põlva Maavalitsust viia Maksu- ja Tolliametile esitatav „Tulu- ja sotsiaalmaksu, kohustusliku
kogumispensioni makse ja töötuskindlustusmakse deklaratsioon” (TSD) aruanne vastavusse
tegeliku töötamisega perioodil 01.06.2014 kuni 31.08.2015. Kaebuse kohaselt töötas Sirje
Kruus Põlva Maavalitsuse peaspetsialistina kuni koondamiseni 31.08.2015. Viimasel aastal
enne koondamist on kaebaja väitel temale valesti makstud töötasu ja puhkusetasu.
Koondamishüvitise maksmise aluseks olev keskmine töötasu on väiksem tegelikust keskmisest
töötasust.

2. Kohtumenetluse kestel on Sirje Kruus tegelenud aktiivselt vaidluse kohtuvälise
lahendamisega ja 10.06.2016. a kinnituse kohaselt on tänaseks saavutanud kaebuse eesmärgi.
Põlva Maavalitsus on 10.06.2016. a esitanud taotluse menetluse lõpetamiseks.

3. Halduskohus, arvestades kaebaja poolt kaebuse eesmärgi kohtuvälist saavutamist ja
vastustaja aktsepti menetluse lõpetamisele lõpetab poolte esitatud asjaoludel HKMS § 152 lg 1
p 4 alusel asja menetluse. Pooled on menetluse lõpetamise tagajärgedest teadlikud.

/allkirjastatud digitaalselt/
Roby Koik
kohtunik
