                                                                               2-15-128754




                            KOHTUMÄÄRUS
Kohus                               Pärnu Maakohus
Kohtunik                            Tambet Grauberg
Kohtujurist                         Eneli Kivi
Määruse tegemise aeg ja koht        28. märts 2016.a, Pärnu kohtumaja
Tsiviilasja number                  2-15-128754
Tsiviilasi                          If P&C Insurance AS hagi Heldur Laidna vastu
                                    võlgnevuse nõudes
Menetlusosalised ja nende
esindajad
                                    Hageja: If P&C Insurance AS, registrikood 10100168;
                                    asukoht: Lõõtsa 8a, 11415 Tallinn
                                    Hageja lepinguline esindaja: Paul Paas, *; e-post: *
                                    Kostja: Heldur Laidna, isikukood *; elukoht: *


Menetlustoiming                     Hagi menetlusse võtmise lahendamine, kirjalik menetlus
RESOLUTSIOON
1. Keelduda menetlusse võtmast If P&C Insurance AS hagi Heldur Laidna vastu võlgnevuse
   nõudes, kuna hageja ei ole esitanud tähtaegselt kohtule nõuet kostja vastu hagiavaldusele
   ettenähtud vormis.
2. Edastada määrus hagejale.
Menetluskulude jaotus
Jätta menetluskulud If P&C Insurance AS-i kanda.
Edasikaebamise kord

Hagiavalduse menetlusse võtmisest keeldumise määruse peale võib hageja esitada määruskaebuse
Tallinna Ringkonnakohtule Pärnu Maakohtu kaudu määruskaebuse 15 päeva jooksul arvates
määruse kättetoimetamisest.

Asjaolud, menetluse käik

If P&C Insurance AS esitas 30.12.2015 Pärnu Maakohtule maksekäsu kiirmenetluse avalduse
võlgnikult 1340,23 euro saamiseks. Kohus tegi 13.01.2016 võlgnikule makseettepaneku, mis on
kätte toimetatud 27.01.2016 aadressil *. Võlgnik Heldur Laidna esitas 27.01.2016 nõudele e-
kirjaga vastuväite, millel puudub digitaalallkiri. Digitaalselt allkirjastatud vastuväide esitati
kohtule 29.01.2016. 23.02.2016.a määrusega lõpetati maksekäsu kiirmenetlus ja anti If P&C


                                                                                              1
                                                                               2-15-128754
Insurance AS nõue Heldur Laidna vastu võlgnevuse nõudes üle Pärnu Maakohtule menetluse
jätkamiseks hagimenetluses, kuna kostjale esitas vastuväite makseettepanekule.

Pärnu Maakohus kohustas 23.02.2016.a kohtumäärusega hagejat esitama nõuetekohast
hagiavaldust. Hageja lepingulisele esindajale toimetati puuduste kõrvaldamise määrus kätte
02.03.2016.a.

Kohtumääruse põhjendus

Tsiviilkohtumenetluse seadustiku (edaspidi TsMS) § 487 lg 1 kohaselt kohustab asja
hagimenetluse korras menetlev kohus avaldajat viivitamata esitama oma nõude ja põhjendama
seda hagiavaldusele ettenähtud vormis 14 päeva jooksul, kui maksekäsu kiirmenetluse avaldus ei
vasta hagiavalduse nõuetele.

23.02.2016.a määrusega kohustas kohus hagejat esitama kohtule oma nõue kostja vastu ja
põhjendama seda hagiavaldusele ettenähtud vormis 14 päeva jooksul arvates kohtumääruse
kättesaamisest. Hageja esindajale on kohtumäärus kätte toimetatud 02.03.2016.a. Seega oli
hagiavalduse esitamise tähtajaks 16.03.2016.a, kuid hageja ei ole kohtule esitanud hagiavaldust
kostja vastu hagiavaldusele ettenähtud vormis.

Eeltoodust tulenevalt on kohus seisukohal, et kuna hageja ei ole esitanud tähtaegselt oma nõuet
kostja vastu hagiavaldusele ettenähtud vormis, tuleb keelduda hagi menetlusse võtmisest TsMS §
487 lg 3 alusel.

Menetluskulud

TsMS § 173 lg 1 ja 2 kohaselt asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita menetluse
avaldus või teistmisavaldus jäetakse menetlusse võtmata või läbi vaatamata või asja menetlus
lõpetatakse. Menetluskulude jaotus tuleb kohtulahendis märkida ka siis, kui menetlusosalised seda
ei taotle.

TsMS § 168 lg 1 järgi hageja kannab menetluskulud, kui kohus keeldub avaldust menetlusse
võtmast ja tagastab selle. TsMS § 172 lg 9 sätestab, et maksekäsu kiirmenetluse kulud kannab
maksekäsu tegemise korral ja käesoleva seadustiku §-s 4881 sätestatud juhul võlgnik, muul juhul
avaldaja, kui seadusest ei tulene teisiti. Muus osas kohaldatakse hagimenetluses menetluskulude
kohta sätestatut.

Eeltoodust tulenevalt jätab kohus menetluskulud hageja If P&C Insurance AS-i kanda.

TsMS § 372 lg 5 alusel võib hagiavalduse menetlusse võtmisest keeldumise määruse peale hageja
esitada määruskaebuse.

/allkirjastatud digitaalselt/
Tambet Grauberg
kohtunik




                                                                                              2
