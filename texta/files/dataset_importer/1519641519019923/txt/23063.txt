                                                                               2-16-100771




                            KOHTUMÄÄRUS
Kohus                               Pärnu Maakohus
Kohtunik                            Tambet Grauberg
Kohtujurist                         Eneli Kivi
Määruse tegemise aeg ja koht        22. veebruar 2016.a, Pärnu kohtumaja
Tsiviilasja number                  2-16-100771
Tsiviilasi                          Tõnise Varahalduse OÜ hagi OstanMetsa OÜ vastu
                                    võlgnevuse nõudes
Menetlusosalised ja nende           Hageja: Tõnise Varahalduse OÜ, registrikood 11991933;
                                    asukoht: Pärnaoja, Muraka küla, 86810 Tori vald, Pärnu
esindajad
                                    maakond
                                    Hageja seaduslik esindaja: Tõnis Haas, *; e-post: *
                                    Kostja: OstanMetsa OÜ, registrikood 12597473; asukoht:
                                    Ehitajate tee 51a - 34, 12612 Tallinn
                                    Kostja seaduslik esindaja: Kaimo Laht, *
Menetlustoiming                     Hagiavalduse menetlusse võtmisest keeldumine
RESOLUTSIOON
 1. Keelduda menetlusse võtmast Tõnise Varahalduse OÜ hagi OstanMetsa OÜ vastu
 võlgnevuse nõudes ja anda tsiviilasi nr 2-16-100771 kohtualluvuse järgi menetlemiseks
 üle Harju Maakohtule.
 2. Edastada määrus hageja esindajale.
Edasikaebe kord
Määrusele võib esitada määruskaebuse 15 päeva jooksul Tallinna Ringkonnakohtule Pärnu
Maakohtu Pärnu kohtumaja kaudu arvates määruse kättetoimetamisest määruskaebuse esitajale.

Asjaolud, menetluse käik
Tõnise Varahalduse OÜ esitas 18.01.2016 Pärnu Maakohtule maksekäsu kiirmenetluse
avalduse võlgnikult 6075,67 euro saamiseks. Kohus tegi 20.01.2016 võlgnikule
makseettepaneku, mis on kätte toimetatud 20.01.2016 aadressil info@ostanmetsa.ee. Võlgnik
OstanMetsa OÜ esitas 22.01.2016 nõudele vastuväite.
22.02.2016.a määrusega lõpetati maksekäsu kiirmenetlus ja anti Tõnise Varahalduse OÜ hagi
OstanMetsa OÜ vastu võlgnevuse nõudes üle Pärnu Maakohtule menetluse jätkamiseks
hagimenetluses, kuna kostjale ei õnnestunud mõistliku tähtaja jooksul makseettepanekut kätte
                                                                                  2-16-100771

toimetada. Maksekäsu kiirmenetluseavalduses oli pädevaks kohtuks märgitud Pärnu
Maakohus.

Kohtumääruse põhjendus
Tsiviilkohtumenetluse seadustiku (edaspidi TsMS) § 372 lg 1 järgi kohus lahendab
hagiavalduse menetlusse võtmise või sellest keeldumise või tähtaja määramise puuduste
kõrvaldamiseks määrusega mõistliku aja jooksul.

Tsiviilkohtumenetluse seadustiku (edaspidi TsMS) § 75 lg 1 ja 2 kohaselt avalduse saanud
kohus kontrollib, kas asi allub kohtule, kuhu avaldus esitati. Kui asi sellele kohtule ei allu,
saadab kohus avalduse kohtule, kellele avaldus allub.

TsMS § 371 lg 1 p 2 sätestab, et kohus ei võta hagiavaldust menetlusse, kui hagi ei allu sellele
kohtule. TsMS § 372 lg 7 kohaselt, kui asi ei allu kohtule, kuhu hagi esitati, kohaldatakse
menetlusse võtmisest keeldumisel TsMS §-s 75 sätestatut.

TsMS § 79 lg 1 järgi võib juriidilise isiku vastu esitada hagi tema asukoha järgi. OstanMetsa
OÜ asukohaks on Äriregistri järgi Ehitajate tee 51a-34, Tallinn.

Justiitsministri 27. oktoobri 2005. a määruse nr 46 „Maa- ja halduskohtute kohtumajade täpsed
asukohad ja teeninduspiirkonnad ning ringkonnakohtute asukohad“ § 2 lg 1 kohaselt teenindab
Harju Maakohus Harju maakonda. Eeltoodust tulenevalt tuleb TsMS § 79 lg 1 järgi käesolev
tsiviilasi anda üle Harju Maakohtusse menetluse jätkamiseks hagimenetluses.

TsMS § 76 lg 2 kohaselt võib käesoleva määruse peale esitada määruskaebuse. TsMS § 76 lg
3 kohaselt annab kohus asja alluvuse järgi õigele kohtule üle, kui kohtumääruse peale
määruskaebuse esitamise tähtaeg on möödunud. Kui kohtumääruse peale esitatakse
määruskaebus, annab kohus asja üle, kui määruskaebus on jäetud rahuldamata.

/allkirjastatud digitaalselt/

Tambet Grauberg
kohtunik
