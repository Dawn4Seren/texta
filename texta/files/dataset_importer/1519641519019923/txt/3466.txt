                         KOHTUOTSUS
                              EESTI VABARIIGI NIMEL
                                  (Tagaseljaotsus)

Kohus                         Harju Maakohus, Kentmanni kohtumaja

Kohtunik                      Liisi Vernik

Otsuse tegemise aeg ja koht   07.11.2016.a Tallinn, Harju Maakohtu Kentmanni kohtumaja

Tsiviilasja number            2-16-111089

Tsiviilasi                    Osaühingu Aktiva Finants hagi XXXXvastu võlgnevuse
                              väljamõistmiseks

Tsiviilasja hind              2997,10 eurot

Menetlusosalised ja nende     hageja Osaühing Aktiva Finants (registrikood 10746479,
esindajad                     aadress A. Weizenbergi 20, 10150 Tallinn)
                              hageja lepinguline esindaja Kadri Timuska (elektronpost
                              jurist@julianus.ee)
                              kostja XXXX(isikukood XXXX, elukoht XXXX)
RESOLUTSIOON
  1. Hagi rahuldada tagaseljaotsusega.

   2. Välja mõista XXXXOsaühingu Aktiva Finants kasuks 2 881,37 eurot (kaks tuhat
      kaheksasada kaheksakümmend üks eurot ja kolmkümmend seitse senti), s.o
      põhivõlgnevus summas 1440,71 eurot ning viivis summas 1440,66 eurot.

   3. Välja mõista XXXXOsaühingu Aktiva Finants kasuks viivis põhivõlalt (s.o
      1440,71 eurolt) võlaõigusseaduse § 113 lg 1 teises lauses ettenähtud ulatuses alates
      11.10.2016 kuni põhivõla tasumiseni.

   4. Tunnistada tagaseljaotsus tagatiseta viivitamata täidetavaks.

   5. Jätta menetluskulud XXXXkanda.

   6. Välja mõista XXXXOsaühingu Aktiva Finants kasuks menetluskulud kokku 475
      eurot (nelisada seitsekümmend viis), s.o riigilõiv 275 eurot ning põhjendatud
      õigusabikulud 200 eurot.

   7. Välja mõista XXXXOsaühingu Aktiva Finants kasuks viivis väljamõistetud
      menetluskulude (s.o 475 eurot) tasumata osalt võlaõigusseaduse § 113 lõike 1 teises
         lauses ettenähtud ulatuses käesoleva kohtuotsuse jõustumisest alates kuni
         täitmiseni.


 Edasikaebamise kord
Hageja võib esitada Tallinna Ringkonnakohtule apellatsioonkaebuse 30 päeva jooksul, alates
otsuse kättetoimetamisest, kuid mitte hiljem kui viie kuu möödumisel esimese astme kohtu
otsuse avalikult teatavakstegemisest. Kaebus võidakse lahendada kirjalikus menetluses, kui
kaebuses ei taotleta selle lahendamist istungil.

Kostja võib esitada Harju Maakohtu Kentmanni kohtumajale tagaseljaotsuse peale kaja, kui
tema tegevusetus, mis oli tagaseljaotsuse tegemise aluseks, oli tingitud mõjuvast põhjusest.
Kaja võib esitada sõltumata mõjuva põhjuse olemasolust, kui hagile vastamata jätmise puhul
oli hagi kostjale või tema esindajale kätte toimetatud muul viisil kui isiklikult allkirja vastu
üleandmisega või elektrooniliselt või kui tagaseljaotsust ei võinud seaduse kohaselt teha. Kaja
võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada.

Kohus selgitab, et kui menetlusosaline taotleb apellatsioonkaebuse või kaja esitamisel
menetlusabi, peab ta seaduses sätestatud tähtaja järgmiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse või kaja.

Menetlustoimingut, mille tegemiseks on kehtestatud tähtaeg, võib teha tähtaja viimasel päeval
kuni kella 24.00-ni.

Kohtu selgitused

Kohus selgitab, et tulenevalt tsiviilkohtumenetluse seadustiku § 444 lg 3 võib kohus
tagaseljaotsuse teha kirjeldava ja põhjendava osata.

Seetõttu märgib kohus lühidalt vaid järgmist:

Osaühingu Aktiva Finants nõude aluseks on XXXXAS ja kostja vahel 01.02.2013 sõlmitud
liitumisleping nr XXXX, 05.02.2013 sõlmitud liitumisleping nr XXXX, 05.02.2013 sõlmitud
liitumislepingu lisa nr XXXX ning 01.02.2013 sõlmitud liitumislepingu lisa nr XXXX.
XXXXAS loovutas 02.12.2014 kostja vastase nõude Osaühingule Aktiva Finants koos õigusega
nõuda kõrvalnõudeid.


/allkirjastatud digitaalselt/
Liisi Vernik
kohtunik




                                                                                              2
