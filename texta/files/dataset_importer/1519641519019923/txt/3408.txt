                            KOHTUOTSUS
                                 EESTI VABARIIGI NIMEL

Kohus                             Viru Maakohus

Otsuse tegemise aeg ja koht       07. november 2016, Rakvere kohtumaja

Kriminaalasja number              1-16-9733

Kohtunik                          Kristel Vedro

Kohtuistungi sekretär             Raili Raja

Prokurör                          Viru Ringkonnaprokuratuuri abiprokurör Elle Karm

Kriminaalasi                      Heiki Rämson süüdistuses            KarS     §    424    järgi
                                  kokkuleppemenetluses

Süüdistatav                       HEIKI RÄMSON, isikukood 37311136033, Eesti Vabariigi
                                  kodanik, elukoht xxxx; põhiharidus; emakeel eesti keel; ei
                                  tööta; varem kriminaalkorras karistatud 2-l korral, viimati
                                  Viru Maakohtu 11.07.2013 otsusega KarS § 121 järgi
                                  mõisteti karistuseks 4 kuud vangistust tingimisi katseajaga
                                  18 kuud; väärteokorras karistatud 1-l korral, tõkendit ei ole
                                  kohaldatud.


RESOLUTSIOON:
Juhindudes KrMS § 239 – 249, 256¹ - 2565, 306, 309, 313, 315, 318, 319 kohus

                                               otsustas:

Tunnistada HEIKI RÄMSON süüdi KarS § 424 järgi ja mõista talle karistuseks 6 (kuus) kuud
vangistust.

Mõistetud vangistust ei pöörata KarS § 74 lg 1 ja 3 alusel tingimisi täitmisele, kui Heiki Rämson
ei pane 2 (kahe) aastase katseaja jooksul toime uut tahtlikku kuritegu ja täidab KarS §-s 75
sätestatud talle käitumiskontrolli ajaks pandud kontrollnõudeid ja kohustusi.

Määrata Heiki Rämson Viru Vangla kriminaalhooldusosakonna juhataja poolt määratava
kriminaalhooldaja käitumiskontrollile ja kohustada teda järgima KarS § 75 lg-s 1 toodud
kontrollnõudeid:
    1) elama kohtu määratud alalises elukohas - xxxx


                                                                                               1
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.
KarS § 75 lg 2 p-de 2, 8 alusel kohustada Heiki Rämsonit katseajal mitte tarvitama alkoholi ning
osalema kriminaalhooldusametniku poolt valitavates sotsiaalprogrammides.

KarS § 78 p 1 alusel lugeda katseaja alguseks 07.11.2016.

MENETLUSKULUD
KrMS § 175 lg 1 p 4 alusel välja mõista Heiki Rämsonilt menetluskuluna kaitsjatasu
40,80 (nelikümmend eurot 80 senti) eurot riigituludesse v.-adv. Arvo Suubani poolt osutatud
õigusabi eest.

KrMS § 175 lg 1 p 9 ja § 179 lg 1 p 2 alusel välja mõista Heiki Rämsonilt menetluskuluna
sundraha 645 (kuussada nelikümmend viis) eurot riigituludesse.

KrMS § 180 lg 3 ja KarS § 66 lg 3 alusel võimaldada Heiki Rämsonil tasuda menetluskulud
kokku summas 685,80 eurot ositi 12 kuu jooksul alates kohtuotsuse jõustumisest igakuiste
osamaksetena vähemalt 57,15 eurot.

Menetluskulude osamaksed tuleb tasuda Maksu- ja Tolliameti arveldusarvele SEB PANK
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003, viitenumbriga
99916700080027 ning selgitusega: „Heiki Rämson, 1-16-9733, menetluskulude osamakse“.
Kui rahalised nõuded pole täies ulatuses tähtaegselt tasutud, suunatakse nõue täitemenetluse
läbiviimiseks kohtutäiturile täitemenetluse seadustikus sätestatud korras.

EDASIKAEBAMISE KORD
Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega, samuti KrMS § 318 lg 4 sätestatud juhtudel. Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle
eest ette ei näe. Apellatsioon esitatakse Tartu Ringkonnakohtule kirjalikult 15 päeva jooksul
alates otsuse avalikult teatavakstegemisest.

SÜÜDISTUS
Heiki Rämsonit süüdistatakse selles, et tema, omamata vastava kategooria mootorsõiduki
juhtimisõigust ja olles alkoholijoobes, juhtis 07.09.2016 kella 14.12 ajal Lääne-Virumaal
Tapa vallas Imastu tee 2. km mootorsõidukit xxxx registreerimismärgiga xxxx. Heiki
Rämsoni joove tuvastati tõendusliku alkomeetriga Dräger Alcotest 7110 EST seeria nr
ARBK-0025, mille mõõtetulemus oli 0,84 mg/l. Vastavalt Liiklusseaduse § 69 lg 1 ei tohi


                                                                                              2
juht olla joobeseisundis ning vastavalt § 69 lg 2 p 1 loetakse alkoholijoobes olevaks juhti,
kelle väljahingatavas õhus on alkoholi 0,75 milligrammi ühe liitri kohta või rohkem.

Seega Heiki Rämson, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.

MAAKOHTU SEISUKOHT
Süüdistatava, kaitsja ja prokuröri vahel sõlmitud kokkuleppe kohaselt on Heiki Rämsonile
mõistetavaks karistuseks KarS § 424 ettenähtud kuriteo toimepanemise eest 6 kuud
vangistust. KarS § 74 lg 1 ja 3 alusel jätta vangistus tingimisi kohaldamata ja määrata
katseajaks 2 aastat. Katseajaks allutada Heiki Rämson kriminaalhooldaja käitumiskontrollile
ja kohustada teda järgima KarS § 75 lg 1 toodud kontrollnõudeid: 1) elama kohtu määratud
alalises elukohas - Kimmi 8, Vihula küla, Vihula vald; 2) ilmuma kriminaalhooldaja
määratud ajavahemike järel kriminaalhooldusosakonda registreerimisele; 3) alluma
kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta; 4) saama kriminaalhooldusametnikult eelneva loa elukohast
lahkumiseks Eesti territooriumi piires kauemaks kui viieteistkümneks päevaks; 5) saama
kriminaalhooldusametnikult eelneva loa elu-, töö- või õppimiskoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks.
KarS § 75 lg 2 p 2, 8 alusel kohustada Heiki Rämsonit katseajal mitte tarvitama alkoholi ning
osalema kriminaalhooldaja poolt valitavates sotsiaalprogrammides.

Süüdistatav Heiki Rämson on kokkuleppest aru saanud ja nõustus sellega. Kokkuleppe
arutamise põhjal tegi kohus järelduse, et süüdistatav Heiki Rämson on kokkulepet sõlmides
väljendanud oma tõelist tahet ja kriminaalasja menetlemisel on järgitud kokkuleppemenetlust
reguleerivaid sätteid. Heiki Rämson tuleb süüdi tunnistada KarS § 424 järgi ning mõista talle
karistus vastavalt kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 645 eurot ning KrMS
§ 175 lg 1 p 4 alusel kaitsjatasu summas 40,80 eurot. Kokkuleppe kohaselt kuuluvad
menetluskulud kokku summas 685,80 eurot tasumisele 12 kuu jooksul alates kohtuotsuse
jõustumisest igakuiste osamaksetena. Kohus kinnitab kokkuleppe kõigis kokkuleppe
punktides, sh ka menetluskulude suuruses ja ositi tasumises.

(allkirjastatud digitaalselt)

Kristel Vedro
kohtunik




                                                                                           3
