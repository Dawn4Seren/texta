                         KOHTUMÄÄRUS
 Kohus                               Tartu Maakohus

 Määruse tegemise aeg ja koht        30. juunil 2016. a Tartu kohtumajas

 Väärteoasja number                  4-16-4150

 Kohtunik                            Ingeri Tamm

 Kohtuistungisekretär                Kristi Suvi

 Tõlk                                Alla Lašmanova
 Taotluse esitaja                    Politsei- ja Piirivalveameti Põhja prefektuur

 Väärteoasi                          Sissenõudja     avaldus    süüdlasele    asenduskaristuse
                                     määramiseks
 Süüdlane                            Deniss Spirko
                                     isikukood 38202150239; asukoht: Tartu Vangla, Turu 56,
                                     Tartu linn
 Kaitsja                             -

 RESOLUTSIOON                        Juhindudes VTMS §-st 211, kohus määras:

    1. Asendada KarS § 72 lg 1 ja 2 alusel Deniss Spirkole Põhja prefektuuri 01.04.2015.
       a kiirmenetluse otsusega väärteoasjas nr 2317,14,009670 NPALS § 151 järgi
       määratud rahatrahv 200 eurot, s.o 50 trahviühikut, 5 (viie) päeva arestiga.
    2. Arest pöörata täitmisele koheselt pärast Deniss Spirkole Harju Maakohtu
       20.01.2016. a otsusega kriminaalasjas nr 1-15-10690 mõistetud vangistuse
       kandmiselt vabanemist.
    3. Määruse koopia saata Deniss Spirkole, kohtutäitur Risto Sepale, Lõuna prefektuurile,
       Põhja prefektuurile ja Tartu Vanglale.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.




                                              1
Asjaolud ja menetluse käik

Põhja prefektuur karistas Deniss Spirkot 01.04.2015. a kiirmenetluse otsusega väärteoasjas nr
2317,14,009670 narkootiliste ja psühhotroopsete ainete ning nende lähteainete seaduse § 151
järgi rahatrahviga 50 trahviühikut, s.o 200 eurot. Kohtuvälise menetleja lahend jõustus
17.04.2015.

Sissenõudja Põhja prefektuur esitas 24.05.2016 avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust. Kohtutäitur teavitas 21.03.2016 kohtuvälist
menetlejat rahatrahvi täitmise võimatusest. Tasumata rahatrahv on 200 eurot.

Menetlusosaliste seisukohad

Kohtuistungil selgitas Deniss Spirko, et ta ei saanud trahvi tasuda, kuna kannab juba aasta aega
vangistust. Ta saaks tasuda 10 eurot kuus, ema on nõus seda tegema. Deniss Sirko on valmis
tegema ka üldkasulikku tööd.

Kohtu seisukoht

VTMS § 211 lõike 1 kohaselt teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Süüdlane Deniss Spirko ei tasunud temale Põhja prefektuuri 01.04.2015. a karistamisotsusega
määratud 50 trahviühiku suurust trahvi summas 200 eurot. Deniss Spirkol ei ole piisavalt raha
trahvi tasumiseks, sundtäitmine osutus võimatuks varaliste vahendite puudumise tõttu.

Kohus on seisukohal, et Deniss Spirkole Põhja prefektuuri 01.04.2015. a otsusega mõistetud
rahatrahv 200 eurot, millele vastab 50 trahviühikut, tuleb asendada arestiga vastavalt
karistusseadustiku §-le 72. Rahatrahvi kümnele trahviühikule vastab üks päev aresti (KarS §
72 lg 2), seega kujuneb Deniss Spirko asendusaresti pikkuseks 5 päeva. Kohus ei pea
võimalikuks tasumata trahvi asendada üldkasuliku tööga. Deniss Spirkot on korduvalt
karistatud nii väärtegude kui ka kuritegude toimepanemise eest, sh narkootilise aine käitlemise
eest. 28.10.2015 karistas Harju Maakohus teda NPALS § 151 lg 1 järgi 5 päeva arestiga.
Eeltoodu põhjal puudub kohtul veendumus, et Deniss Spirko asuks vabanemisel koheselt
üldkasulikku tööd tegema.

Harju Maakohus karistas Deniss Spirkot 20.01.2016. a otsusega kriminaalasjas nr 1-15-10690
KarS § 199 lg 2 p 7, 8, 9 järgi 1 aasta 9 kuu pikkuse vangistusega ning mõistis liitkaristuseks
KarS § 65 lg 2 alusel 2 aastat 7 kuud 25 päeva vangistust karistuse kandmise algusajaga
13.10.2015. Deniss Spirko kannab praegu selle otsuse alusel vangistust. Seega ei ole Deniss
Spirkol võimalik koheselt asuda aresti kandma. Deniss Spirkole määratud asendusarest tuleb
pöörata täitmisele viivitamatult pärast vangistuse kandmiselt vabanemist.

/allkirjastatud digitaalselt/
kohtunik

                                               2
