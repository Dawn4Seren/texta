                                                                                  1-16-2487




                         KOHTUOTSUS
                              EESTI VABARIIGI NIMEL
                                 RESOLUTIIVOSA

Kohus                             Harju Maakohus

Otsuse tegemise aeg ja koht       28.03.2016. a Tallinnas Liivalaia kohtumajas

Kriminaalasja number              1-16-2487 (kohtueelses menetluses 16230200265)

Kohtukoosseis                     Kohtunik Velmar Brett

Kohtuistungi sekretär             Leili Merila

Kriminaalasi                      Aivar Ruus süüdistuses KarS §                  424   järgi
                                  lühimenetluses (kiirmenetluse korras)

Abiprokurör                       Eleliis Rattam

Süüdistatav                       AIVAR RUUS

                                  isikukood: 37306040323, Eesti Vabariigi kodanik,
                                  emakeel: eesti keel, keskharidus, töökoht: XXXOÜ,
                                  elukoht: XXX / XXX Harjumaa 76606, kehtivaid
                                  kriminaalkaristusi 1 ja väärteokaristusi 1, tõkendit ei ole
                                  kohaldatud, kinni peetud 26.03.2016. a kell 17:50.

Kaitsja                           vandeadvokaat Jugans Grossmann

RESOLUTSIOON                      Juhindudes KrMS § 256'1, § 256'4 lg 4, § 256'5 lg 1 p 2,
                                  lg 2, § 179 lg 1 p 2, § 180 lg 1, 3, § 306, § 313, § 238 lg
                                  1 p 4 ja lg 2 kohus otsustas:

   1. Tunnistada AIVAR RUUS (i.k. 37306040323) KarS § 424 järgi kvalifitseeritud
      kuriteo toimepanemises süüdi ja mõista talle karistuseks 1 (üks) aasta ja 6 (kuus)
      kuud vangistust.
   2. KrMS § 238 lg 2 alusel vähendada mõistetavat karistust 1/3 võrra, mõistes Aivar
      Ruus’ile vähendatud karistuseks 1 (üks) aasta vangistust.
   3. KarS § 74 lg-te 1-3 kohaselt jätta mõistetud karistus Aivar Ruus’i suhtes osaliselt
      täitmisele pööramata. Kohus määrab, et kohesele ärakandmisele kuulub 14
      (neliteist) päeva vangistust, mille hulka arvata KarS § 68 lg 1 alusel
      eelvangistuses viibitud aeg ning koheselt ärakandmisele kuuluva karistuse
      kandmise algust lugeda alates Aivar Ruus’i kinnipidamisest, s.t alates 26.03.2016.
      a.
   4. Ülejäänud osa karistusest, s.t 11 (üksteist) kuud ja 16 (kuusteist) päeva
      vangistust jätta KarS § 74 lg-te 1-3 alusel täitmisele pööramata tingimusel, et
1-16-2487
       Aivar Ruus ei pane 2 (kahe) aasta pikkuse katseaja jooksul toime uut kuritegu
       ning täidab KarS §-s 75 sätestatud kontrollnõudeid ja kohustusi. KarS § 78 p 1
       alusel hakkab katseaeg kulgema käesoleva kohtulahendi kuulutamisest, s.t alates
       28.03.2016. a.
   5. Võttes aluseks KarS § 75 lg 1 on Aivar Ruus kohustatud järgima katseajal
      järgmisi kontrollnõudeid:
   •   elama kohtu määratud alalises elukohas: XXX Harjumaa 76606;
   •   ilmuma kriminaalhooldaja määratud ajavahemike järel kriminaalhooldus-
       osakonda registreerimisele;
   •   alluma kriminaalhooldaja kontrollile oma elukohas ning esitama kriminaal-
       hooldajale andmed oma kohustuste täitmise ja elatusvahendite kohta;
   •   saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   •   saama kriminaalhooldusametnikult eelneva loa elu-, töö- või õppimiskoha
       vahetamiseks;
   •   saama kriminaalhooldusametnikult eelneva loa Eesti territooriumilt lahkumiseks
       ja väljaspool Eesti territooriumi viibimiseks.
   6. KarS § 75 lg 2 p 2 alusel kohustada Aivar Ruus’i katseajal mitte tarvitama
      alkoholi.
   7. KarS § 75 lg 2 p 8 alusel kohustada Aivar Ruus’i osalema katseajal
      sotsiaalprogrammis.
   8. KrMS § 130 lg 41 alusel kohaldada Aivar Ruus’i suhtes tõkendit vahistamine
      kuni käesoleva kohtuotsuse jõustumise või koheselt ärakandmisele kuuluva
      karistusosa ärakandmiseni.
   9. KrMS § 180 lg 1, § 175 lg 1 ja § 179 lg 1 p 2 alusel välja mõista Aivar Ruus’ilt
      riigituludesse menetluskuludena:
   •   kaitsjatasu summas 120 eurot ja
   •   sundraha summas 322,50 eurot,
       s.o kokku 442,50 eurot.
   10. Võttes aluseks KrMS § 423 ja 417 lg 2 tuleb menetluskulud tasuda 1 kuu jooksul
       arvates kohtuotsuse jõustumisest.

Vastavalt KrMS § 159 lg-le 3 sisalduvad menetluskulude nõude täitmiseks vajalikud andmed
kohtuotsuse lisaks olevas eraldi dokumendis (makseinfo leht). Kohus annab makseinfo lehe
kätte kas koos kohtuotsusega, saadab isikule tema poolt avaldatud posti- või e-postiaadressile
või kinnipidamisasutusse.
Võttes aluseks KrMS § 424 ja § 423 võib süüdimõistetu mõjuvate põhjuste olemasolu korral
taotleda elukohajärgselt täitmiskohtunikult kriminaalmenetluse kulude ja muude rahaliste
nõuete tasumise tähtaja pikendamist või ajatamist kuni ühe aasta võrra.

Edasikaebamise kord

Käesolev otsus on kuulutatud resolutiivosas.
Kohtumenetluse pool, kes soovib otsust vaidlustada apellatsiooni korras on kohustatud sellest


                                          2 (3)
                                                                                    1-16-2487
Harju Maakohtule kirjalikult teatama 7 päeva jooksul alates kohtuotsuse kuulutamisest.
Apellatsiooniteate esitamise korral koostab kohus motiveeritud otsuse, mis on kättesaadav
Harju Maakohtu Liivalaia kohtumaja kriminaalkantseleis 11.04.2016. a kell 16:00. Otsusele
võib esitada Tallinna Ringkonnakohtule apellatsioonkaebuse 15 päeva jooksul alates päevast,
mil kohtumenetluse poolel on võimalik kohtus tutvuda motiveeritud kohtuotsusega.
Kriminaalmenetluse kulude hüvitamist võib vaidlustada kohtuotsusest eraldi KrMS 15.
peatüki kohaselt. Sellisel juhul tuleb esitada 7 päeva jooksul alates kohtuotsuse resolutiivosa
kuulutamisest teade, et soovitakse vaidlustada menetluskulusid. Seejärel koostab kohus
motiveeritud kohtuotsuse ainult menetluskulude osas, mis on kättesaadav Harju Maakohtu
Liivalaia kohtumaja kriminaalkantseleis 11.04.2016. a kell 16:00. Määruskaebus
menetluskulude osas tuleb esitada Harju Maakohtule 15 päeva jooksul alates päevast, mil
motiveeritud otsus menetluskulude osas oli kohtumenetluse pooltele kohtus tutvumiseks
kättesaadav.


SÜÜDISTUS
Aivar Ruus’i süüdistatakse KarS § 424 järgi kvalifitseeritava kuriteo toimepanemises, mis
seisnes selles, et tema tahtlikult juhtis 26.03.2016 a. kella 17:30 paiku (põhjustades
liiklusõnnetuse) Harjumaal Keila linnas Paldiski mnt 5 juures (kinnipeetud kella 17.50 paiku
Paldiski mnt 28a läheduses asuvas Keila pargis) mootorsõidukit BMW 730
registreerimismärgiga   XXX       olles    joobeseisundis    (alkoholijoove     0,92    mg/l
laiendmääramatusega ± 0,09 mg/l (lõplik tulemus 0,83 mg/l)).
Sellise käitumisega rikkus Aivar Ruus liiklusseaduse § 69 lg 1/ Juht ei tohi olla
joobeseisundis. Joobeseisundi või käesoleva paragrahvi lõikes 3 nimetatud piirmäära
ületamine tuvastatakse korrakaitseseaduses sätestatud korras/ ja § 69 lg 2 p 1 /
Alkoholijoobes olevaks loetakse mootorsõidukijuht, trammijuht ja maastikusõidukijuht
järgmistel juhtudel: juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ ning
korrakaitseseaduse § 36 lg 1 /Joobeseisund on alkoholi, narkootilise või psühhotroopse aine
või muu joovastava aine tarvitamisest põhjustatud terviseseisund, mis avaldub väliselt
tajutavas häiritud või muutunud kehalistes ja psüühilistes funktsioonides ja reaktsioonides/
ning § 36 lg 4 p 1 /Joobeseisundi liigid on: alkoholijoove; / nõudeid.
Seega pani Aivar Ruus toime mootorsõiduki juhtimise joobeseisundis, s.o KarS § 424
järgi kvalifitseeritava kuriteo.



Velmar Brett
kohtunik
(allkirjastatud digitaalselt)




                                             3 (3)
