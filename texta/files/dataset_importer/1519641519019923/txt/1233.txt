                          KOHTUMÄÄRUS


Kohus                             Tallinna Ringkonnakohus

Tsiviilasja number                2-15-18269

Määruse tegemise aeg ja koht      07. detsember 2016, Tallinn

Kohtukoosseis                     Reet Allikvere, Iko Nõmm, Ande Tänav

Tsiviilasi                        Dali Trade Company Limited hagi AS Baltrefservice
                                  vastu 2431,99 euro ja viivise saamiseks
Vaidlustatud kohtulahend          Harju Maakohtu 28. septembri 2016 otsus
Kaebuse esitaja ja kaebuse liik   Dali Trade Company Limited apellatsioonkaebus

Menetlusosalised     ja   nende Hageja: Dali Trade Company Limited (Suurbritannia
esindajad                       registrikood  5780611),     lepingulised   esindajad
                                vandeadvokaadid Asko Pohla ja Martin Männik

                                  Kostja: AS Baltrefservice (registrikood 10434260),
                                  lepinguline esindaja vandeadvokaat Julia Gramma

Kohtuistungi toimumise aeg        06. detsember 2016, avalik kohtuistung


RESOLUTSIOON
 1. Tühistada Harju Maakohtu 28. septembri 2016 otsus tsiviilasjas nr 2-15-18269.
 2. Kinnitada alljärgnev kompromiss:
    2.1. Dali Trade Company Limited tasub AS-le Baltrefservice kompromissi korras
        4500 eurot hiljemalt 10.01.2017.
    2.2. Pooled kinnitavad, et neil ei ole pärast kompromissisumma tasumist vastastikku
        nõudmisi, mis tuleneks nende vahel 10.08.2011 sõlmitud lepingust nr 10/2011 ja
        käesolevast tsiviilasjast.
    2.3. Menetluskulud jäävad poolte endi kanda.
 3. Lõpetada tsiviilasja nr 2-15-18269 menetlus.
RIIGILÕIVU TAGASTAMINE
Tagastada Dali Trade Company Limited-le pool apellatsioonkaebuse esitamisel
26.10.2016 maksekorraldusega nr 761 tasutud riigilõivust, s.o 137,50 eurot. Tagastatav
riigilõiv kanda Dali Trade Company Limited kontole nr EE951700017002035655.

Edasikaebamise kord
Määruse peale võib vandeadvokaadi vahendusel esitada Riigikohtule määruskaebuse 3 päeva
jooksul määruse ärakirja kättetoimetamisest alates.

Asjaolud
   1. Dali Trade Company Limited esitas 04.12.2015 Harju Maakohtule hagi AS
      Baltrefservice vastu 2431,99 euro ja viivise saamiseks.
    2. Maakohus jättis 28.09.2016 otsusega hagi rahuldamata ja menetluskulud hageja
       kanda ning mõistis hagejalt kostja kasuks välja menetluskulude hüvitise 2040 eurot.
    3. Hageja esitas kohtuotsuse peale 27.10.2016 apellatsioonkaebuse, milles palus
       maakohtu otsuse tühistada ja teha uue otsuse, millega hagi rahuldada ja jätta
       menetluskulud kostja kanda. Ringkonnakohus võttis apellatsioonkaebuse
       menetlusse.
    4. 06.12.2016 kohtuistungil saavutasid pooled kompromissi, mille palusid kohtul
       kinnitada, kohtuotsuse tühistada ja tsiviilasja menetluse lõpetada.


Ringkonnakohtu määruse põhjendused
    5. TsMS § 430 lg 1 kohaselt lõpetab kohus menetluse, kui pooled sõlmisid kompromissi
       ja kohus kinnitab selle.
    6. Pooled leppisid kokku summas, mille hageja kostjale kompromissi korras tasub,
       tasumise tähtajas ja menetluskulude kandmises.
    7. Ringkonnakohtu hinnangul kompromissi kinnitamist takistavad asjaolud käesolevas
       asjas puuduvad. Kompromiss ei ole vastuolus heade kommetega ega seadusega, ei
       riku olulist avalikku huvi ja seda on võimalik täita.
    8. TsMS § 645 lg 1 kohaselt tühistab ringkonnakohus kompromissi kinnitamisel esimese
       astme kohtu otsuse ja lõpetab asja menetluse. Pooled on teadlikud TsMS §-s 432
       sätestatud menetluse lõpetamise tagajärgedest. Pooled leppisid kokku, et lühendavad
       käesoleva määruse peale edasikaebamise tähtaega kolme päevani.
    9. Hageja palus, et kohus tagastaks talle poole apellatsioonkaebuse esitamisel tasutud
       riigilõivust. Vastavalt TsMS § 150 lg 2 p-le 1 saab apellatsioonkaebuse esitamisel
       tasutud riigilõivust kompromissi sõlmimisel poole tagasi. Hageja tasus
       apellatsioonkaebuse esitamisel riigilõivu 275 eurot, millest tal on õigus tagasi saada
       137,50 eurot. Tagastatav riigilõiv tuleb kanda hageja kontole.


      Reet Allikvere                    Iko Nõmm                        Ande Tänav
/allkirjastatud digitaalselt/     /allkirjastatud digitaalselt/    /allkirjastatud digitaalselt/




                                                                                              2
