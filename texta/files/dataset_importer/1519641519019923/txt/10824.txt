                                                                                              1




                           KOHTUMÄÄRUS

Kohus                                 Viru Maakohus

Määruse tegemise aeg ja koht          12.07.2016, Rakvere kohtumaja

Kohtuasja number                      4-16-3932

Kohtunik                              Tiit Kullerkupp

Kohtuistungi sekretär                 Merle Kaegas

Tõlk                                  Irina Galnykina

Kohtuasi                              Politsei- ja Piirivalveameti Ida prefektuuri avaldus
                                      Andrei Truškovi rahatrahvi asendamiseks arestiga

Menetlusosalised                      Avaldaja: Politsei- ja Piirivalveameti Ida prefektuur
                                      Võlgnik: Andrei Truškov (ik 36805183748, elukoht
                                      xxxx)

Asja läbivaatamise kuupäev            12.07.2016, videokohtuistung

RESOLUTSIOON

Rahuldada Politsei- ja Piirivalveameti (registrikood 70008747, asukoht Pärnu mnt 139,
Tallinn) Ida prefektuuri taotlus.

Asendada Politsei- ja Piirivalveameti Ida prefektuuri korrakaitsebüroo Narva
politseijaoskonna patrullpolitseiniku Andrei Bolonenkovi 18.08.2013 kiirmenetluse
otsusega väärteoasjas nr 2330,13,004918 ANDREI TRUŠKOV’ile KarS § 218 lg 1 alusel
määratud rahatrahv 25 trahviühikut summas 100 eurot, arestiga 2 (kaks) päeva.

KarS § 69 alusel asendada arest 5 (viie) tunni üldkasuliku tööga, mille tegemise
tähtajaks määrata 2 (kaks) kuud.

Üldkasuliku töö tegemiseks pöörduda Politsei- ja Piirivalveameti Ida prefektuuri Jõhvi
politseijaoskonna ÜKT spetsialisti Svetlana Eemanni poole Rahu 38, Jõhvi, Ida-
Virumaa; telefonid: 3372315, 53031092; e-posti aadress: svetlana.eemann@politsei.ee

Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.
                                                                                             2

Määruse väljatrükk saata täitmiseks Politsei- ja Piirivalveameti Ida prefektuurile ja
teadmiseks kohtutäitur Kersti Vilbole ning toimetada kätte Andrei Truškovile.

Asjaolud ja kohtumääruse põhjendused

Politsei- ja Piirivalveameti Ida prefektuur esitas 13.05.2016 Viru Maakohtule avalduse Andrei
Truškovile määratud rahatrahvi asendamiseks arestiga.

Politsei- ja Piirivalveameti Ida prefektuuri korrakaitsebüroo Narva politseijaoskonna
patrullpolitseiniku Andrei Bolonenkovi 18.08.2013 kiirmenetluse otsusega väärteoasjas nr
2330,13,004918 määrati Andrei Truškovile KarS § 218 lg 1 alusel karistuseks rahatrahv 25
trahviühikut summas 100 eurot. Kuna Andrei Truškov ei tasunud rahatrahvi õigeaegselt ja
vabatahtlikult, alustas kohtutäitur Kersti Vilbo 13.11.2013 tema suhtes antud väärteoasjas
täitemenetluse. 04.05.2016 teavitas kohtutäitur kohtuvälist menetlejat rahatrahvi täitmise
võimatusest. Eeltoodust tulenevalt ning juhindudes KarS § 72 lg-st 1 ja TMS § 201 lg-st 1,
taotleb avaldaja asenduskaristuse kohaldamist Andrei Truškovi suhtes tasumata rahatrahvi
100 euro osas.

Võlgnik Andrei Truškov kinnitas 12.07.2016 videokohtuistungil, et pole olnud vahendeid
trahvi tasumiseks, on nõus tegema üldkasulikku tööd.

VTMS § 211 lg 1 järgi teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. KarS § 72 lg 2 kohaselt rahatrahvi kümnele trahviühikule vastab üks päev
aresti.
KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.

Kohus, tutvunud kohtule esitatud avalduse ja selle lisadega ning kuulanud ära võlgniku, leiab,
et avalduses sisalduv taotlus on põhjendatud ja kuulub rahuldamisele.

Arvestades eeltoodut, asendab kohus KarS § 72 ja § 69 alusel Andrei Truškovile Politsei- ja
Piirivalveameti Ida prefektuuri korrakaitsebüroo Narva politseijaoskonna patrullpolitseiniku
Andrei Bolonenkovi 18.08.2013 kiirmenetluse otsusega väärteoasjas nr 2330,13,004918
KarS § 218 lg 1 alusel määratud rahatrahvi 25 trahviühikut summas 100 eurot, arestiga
2 päeva ning aresti omakorda 5 tunni üldkasuliku tööga, mille tegemise tähtajaks määrab
kohus 2 kuud.


Kohtunik                             /digitaalselt allkirjastatud/             Tiit Kullerkupp
