KOHTUMÄÄRUS


Kohus                 Tartu Maakohus

Kohtunik              Epp Tombak

Määruse tegemise      20. september 2016. a, Võru tn 12,
                      Põlva
aeg ja koht

Tsiviilasja number    2-16-111620

Tsiviilasi            OÜ Aktiva Finants nõue K. P. (P. )
                      vastu võlgnevuse väljamõistmiseks
Menetlustoiming       Avalduse      menetlusse    võtmisest
                      keeldumine
Menetlusosalised ja   Hageja:      OÜ     Aktiva    Finants,
                      registrikood 10746479, Weizenbergi
nende esindajad
                      20, Tallinn 10151, Harjumaa
                      Lepinguline esindaja: Kadri Timuska;
                      e-post: inkasso@julianus.ee
                      Kostja:     K.    P.    ,   isikukood
                      xxxxxxxxxxx, registrijärgne elukoht
                      xxxxxxxxxxxxxxxxxxxxxxxxxxxxxx
                      xxxxxxxxxxxxxxxxxxxxxxx
Kirjalik menetlus

RESOLUTSIOON          TsMS §-de 487 lg 3, 371 lg 1 p-d 9 ja
                      10 ning 372 lg 4 alusel
   1. Keelduda OÜ Aktiva Finants hagi K. P. vastu
      võlgnevuse summas 86,81 eurot väljamõistmiseks
      menetlusse võtmisest.

   2. Käesoleva määruse hagejale edastamisega lugeda
      esitatud avaldus tagastatuks.

Edasikaebamise kord TsMS §-de 372 lg 5 ning 661 lg 1 ja 2
                    alusel

Määruse peale võib esitada määruskaebuse Tartu
Ringkonnakohtule Tartu Maakohtu Võru kohtumaja kaudu
15 päeva jooksul määruse määruskaebuse esitajale
kättetoimetamisest alates.



Kohtu poolt tuvastatud asjaolud ja määruse põhjendused

OÜ Aktiva Finants esitas Pärnu Maakohtule maksekäsu
kiirmenetluse avalduse K. P. vastu võlgnevuse summas 86,81
eurot väljamõistmiseks. K. P. ei õnnestunud makseettepanekut
mõistliku aja jooksul kätte toimetada, mistõttu nõude
rahuldamine maksekäsu kiirmenetluses ei olnud võimalik ning
vajalik oli jätkata nõude lahendamist hagimenetluses.

Tartu Maakohtu 26.08.2016. a kirjaga kohustas kohus OÜ
Aktiva Finantsi esitama Tartu Maakohtu Võru kohtumajale
hagi K. P. vastu hagiavaldusele ettenähtud vormis 14 päeva
jooksul alates kirja kättesaamisest. Hagi esitamisel tuli tasuda
täiendav riigilõiv. Ühtlasi hoiatas kohus, et märgitud kohustuste
tähtajaks täitmata jätmisel keeldutakse avalduse menetlusse
võtmisest. OÜ Aktiva Finants lepinguline esindaja Kadri
Timuska on kohtu nõude 30.08.2016. a kätte saanud, kuid kohtu
poolt antud tähtajaks ei ole nõude põhjendusi kohtule esitatud
ega täiendavat riigilõivu tasutud.

TsMS § 487 lg 3 sätestab, et kui avaldaja ei esita nõude
põhjendust õigel ajal, keeldub kohus määrusega hagi
menetlusse võtmast. TsMS § 371 lg 1 p-d 9 ja 10 sätestavad, et
kohus ei võta hagiavaldust menetlusse, kui on rikutud olulisi
hagiavalduse vorminõudeid ja hagiavalduses esitatud nõudelt ei
ole tasutud riigilõivu.

Kuna OÜ Aktiva Finants ei ole esitanud oma nõude põhjendusi
hagiavaldusele ettenähtud vormis ega tasunud täiendavat
riigilõivu, tuleb keelduda OÜ Aktiva Finants hagi K. P. vastu
menetlusse võtmisest. Avaldus tuleb lugeda tagastatuks TsMS
§ 487 lg 3 ning 371 lg 1 p-de 9 ja 10 alusel.

Tulenevalt TsMS § 372 lg 5 võib avaldusse menetlusse
võtmisest keeldumise määruse peale esitada määruskaebuse.


/allkirjastatud digitaalselt/

Epp Tombak
Kohtunik
