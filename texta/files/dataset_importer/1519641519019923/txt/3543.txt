                                                                Kriminaalasi nr 1-16-9572




                       KOHTUMÄÄRUS
 Kohus                             Tartu Maakohus

 Määruse tegemise aeg ja koht      4. november 2016. a, Jõgeva kohtumaja

 Kriminaalasja number              1-16-9572

 Kohtunik                          Raina Pärn

 Kriminaalasja sisu                Soome Vabariigi Hyvinkää esimese astme kohtu
                                   08.04.2015. a otsuse tunnustamise ja täitmise lubatavuse
                                   otsustamine Marko Mattolt mõistetud rahalise karistuse ja
                                   välja mõistetud menetluskulude suhtes
                                   MARKO MATTO
 Süüdimõistetu                     Isikukood: 37606192737; registrijärgne elukoht:
                                   xxxxxxxxxxxxxxxxxxxxxxxxxxxxxxxxxxxxxxxxxxxxxx
                                   xxxx


RESOLUTSIOON
1. KrMS § 48911 lg 1 p 1 ja § 50872 alusel tunnustada Marko Matto suhtes tehtud Hyvinkää
esimese astme kohtu (Hyvinkään käräjöoikeus) 08.04.2015. a otsust ja tunnistada lahendi
täitmine Eesti Vabariigis lubatavaks.
2. KrMS § 50874 alusel tuleb Marko Mattole mõistetud rahaline karistus summas 300
(kolmsada) eurot ja Marko Mattolt väljamõistetud menetluskulud summas 90
(üheksakümmend) eurot 22 senti tasuda Eesti riigi tuludesse.
3. Rahaline karistus ja menetluskulud kogusummas 390,22 eurot tuleb tasuda 30 päeva
jooksul käesoleva kohtumääruse jõustumisest alates Rahandusministeeriumi
arveldusarvele EE891010220034796011 (AS SEB Pank) või EE932200221023778606 (AS
Swedbank) või EE403300333416110002 (Danske Bank AS Eesti filiaal) või
EE701700017001577198 (Nordea Bank Finland PLC Eesti filiaal). Viitenumber tasumisel
on 2800049874. Selgitusse tuleb märkida „1-16-9572, rahaline karistus ja menetluskulu,
Marko Matto“.
4. Tähtajaks rahalise karistuse ning menetluskulude tasumata jätmise korral pööratakse
kohtumäärus sundtäitmisele täitemenetluse seadustikus sätestatud korras.

Käesolev määrus toimetada kätte Marko Mattole ja Riigi Tugiteenuste Keskusele ning
jõustumisel edastada Justiitsministeeriumile.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu
Ringkonnakohtule Tartu Maakohtu Jõgeva kohtumaja kaudu kirjalik määruskaebus 15 päeva
jooksul, alates päevast, mil isik sai vaidlustatavast kohtumäärusest teada või pidi teda saama.


ASJAOLUD JA MENETLUSE KÄIK
Tartu Maakohtu Jõgeva kohtumajale edastati Justiitsministeeriumi vahendusel 31.10.2016. a
Soome Vabariigi Õigusregistrikeskuse taotlus Marko Mattole mõistetud rahalise karistuse ja
Marko Mattolt väljamõistetud menetluskulude tunnustamiseks ja täitmiseks Eesti Vabariigis.
Soome Vabariigi Õigusregistrikeskus taotleb Euroopa Liidu nõukogu raamotsuse
2005/214/JSK alusel välja antud tunnistusega Hyvinkää esimese astme kohtu 08.04.2015. a
otsuse tunnustamist ja täitmist Marko Matto suhtes, keda on nimetatud otsusega karistatud
rahalise karistusega 300 eurot ning kellelt on väljamõistetud menetluskulud summas 90,22
eurot.
Marko Mattot on karistatud selle eest, et tema 27.12.2014. a Soome Vabariigis Nurmijärvil
juhtis sõidukit, olles tarvitanud alkoholi sellisel määral, et alkoholisisaldus tema ühes liitris
väljahingatavas õhus pärast sõitu oli vähemalt 1,85 mg. Teiseks sõitis Marko Matto maanteel
kasutades vastu sõitvatele sõidukitele ettenähtud sõidurada. Kolmandaks juhtis Marko Matto
sõidukit omamata nõutavat juhiluba. Sellega pani Marko Matto toime teod, mis on karistatavad
Soome Vabariigi karistusseadustiku 23. peatüki § 4, 2; § 10, teeliikluse seaduse § 3 (1) ja
teeliiklusmääruse § 3 (2), 3 järgi.
Marko Mattole määrati karistuseks rahaline karistus 300 eurot. Lisaks mõisteti Marko Mattolt
riigi tuludesse menetlusega kaasnenud kulud summas 90,22 eurot.
Asja menetleti kirjalikus menetluses. Teave rahalise karistuse määramisest ja õigusest otsust
vaidlustada, anti Marko Mattole isiklikult või vastavalt siseriiklikule õigusele pädeva esindaja
kaudu kätte. Marko Matto karistust ei vaidlustanud.
Otsus jõustus 08.05.2015. a.


KOHTU SEISUKOHT
KrMS § 48911 lg 1 sätestab, et kohus teeb välisriigi kohtuotsuse või muu otsuse tunnustamise
otsustamisel ühe järgmistest määrustest: tunnistab liikmesriigi otsuse täitmise lubatavaks (p 1);
tunnistab liikmesriigi otsuse täitmise lubamatuks (p 2); lõpetab menetluse, kui isik on temale
kohtuotsuse või muu otsusega pandud kohustused täitnud (p 3).
Tunnustamise ja täitmise lubatavuse hindamisel ei tule kohtul kontrollida tegude karistatavust
Eesti seaduse järgi, kuna Marko Matto toimepandud teod on käsitletavad KrMS § 50870 p-s 2
sätestatud liiklussüütegudena.
Euroopa Nõukogu 24.02.2005. a raamotsuse 2005/214/JSK artikkel 1 punkt b (iii) kohaselt
kuuluvad rahalise karistuse maksmise kohustuse hulka ka otsuse vastuvõtmiseks toimunud
kohtu- või haldusmenetlusega seotud kulude hüvitamine. Taotlusest ja sellele lisatud
kohtuotsustest nähtuvalt mõisteti Hyvinkää esimese astme kohtu otsusega lisaks rahalisele
karistusele Marko Mattolt välja ka menetlusega kaasnenud kulud 90,22 eurot.


                                               2
Materjalidest nähtuvalt on Marko Mattole tehtud isiklikult või vastavalt Soome riigi õigusele
pädeva esindaja kaudu teatavaks rahalise karistuse määramine ning õigus seda vaidlustada.
Marko Matto ei ole tehtud otsust vaidlustanud. Seega on KrMS § 4897 lg 1 p 3 alusel tagaselja
tehtud otsuse tunnustamine ja täitmine lubatav.
Eeltoodut ja materjalidest nähtuvat arvestades on kohus seisukohal, et ei esine Hyvinkää
esimese astme kohtu otsuse tunnustamist ja täitmist välistavaid asjaolusid KrMS § 50871 järgi.
Lähtudes KrMS § 483 lg 1 p-st 1 ja § 48911 lg 1 p-st 1 leiab kohus, et Hyvinkää esimese astme
kohtu 08.04.2015. a otsust (sh Marko Matto süütegude menetlemisega kaasnenud kulude osas)
tuleb tunnistada lubatavaks ja täitmisele pöörata Eesti Vabariigis.
Kohtu hinnangul tuleb rahaline karistus ja menetlusega kaasnenud kulud pöörata täitmisele
kogu ulatuses, s.o summas 390,22 eurot. Materjalidest ei nähtu, et Marko Matto oleks täitnud
rahalist karistust või tasunud temalt välja mõistetud menetlusega kaasnenud kulusid, sealhulgas
osaliselt. Samuti ei esine KrMS § 50872 lg 1 p-st 4 tulenevat alust määratud rahalise karistuse
vähendamiseks.
KrMS § 50874 kohaselt tuleb rahaline karistus ja menetluskulud kanda Eesti riigi tuludesse.


/allkirjastatud digitaalselt/

Raina Pärn
Kohtunik




                                              3
