                                                                Kriminaalasi nr 1-16-7274




                        KOHTUOTSUS
                               Eesti Vabariigi nimel


Kohus                         Tartu Maakohus

Otsuse tegemise aeg ja koht   26. september 2016. a Jõgeva kohtumaja


Kriminaalasja number          1-16-7274 (16249000150)


Kohtukoosseis                 Kohtunik Raina Pärn

Kohtuistungi sekretär         Jana Kaaver

Kriminaalasi                  Andres Alti süüdistus KarS § 4231 järgi üldmenetluses

Prokurör                      Ringkonnaprokurör Anneli Hinto

Süüdistatav                   ANDRES ALT

                              Isikukood:                38103140212;                elukoht:
                              xxxxxxxxxxxxxxxxxxxxxxxxxxxxxxxxxxxxxxxxxx
                              maakond; Eesti Vabariigi kodanik; emakeel: eesti keel;
                              haridus: 7. klassi; töökoht: OÜ Raven Disain - tööline;
                              Kriminaalkorras 3 kehtivat karistust:
                              1) Harju Maakohtu 13.06.2007. a otsusega tunnistatud süüdi
                              KarS § 199 lg 1 - § 25 lg 2 järgi ja mõistetud karistuseks
                              rahaline karistus 70 päevamäära, s.o 281,85 eurot (4410 EEK);
                              2) Harju Maakohtu 20.09.2011. a otsusega tunnistatud süüdi
                              KarS § 199 lg 2 p 7, 8, 9 järgi ja § 215 lg 2 p 1 järgi ning
                              mõistetud KarS § 64 lg 1 alusel karistuseks 2 aastat vangistust;
                              3) Harju Maakohtu 08.04.2013. a otsusega tunnistatud süüdi
                              KarS § 199 lg 2 p 8, 9 järgi, mida KrMS § 238 lg 2 alusel
                              vähendati 1/3 võrra ja mõistetud karistuseks 6 kuud vangistust,
                              mis jäeti tingimuslikult täitmisele pööramata KarS § 74 lg 1, 3
                              alusel 2-aastase katseajaga.

                              Väärteokorras 10 kehtivat karistust.

                              Tõkend: puudub.
 Kaitsja                         Vandeadvokaat Marina Valge

 Kohtuistungi toimumise aeg      23. september 2016. a


RESOLUTSIOON
Süüdi tunnistada Andres Alt KarS § 4231 järgi ja mõista karistuseks 5 (viis) kuud
vangistust.

KrMS § 414 lg 1,2 alusel lugeda karistuse aja alguseks Andres Alti vanglasse saabumise
aeg.

Kohus saadab Andres Altile teatise selle kohta, mis ajaks ja millisesse vanglasse ta peab
karistuse kandmiseks ilmuma. Kohtu poolt määratud ajaks vanglasse ilmumata jäämise
korral kohaldatakse sundtoomist vastavalt KrMS § 414 lg-le 3.


KrMS § 180 lg 1 alusel Andres Altilt välja mõista riigituludesse menetluskuludena
sundraha 645 (kuussada nelikümmend viis) eurot ning riigi õigusabi tasu ja kulu 311
(kolmsada üksteist) eurot 40 senti.

KrMS § 180 lg 3 alusel määrata, et Andres Altil on õigus menetluskulud kogusummas 956
(üheksasada viiskümmend kuus) eurot 40 senti tasuda 1 (ühe) aasta jooksul kohtuotsuse
jõustumisest alates. Andres Alt on kohustatud maksma igakuiselt hiljemalt kuu viimaseks
kuupäevaks vähemalt 79 (seitsekümmend üheksa) eurot 70 senti kuni kogu summa
tasumiseni.

Riigi kasuks välja mõistetud menetluskulud tuleb tasuda Maksu- ja Tolliameti
arveldusarvele EE351010052031000004 (AS SEB Pank) või EE502200221014193355 (AS
Swedbank) või EE873300333499990003 (Danske Bank AS Eesti filiaal) või
EE401700017002872300 (Nordea Bank Finland PLC Eesti filiaal). Viitenumber
menetluskulude tasumisel on 99916700068405. Selgitusse tuleb märkida „1-16-7274,
menetluskulud, Andres Alt“.

Maksegraafiku mittetäitmisel loetakse kõigi makseosade tähtaeg saabunuks ja
suunatakse kogu nõue täitemenetluse läbiviimiseks kohtutäiturile täitemenetluse
seadustikus sätestatud korras.



Edasikaebamise kord
Kohtuotsuse peale võib kohtumenetluse pool esitada apellatsiooni. Apellatsiooniõiguse
kasutamise soovist tuleb Tartu Maakohtu Jõgeva kohtumajale teatada kirjalikult 7 päeva
jooksul alates kohtuotsuse kuulutamisest.
Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.


                                             2
Kohtuotsus on apellatsiooniõiguse kasutamise soovist teatades kohtu kantseleis tutvumiseks
kättesaadav 17. oktoobril 2016. a.
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada kirjalikult Tartu
Ringkonnakohtule Tartu Maakohtu Jõgeva kohtumaja kaudu 15 päeva jooksul alates päevast,
mil isik sai vaidlustatavast lahendist teada või pidi teada saama.


SÜÜDISTUSE SISU
Andres Altile on esitatud süüdistus KarS § 4231 järgi selles, et tema isikuna, kes on korduvalt
s.o 09.09.2015. a ja 30.01.2016. a juhtinud mootorsõidukit omamata vastava kategooria
mootorsõiduki juhtimisõigust, juhtis tahtlikult uuesti, s.o süstemaatiliselt 23.04.2016. a kella
17.44 ajal Jõgeva maakonnas Põltsamaa vallas Esku - Pilistvere - Arusaare maantee 2-l
kilomeetril mootorsõidukit Mazda 626, reg nr xxxxxxx, omamata vastava kategooria
mootorsõiduki juhtimisõigust, millega rikkus süstemaatiliselt LS § 90 lg 1 p 1, 3; § 94 lg 1
(mootorsõidukit võib juhtida isik, kellel on vastava kategooria mootorsõiduki juhtimisõigus
ning kelle juhtimisõigust ei ole peatatud, ära võetud või kehtetuks tunnistatud või keda ei ole
juhtimisel kõrvaldatud) nõuet.


KOHTU SEISUKOHT
1. Kohus, uurinud ja hinnanud kogutud tõendeid kogumis, leiab, et Andres Alti süü KarS § 4231
järgi toimepandud kuriteos on tõendatud.
2. Andres Alti süü on tõendatud tunnistaja ütlustega, patrullilehega (tl 6-7), väärteomenetluse
lõpetamise määrusega (tl 8), väärteoprotokollidega (tl 9, 12-13, 17-18), kohtuotsustega (tl 14-
16, 19-20), sõiduki juhtimiselt kõrvaldamise otsusega (tl 10), sõiduki hoiukohta teisaldamise
aktiga (tl 11) ja Rahvastikuregistri väljatrükiga (tl 21). Lisaks tõendab Andres Alti süüd KarS
§ 4231 järgi toimepandud kuriteos Andres Alti enda ütlused.
Tunnistaja xxxxxxxxxxxxx ja süüdistatava Andres Alti ütlused on kooskõlas selles, et
23.04.2016. a Andres Alt, olles mootorsõiduki roolis, sõitis Lõuna-Eestist kodu poole. Andres
Alti elukoht on xxxxxxxxxx Kriminaalasjas kogutud tõendid (patrullileht, väärteomenetluse
lõpetamise määrus, väärteoprotokoll, sõiduki juhtimiselt kõrvaldamise otsus, sõiduki hoiukohta
teisaldamise akt) kinnitavad, et 23.04.2016. a kell 17.44 peatati politseipatrulli poolt süüdistatav
Andres Alti poolt juhitud mootorsõiduk kinni Esku-Pilistvere-Arussaare mnt 2-l kilomeetril (s.o
Põltsamaa vallas). Süüdistatav Andres Alti ütlustest nähtuvalt oli ta samal päeval, s.o
23.04.2016. a käinud Kulbilohus (Konguta vallas, Tartumaal) rallikrossil ja soovis sõita koju
xxxxxxxxxxx Nii tunnistaja xxxxxxxxxxxpp, kui ka süüdistatav Andres Alt on kinnitanud, et
Andres Alt oli sõidukis üksinda.
Tunnistaja ja süüdistatava ütlusi selle kohta, et mootorsõidukit juhtinud isikuks oli Andres Alt,
kinnitavad ka patrullileht (tl 6-7), väärteomenetluse lõpetamise määrus (tl 8), väärteoprotokoll
(tl 9), sõiduki juhtimiselt kõrvaldamise otsus (tl 10) ja sõiduki hoiukohta teisaldamise akt (tl
11). Lisaks nähtub tunnistaja xxxxxxxxxxxxx ütlustest, et kuna menetlustoimingutele allutatud
isikul ei olnud politseiametnikele esitada ühtegi kehtivat isikut tõendavat dokumenti, tuvastati
isik politseiandmebaasi ja Andres Alti ütluste järgi. Rahvastikuregistri väljatrükist nähtuvalt ei
ole Andres Altil alates 24.11.2014. a ühtegi kehtivat isikut tõendavat dokumenti olnud (tl 21).
Kriminaalasjas kogutud tõendid (väärteoprotokoll, sõiduki juhtimiselt kõrvaldamise otsus,
sõiduki hoiukohta teisaldamise akt, tunnistaja ja süüdistatava ütlused) kinnitavad, et
23.04.2016. a Andres Alt juhtis mootorsõidukit Mazda 626, registreerimismärgiga xxxxxxx

                                                 3
Andres Alti ütluste kohaselt kuulus nimetatud sõiduk temale. Ostis ta selle 2015. a alguses.
Vaidlust ei ole, et Andres Altil pole kunagi olnud juhtimisõigust. Lisaks isikulistele tõenditele
kinnitab seda ka Rahavastikuregistri väljatrükk, millest ei nähtu, et süüdistatav Andres Altile
oleks väljastatud juhiluba (tl 21). Andres Alt kõrvaldati 23.04.2016. a kell 17.44 sõiduki
juhtimiselt LS § 91 lg 2 alusel, kuna tal puudus vastava kategooria mootorsõiduki juhtimisõigus
(tl 10) ning seetõttu teisaldati sõiduk (Mazda 626 registreerimismärgiga xxxxxx) hoiukohta (tl
11). Seega rikkus Andres Alt 23.04.2016. a sõidukit juhtides LS § 90 lg 1 p-s 1 (mootorsõidukit
ei tohi juhtida isik, kellel ei ole vastava kategooria mootorsõiduki juhtimisõigust) ja § 94 lg-s 1
(mootorsõidukit võib juhtida isik, kellel on vastava kategooria mootorsõiduki juhtimisõigus
ning kelle juhtimisõigust ei ole peatatud, ära võetud või kehtetuks tunnistatud või keda ei ole
juhtimiselt kõrvaldatud) sätestatut.
Tunnistaja xxxxxxxxxxxxx ütlustest nähtub, et 23.04.2016. a alustati süüdistatav Andres Alti
suhtes väärteomenetlust (väärteoasi nr 249016000959) ja koostati väärteoprotokoll (tl 9). Kuna
kohtuväline menetleja tuvastas Andres Alti teos kuriteo tunnused (süstemaatiline
juhtimisõiguseta sõitmine), lõpetati kohtuvälise menetleja 13.05.2016. a määrusega
väärteomenetlus (tl 8).
Kohus leiab, et süüdistatav Andres Alti tegu on õige kvalifitseerida KarS § 4231 järgi, kuna
süüdistatav Andres Alti puhul on tegemist juhtimisõiguseta isikuga, kes on mootorsõiduki
juhtimise toime pannud vähemalt kolmandat korda, s.o süstemaatiliselt.
09.09.2015. a koostati Politsei- ja Piirivalveameti Põhja prefektuuri poolt väärteoasjas nr
231715009200 Andres Alti suhtes väärteoprotokoll nr 20150909193201 LS § 201 lg 2 ja § 224
lg 2 rikkumiste tõttu (tl 12-13). Harju Maakohtu 05.11.2015. a otsusega karistati Andres Alti
LS § 201 lg 2 ja § 224 lg 2 järgi KarS § 63 alusel 20 päeva arestiga. Kohus määras, et Andres
Altile mõistetud arest 20 päeva peab olema ära kantud hiljemalt 15.01.2016. a (tl 14-16).
30.01.2016. a koostati Politsei- ja Piirivalveameti Põhja prefektuuri poolt väärteoasjas nr
231716001056 Andres Alti suhtes väärteoprotokoll AB1427831 LKindlS § 81, LS § 207 ja §
201 lg 2 rikkumiste tõttu (tl 17-18). Harju Maakohtu 03.03.2016. a otsusega karistati Andres
Alti LS § 201 lg 2 ja § 207 ning LKindlS § 81 järgi 30 päeva arestiga (tl 19-20).
Kuna süüdistatav Andres Alti suhtes on 09.09.2015. a ja 30.01.2016. a väärteoprotokollide
kohaselt koostatud ka sõiduki juhtimiselt kõrvaldamise otsused ning Andres Altil ei ole kunagi
olnud juhtimisõigust, on Andres Alt 23.04.2016. a sõidukit juhtides rikkunud ka LS § 90 lg 1
p-s 3 (mootorsõidukit ei tohi juhtida isik, kes on kõrvaldatud sõiduki juhtimiselt vastavalt LS
§-le 91) sätestatut.
3. Kogutud tõenditega on tuvastatud, et süüdistatav Andres Alt oli 23.04.2016. a kella 17.44
paiku isikuks, kes on varasemalt korduvalt, s.o 09.09.2015. a ja 30.01.2016. a juhtinud
mootorsõidukit omamata vastava kategooria mootorsõiduki juhtimisõigust. Andres Alt juhtis
taaskord sõidukit (Mazda 626, registreerimismärgiga xxxxxx) ilma juhtimisõigust omamata,
s.o süstemaatiliselt 23.04.2016. a kell 17.44 Jõgeva maakonnas, Põltsamaa vallas, Esku-
Pilistvere-Arussaare mnt 2-l kilomeetril. Sellega rikkus Andres Alt rikkunud LS § 90 lg 1 p-des
1, 3 ja § 94 lg-s 1 sätestatut. Eeltoodust tulenevalt on kogutud tõenditega tuvastatud, et
süüdistatav Andres Alt täitis oma tegevusega KarS § 4231 objektiivse koosseisu.
4. Kohus on seisukohal, et Andres Alt on KarS §-s 4231 sätestatud süüteo toime pannud
tahtlikult, s.o otsese tahtlusega.
KarS § 16 lg 3 järgi paneb isik teo toime otsese tahtlusega, kui ta teab, et teostab
süüteokoosseisule vastava asjaolu, ja tahab või vähemalt möönab seda.
Kogutud tõenditest (tunnistaja ja süüdistatava ütlustest, väärteomenetluse lõpetamise

                                                4
määrusest, väärteoprotokollist, sõiduki juhtimiselt kõrvaldamise otsusest, sõiduki hoiukohta
teisaldamise aktist ning Rahvastikuregistri väljatrükist) tulenevalt puudub Andres Altil
mootorsõiduki juhtimisõigus. Kuna Andres Alt oli täielikult teadlik juhtimisõiguse
puudumisest, kuid sellele vaatamata alustas sõitu marsruudil Konguta vald, Tartumaa -
xxxxxxxxxxxxxxxxxxx, teadis ta, et sõidukit tuleb tal juhtida ilma juhtimisõigust omamata.
Süüdistatav Andres Alti ütlustest järeldub, et ta ka tahtis juhtimisõiguseta sõidukit juhtida.
Sellest tulenevalt leiab kohus, et Andres Alti tegevuses on täidetud KarS 4231 subjektiivne
süüteokoosseis.
5. Kohus ei tuvastanud õigusvastasust ja Andres Alti süüd välistavaid asjaolusid.
6. Eeltoodust tulenevalt leiab kohus, et Andres Alt tuleb süüdi tunnistada KarS § 4231 järgi ja
mõista talle karistus.
KarS § 4231 järgi karistatakse isikut rahalise karistuse või kuni üheaastase vangistusega.
KarS § 56 lg 1 sätestab, et karistamise alus on isiku süü. Karistuse mõistmisel kohtu poolt
arvestatakse kergendavaid ja raskendavaid asjaolusid, võimalust mõjutada süüdlast edaspidi
hoiduma süütegude toimepanemisest ja õiguskorra kaitsmise huvisid.
KarS § 56 lg 2 sätestab, et vangistust võib mõista ainult siis, kui karistuse eesmärke ei ole
võimalik saavutada kergema karistusega. Kui KarS-i eriosa paragrahv võimaldab vangistuse
kõrval mõista ka muid, kergemaid karistusi, peab kohus otsuses vangistuse mõistmist
põhistama.
Kohus leiab, et Andres Alti süü hindamisel tuleb arvestada, et süüdistatav Andres Alt pole
kunagi omandanud juhtimisõigust. Oluline on see, et Andres Alt juhtimisõiguseta isikuna oli
23.04.2016. a teinud otsuse sõita Tartumaalt Harjumaale, seega sisuliselt ühest Eesti otsast
teise. Kohtu hinnangul mõjutab Andres Alti süü suurust ka asjaolu, et Andres Alt liikles küllatki
tiheda liiklusega maanteel ja sõidukiga, mis ei olnud läbinud tehnonõuetele vastavuse kontrolli
ja millel puudus kehtiv liikluskindlustus. Süüdistatav Andres Alti ütlustest ei nähtu, et tema
jaoks oli probleemne teha otsustust juhtida mootorsõidukit ilma juhtimisõigust omamata.
Andres Alti jaoks oli see väljakujunenud tegevus juba alates 2015. a algusest, kui ta
juhtimisõigust mitteomava isikuna soetas endale sõiduki. Sõidukil puudus liikluskindlustus ja
sõiduk ei olnud läbinud tehnonõuetele vastavuse kontrolli, kuna Andres Altil puudusid selleks
vajalikud rahalised vahendid. Samas on süüdistatav Andres Alt sisuliselt igapäevaselt juhtinud
sõidukit ja seda kuni 23.04.2016. a. Varasemad karistused ei ole mõjutanud teda väljakujunenud
käitumisviisi muutma. Seejuures on läbitud vahemaad olnud küllaltki suured. Andres Alti
ütlustest nähtuvalt on ta praktiliselt igapäevaselt sõitnud oma elukohast xxxxxxxxxxxxx küla
sõitnud xxxxxxxxxa tööle (edasi-tagasi ligikaudu 32 km). Selle ajavahemiku jooksul on politsei
süüdistatav Andres Alti juhtimiselt kinni pidanud kolmel korral.
Prokurör leidis, et karistust kergendava asjaoluna tuleb arvestada Andres Alti kahetsust. Kohus
selle seisukohaga ei nõustu. Kohtu hinnangul ei väljendanud Andres Alt kohtus ütlusi andes
mingisugust kahetsust, sealhulgas sõnaliselt. Ainuüksi Andres Alti poolt väljendatu, et elu tuleb
korda saada ja juhtimisõiguseta sõitmist enam jätkata ei saa, ei anna alust käsitleda seda
puhtsüdamliku kahetsusena. Sellest tulenevalt ei pea kohus põhjendatuks arvestada karistuse
mõistmisel kergendavat asjaolu, st KarS § 57 p 3 sätestatud puhtsüdamlikku kahetsust.
Karistuse eripreventiivsete eesmärkide osas (võimalust mõjutada edaspidiselt süütegude
toimepanemisest hoiduma) arvestab kohus süüdistatav Andres Alti suhtumist kehtestatud
õiguskorda. Seda ilmestab kohtu arvates süüdistatav Andres Alti varasem karistatus, aga ka
tema suhtumine talle varasemalt mõistetud karistustesse ja seeläbi õiguskorda üldiselt.
Andres Alti on varasemalt korduvalt karistatud samalaadsete süütegude toimepanemise eest

                                               5
(Harju Maakohtu 05.11.2015. a otsus väärteoasjas nr 4-15-8189 ja Harju Maakohtu 03.03.2016.
a otsus väärteoasjas nr 4-16-1219). Mõlemal korral on Andres Alt rikkunud väga mitmeid
erinevaid liiklusnõudeid. Nii juhtis Andres Alt 09.09.2015. a sõidukit juhtimisõiguseta ja
alkoholi piirmäära ületades ning 30.01.2016. a juhtimisõiguseta ja sõidukiga, millel puudus
kehtiv liikluskindlustus ja mis ei olnud läbinud tehnonõuetele vastavuse kontrolli. Mõlemal
korral on Andres Alti väärteokorras karistatud vabaduskaotusliku karistusega, s.o arestiga 20
päeva ja 30 päeva. Andres Alt on varasemad süüteod toime pannud suhteliselt järjestikku. Ka
23.04.2016. a rikkumise on Andres Alt toime pannud lühikese aja möödumisel varasema
karistuse ärakandmisest.
Lisaks on Andres Altil kriminaalkorras 3 kehtivat karistust. Viimati on Andres Alt Harju
Maakohtu 08.04.2013. a otsusega tunnistatud süüdi KarS § 199 lg 2 p 8, 9 järgi, mida KrMS §
238 lg 2 alusel vähendati 1/3 võrra ja mõisteti karistuseks 6 kuud vangistust, mis jäeti
tingimuslikult täitmisele pööramata KarS § 74 lg 1, 3 alusel 2-aastase katseajaga.
Karistusregistri väljatrükist nähtuvalt on Harju Maakohtu 20.09.2011. a otsusega (kriminaalasi
nr 1-10-15935) (tl 22-24) Andres Altile karistuseks mõistetud ka reaalset vangistust.
Kohus, hinnates Andres Alti varasemat karistatust, leiab, et kuivõrd Andres Alt on jätkanud
samalaadsete süütegude toimepanemist nähtub sellest, et mõistetud karistused ei ole Andres
Altile ilmselgelt vajalikku mõju avaldanud. Lisaks ilmestab kohtu arvates Andres Alti
suhtumist talle mõistetud karistusse, aga ka õiguskorda üldiselt Andres Alti ütlused, milles ta
kinnitab, et varasemalt mõistetud karistused ei ole talle avaldanud mingisugust mõju ja ta on
jätkanud juhtimisõiguseta mootorsõiduki juhtimist, kuna elu ei saa seisma jääda ja tuleb edasi
elada. Ühistranspordiga liiklemine ei ole Andres Alti jaoks mõistlik, sest ühistransport teeb
sihtkohta jõudmiseks oluliselt suurema ringi, kui autoga. Vaatamata sellele, et Andres Altil
puudub juhtimisõigus, ostis ta endale sõiduauto, et seda ise kasutada. Andres Alti ütlustest
järelduvalt ei tekita mootorsõiduki juhtimine ilma juhtimisõigust omamata Andres Altile
probleemi.
Kohtu hinnangul on karistuse põhimõtete järgi oluline karistada isikuid järjest rangemate
karistustega, selleks, et tagada karistuseesmärkide saavutamine. Lõpptulemusena on oluline, et
Andres Alt edasiselt enam samalaadseid süütegusid toime ei paneks. Siiani ei ole mõistetud
karistused talle vajalikku mõju avaldanud, st sundinud Andres Alti oma tegude üle järele
mõtlema ja tegema oma käitumises ning mõtlemises olulisi järeldusi ja korrektiive. Sellest
järeldab kohus, et Andres Altile senini mõistetud karistused ei ole olnud efektiivsed. Lisaks
tuleb arvestada, et süstemaatiline juhtimisõiguseta sõitmine on ohtlik süütegu, kuna liikluses
osalemiseks on vajalik eelnevalt omandada teatud kogemused ja läbida nõutav väljaõpe. Ilma
selleta liikluses osalemisega seatakse ohtu kõikide teiste liiklejate elud, tervised ja kindlasti ka
vara.
7. Eeltoodust tulenevalt peab kohus kohaseks karistusliigiks Andres Alti puhul üksnes
vangistust, mis kuulub tervikuna ärakandmisele. Vangistuse tingimuslikult täitmisele
pööramata jätmist või selle asendamist üldkasuliku tööga kohus eeltoodud põhjendustel
võimalikuks ei pea. Kohtu seisukohta ei muuda ka kaitsja väljatoodud argumendid kuriteo
toimepanemisest möödunud aja kohta. Kohus nõustub, et kriminaalasi võinuks lahenduse saada
teisi menetlusliike kohaldades kiiremini, kuid käesolevaks ajaks möödunud aega ei saa mingil
juhul pidada pikaks või ebamõistlikuks.
Kohtu seisukohta, et Andres Altil tuleb karistus tervikuna ära kanda, ei muuda ka väljatoodud
argumendid Andres Alti elukaaslase raseduse ja peatse lapse sünni kohta. Andres Alti ütlustest
nähtub, et tema elukaaslane ei tohi tõsta raskusi, aeg-ajalt on esinenud valusid ja paaril korral
on käidud ka erakorralise meditsiini osakonnas arsti vastuvõtul. Samas konkreetseid tõendeid,
mis viitaksid Andres Alti elukaaslase või tema sündimata lapse tervist ohustavatele andmetele,

                                                 6
kohtule esitatud ei ole. Lisaks on Andres Alt kohtule avaldanud, et tema perekonna (Andres
Alt, xxxxxxxxxxxxxxxxxxxxxxxxxxxxxxxxxxxxxxxxxxxxxxxx) sissetulek on üksnes Andres
Alti mitteametlik töötasu ja kui Andres Alt peab minema karistusena vangistust kandma, jääks
Andres Alti pere ilma sissetulekuta. Kohus leiab, et Andres Alti sellesisuline seisukoht ei ole
tervikuna põhjendatud. Kohus märgib, et Eesti Vabariigis on ettenähtud riiklikud peretoetused,
mille eesmärgiks on osaliselt katta laste kasvatamisega seotud kulud. Lisaks on puuetega
inimestele ettenähtud igakuised toetused ja peale lapse sündi on last kasvataval vanemal õigus
vanemahüvitisele. Seega, kuigi perekonna majanduslikku heaolu mõjutab vaieldamatult Andres
Alti poolse sissetuleku kaotus, ei ole alust arvata perekond jääb ilma igasuguse sissetulekuta.
Kohus leiab, et karistuse mõistmisel tuleb kahtlematult hinnata ka seda, milliseid tagajärgi toob
mõistetav karistus inimesele kaasa, kuid ennekõike on vajalik hinnata, millise karistusega on
võimalik inimest mõjutada edaspidiselt mitte kuritegusid toime panema. Samuti on oluline
rõhutada, et igasugune karistus toob inimesele kaasa ebamugavusi ja teatud muutusi
elukorralduses. Karistus ei saa ega peagi inimesele meelepärane olema, kuna karistuse üheks
eesmärgiks ongi mõjutada inimest muutma teatud hoiakuid ja suhtumist.
Arvestades Andres Altile varasemalt mõistetud karistusi, on kohtu arvates kohane ja kooskõlas
karistuse mõistmise põhimõtetega, karistada Andres Alti vangistusega 5 kuud, mis kuulub
Andres Altil reaalselt ärakandmisele.
KrMS § 414 lg 1 alusel edastab kohus Andres Altile kohtuotsuse jõustumisel teatise selle kohta,
mis ajaks ja millisesse vanglasse Andres Alt peab karistuse kandmiseks ilmuma. Määratud
ajaks ilmumata jäämise korral kohaldatakse sundtoomist.


Kriminaalmenetluse kulud
Kriminaalasjas on menetluskuludeks KrMS § 175 lg 1 p 4 alusel määratud kaitsjale kohtueelses
menetluses makstud tasu ja kulud summas 86,16 eurot (tl 33-34,35). Lisaks on kaitsjale
väljamakstud tasu ja hüvitatud kulud kohtumenetluses summas 225,24 eurot (tl 42-44). Kokku
on kaitsjale väljamakstud tasu ja hüvitatud kulud summas 311,40 eurot.
Menetluskuluks on KrMS § 175 lg 1 p 9 alusel ka süüdimõistva kohtuotsusega kaasnev
sundraha, mis on KrMS § 179 lg 1 p 2 järgi teise astme kuriteos süüdimõistmise korral 1,5
kuupalga alammäära. Vabariigi Valitsuse 18.12.2015. a vastu võetud (kehtiv alates
01.01.2016.a) määruse nr 139 „Töötasu alammäära kehtestamine“ § 1 lg 1 kohaselt on
käesoleval ajal töötasu alammääraks 430 eurot. Seega on sundraha suuruseks 645 eurot.
Menetluskulud kokku on 956,40 eurot.
KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu.
KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kohus võib jätta osa menetluskulusid riigi kanda,
kui menetluskulude hüvitamine käib süüdimõistetule ilmselgelt üle jõu või määrata need
tasumisele ositi.
Kaitsja taotles menetluskulude tasude võimaldamist osade kaupa ühe aasta jooksul. Prokurör
leidis, et taotlus on põhjendatud.
Kohus leiab, et menetluskulude tasumise võimaldamine 1 aasta jooksul on põhjendatud ja
vajalik. Siinjuures arvestab kohus Andres Alti sissetulekuid, kohustusi ja menetluskulude
kogusummat. Samuti arvestab kohus, et Andres Alti perekonnas kasvab xxxxxxxxxxxxxx
(elukaaslase lapsed) ja Andres Alti elukaaslane on lapseootel (lapse prognoositav sünd

                                               7
novembri keskel). Kohus on seisukohal, et Andres Altile käib ilmselgelt üle jõu menetluskulude
tasumine ühe korraga. Selleks, et võimaldada Andres Altil tasuda väljamõistetud
menetluskulud vabatahtlikult, tuleb need määrata tasumisele osade kaupa 1 aasta jooksul.


/allkirjastatud digitaalselt/

Raina Pärn
kohtunik




                                              8
