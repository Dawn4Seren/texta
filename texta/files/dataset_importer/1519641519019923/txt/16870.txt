                                                                           4-15-11343




                        KOHTUMÄÄRUS
Kohus                          Viru Maakohus

Määruse tegemise aeg ja koht   29. aprill 2016, Narva kohtumaja

Toimiku number                 4-15-11343 (930015000060, 930015000741)

Kohtunik                       Innokenti Menšikov

Kohtuistungi sekretär          Egle Nigulist

Tõlk                           Olga Nõmmemees

Avalduse esitaja               Maksu- ja Tolliamet
                               asukoht Lõõtsa 8a, 15176 Tallinn
Taotlus                        Taotlus rahatrahvi asendamiseks arestiga Roman Kuzovkini
                               suhtes
Süüdlane/võlgnik               Roman Kuzovkin
                               isikukood 37602043728, elukoht xxx

Kohtuistungi toimumise aeg     29.04.2016

RESOLUTSIOON

Rahuldada Maksu- ja Tolliameti 30.12.2015 taotlused asendada Roman Kuzovkinile
määratud rahatrahvid arestiga.

Asendada Roman Kuzovkinile Maksu-ja Tolliameti alljärgnevate otsustega määratud
rahatrahvid 30 (kolmekümne) päeva arestiga:
Maksu-ja Tolliameti Ida tollipunkti 10.02.2015 üldmenetluse otsusega väärteoasjas nr
930015000060 määratud rahatrahv 100 trahviühikut, so 400 (nelisada) eurot;
Maksu-ja Tolliameti Ida tollipunkti 23.04.2015 üldmenetluse otsusega väärteoasjas nr
930015000741 määratud rahatrahv 200 trahviühikut, so 800 (kaheksasada) eurot.

Asendada Roman Kuzovkinile määratud arest üldkasuliku tööga. Roman Kuzovkin on
kohustatud sooritama 30 (kolmkümmend) tundi üldkasulikku tööd.

Määrata KarS § 69 lg 3 alusel üldkasuliku töö tegemise tähtajaks 5 (viis) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.


                                                                                  1(4)
                                                                            4-15-11343
Roman Kuzovkini üldkasuliku töö tundide tegemist korraldab Politsei- ja Piirivalveameti
Ida prefektuuri Jõhvi politseijaoskonna ennetus-ja menetlustalituse vanemspetsialist
Svetlana    Eemann       (Rahu       38,    41588 Jõhvi,    Ida-Virumaa;         e-post:
svetlana.eemann@politsei.ee, telefon 3372315).

KarS § 69 lg 6 alusel kui süüdlane hoiab üldkasulikust tööst kõrvale, ei järgi kontrollnõudeid või
ei täida talle pandud kohustusi, võib karistust täideviiv ametnik teda kirjalikult hoiatada või
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.

Antud määrus edastada teadmiseks Maksu-ja Tolliametile, täitmiseks Roman Kuzovkinile, pärast
kohtumääruse jõustumist Politsei- ja Piirivalveameti Ida prefektuurile.

Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Roman Kuzovkini karistati Maksu- ja Tolliameti 10.02.2015 üldmenetluse otsusega väärteoasjas
nr 930015000060 tolliseaduse § 73 lg 1 järgi rahatrahviga 100 trahviühikut, so 400 eurot.
Kohtuvälise menetleja otsus jõustus 25.02.2015.

Samuti karistati Roman Kuzovkini Maksu- ja Tolliameti 23.04.2015 üldmenetluse otsusega
väärteoasjas nr 930015000741 tolliseaduse § 73 lg 1 järgi rahatrahviga 200 trahviühikut, so 800
eurot. Kohtuvälise menetleja otsus jõustus 08.05.2015.

30.12.2015 esitas Maksu- ja Tolliamet Viru Maakohtule avaldused nimetatud rahatrahvide
asendamiseks arestiga. Avalduste kohaselt palub sissenõudja Eesti Vabariik (Maksu- ja
Tolliameti kaudu, edaspidi maksuhaldur) otsustada väärteomenetluse seadustiku § 211 lg 1
alusel maksuhalduri 10.02.2015 trahviotsusega nr 930015000060 ja 23.04.2015 trahviotsusega
nr 930015000741 määratud rahatrahvide asendamine arestiga. Seisuga 29.12.2015 on võlgnikul
trahviotsused üldsummas 1200 eurot jätkuvalt tasumata. Maksuhaldur on kontrollinud võlgniku
vara olemasolu: võlgnikule kuulub sõiduk Audi 100 (registreerimismärgiga xxx, mille
ehitusaastaks on 1992). Sõidukil puudub hetkel kehtiv liikluskindlustuse poliis ja tehnoülevaatus.
Võlgniku pangakontod on arestitud alates 18.11.2014, kuid arestimise tulemusena laekumisi,
sh rahatrahvi nõude katteks, toimunud ei ole. Maksukohustuslaste registri andmetel võlgnik
29.12.2015 seisuga ametlikult ei tööta. Võlgnik saab S igakuist xx eurot. Maksukorralduse
seaduse § 131 lg 3 kohaselt ei kuulu füüsiliste isiku maksuvõla sissenõudmisel või tema
pangakonto arestimisel maksuhalduri poolt igakuisele sissenõudmisele ega arestimisele ühe
kuupalga alammäära suurune summa võlgniku ja iga tema ülalpeetava perekonnaliikme kohta.
21.09.2015 võttis maksuhaldur võlgnikuga ühendust ning lepiti kokku, et võlgnik tasub alates
käesoleva aasta oktoobrikuust igakuiselt trahvinõude katteks 150 eurot. Kuivõrd lubatud
laekumisi ei toimunud, võttis 02.12.2015 maksuhaldur võlgnikuga uuesti ühendust ning võlgnik
lubas trahvinõude katteks ülekande teha, kuid 29.12.2015 seisuga ei ole ülekannet tehtud.
Maksuhalduri hinnangul on nimetatud rahatrahvi nõude täitmine eelpool toodud põhjustel
võimatu.

Viru Maakohtu Narva kohtumaja 08.01.2016 kohtumäärusega ühendati ühiseks menetluseks
väärteoasjad nr 4-15-11343 ja 4-15-11344. Põhiasjaks loeti väärteoasi 4-15-11343.


                                                                                              2(4)
                                                                                       4-15-11343

Menetlusosaliste seisukohad kohtuistungil

Kohtuistungil Roman Kuzovkin tunnistas seda, et rahatrahvid on tasumata ning nõustus tegema
üldkasulikku tööd.


Maakohtu seisukoht

Kohus, vaadanud läbi esitatud taotlused ning kuulanud ära süüdlase selgitused, leiab, et taotlused
on põhjendatud ning kuuluvad rahuldamisele.

Väärteomenetluse seadustiku § 211 lg 1 alusel teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Täitemenetluse seadustiku § 201 lg 1 sätestab, et juhul, kui rahatrahvi määratud tähtpäevaks
tervikuna ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile.

Karistusseadustiku § 72 lg 1 sätestab, et kui süüdlane ei tasu talle määratud või mõistetud
rahatrahvi, asendab kohus selle tasumata osas arestiga või süüdlase nõusolekul üldkasuliku tööga
käesoleva seadustiku §-s 69 sätestatud korras.

Karistusseadustiku § 69 lg 1 alusel kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Aresti või vangistuse täitmisele pööramisel arvestatakse
karistusest kantuks süüdlase tehtud üldkasulik töö, mille üks tund võrdub ühe päeva aresti või
vangistusega. Alla kümne päevase aresti täitmisele pööramise korral arvestatakse karistusest
kantuks süüdlase tehtud üldkasuliku töö tunnid proportsionaalselt mõistetud arestiga.

Kohus leiab, et Maksu-ja Tolliameti taotlused võlgnikule Roman Kuzovkinile määratud
rahatrahvide asendamiseks on põhjendatud ja kuuluvad rahuldamisele, sest võlgnikul puuduvad
rahalised vahendid, et rahatrahve tasuda.

Kohus on seisukohal, et Roman Kuzovkinile Maksu-ja Tolliameti 10.02.2015 üldmenetluse
otsusega määratud rahatrahv 100 trahviühikut, so 400 eurot, 23.04.2015 üldmenetluse otsusega
määratud rahatrahv 200 trahviühikut, so 800 eurot tuleb asendada üldkasuliku tööga vastavalt
KarS §-le 72. Rahatrahvi kümnele trahviühikule vastab üks päev aresti, rahatrahvi arestiga
asendamise korral on aresti alammäär üks päev (KarS § 72 lg 2,3), seega kujuneb aresti
pikkuseks 30 päeva. Kuna Roman Kuzovkin on nõus tegema üldkasulikku tööd ning KarS § 69


                                                                                               3(4)
                                                                               4-15-11343
lg 1 kohaselt vastab ühele päevale arestile üks tund üldkasulikku tööd, siis tuleb Roman
Kuzovkinil teostada 30 tundi üldkasulikku tööd.

/allkirjastatud digitaalselt/

Innokenti Menšikov
Kohtunik




                                                                                     4(4)
