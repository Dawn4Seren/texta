                         KOHTUMÄÄRUS
Kohus                           Viru Maakohus

Määruse tegemise aeg            28. september 2016, Jõhvi kohtumaja

Kohtuasja number                1-15-4052

Kohtunik                        Deniss Minzatov

Kohtuistungi sekretär           Piret Juuse

Asja läbivaatamise kuupäev      27.09.2016 avalikul kohtuistungil
                                Viru Vangla esitatud materjalid Rainis Tammiksaare tingimisi enne
Kohtuasi
                                tähtaega vangistusest vabastamiseks

Süüdimõistetu                   Rainis Tammiksaar, isikukood 39108215210,
                                xxx
Kaitsja                         Monica Meristo-Dmitrijev
RESOLUTSIOON:                  Juhindudes KarS § 76 ja KrMS § 426, § 432, § 383, § 384 kohus

                                      MÄÄRAS:

Vabastada Rainis Tammiksaar karistuse kandmisest tingimisi enne tähtaega katseajaga 6 (kuus)
kuud ja määrata ta Viru Vangla kriminaalhooldusosakonna juhataja poolt nimetatud
kriminaalhooldusametniku järelevalve alla ning kohustada Rainis Tammiksaar järgima KarS §75
lg 1 p 1-6 sätestatud kontrollnõudeid:
1) elama kohtu määratud alalises elukohas xxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Kohaldada Rainis Tammiksaare suhtes vastavalt KarS § 75 lg 2 järgmised kohustused:
1) mitte tarvitada alkoholi
2) läbida alkoholivastane ravi hiljemalt 31.12.2016
3) mitte omama või tarvitama narkootilisi või psühhotroopseid aineid
4) asuma tööle või võtma ennast Töötukassas töötuna arvele 2 nädala jooksul pärast vanglast
vabanemist

Rainis Tammiksaar vabastada tingimisi enne tähtaega alates käesoleva kohtumääruse jõustumise
tähtajast.
                                                                                           1
Edasikaebamise kord
Määruse peale on õigus esitada määruskaebus Viru Maakohtule 15 päeva jooksul                  alates
päevast, mil isik sai vaidlustatavast kohtumäärusest teada või pidi teada saama.

ASJAOLUD

Viru Vangla esitas Viru Maakohtule materjalid kinnipeetava Rainis Tammiksaare tingimisi enne
tähtaega vabastamiseks.

Rainis Tammiksaar on süüdi tunnistatud Viru Maakohtu 19.05.2015 kohtuotsusega KarS § 121,
§209 lg 2 p 1, 5, § 4231 järgi ning KarS § 64 lg 1 alusel mõisteti liitkaristuseks 1 aasta ja 4 kuud
vangistust. KarS § 65 lg 2 alusel suurendati mõistetavat karistust Tartu Maakohtu 01.04.2014
otsusega mõistetud ja ärakandmata karistuse 2 kuud vangistuse võrra ning mõisteti liitkaristuseks
1 aasta 6 kuud vangistust. Karistuse kandmise algus 01.06.2015 ja lõpp 01.12.2016.

Kinnipidamisasutuses Rainis Tammiksaare kohta koostatud iseloomustusest nähtub, et tal on 4
kehtivat distsiplinaarkaristust. Vabanedes asub elama aadressil xxx Kinnipeetaval on 8.klassi
haridust. 9. klassis läks üle koduõppele.
Kinnipeetav vahetas tihti töökohti. Enne vangistust oli tegevusetu, vanemate ülalpeetav.
Tunnistab, et vahetas töökohti tihti mõtlematult, enda süül - pidutses koos sõpradega ning ei
läinud tööle. Kuriteod pandud toime majanduslik kasu saamise eesmärgil. Tunnistab, et kulutas
raha mõtlematult ning pani kuriteod toime teadlikult, eesmärgiga saada lisa sissetulekut. K-rahast
lähtuvalt on tasumata hagisid 2319,16 euro ulatuses. Motiveeritud vangistuse ajal töötama.
Vabanemisel garanteeritud töökoht transporttöölisena ja lukksepa abina Ixxx Kxxx`i alluvuses.
Töötab alates 21.12.2015 Viru Vangla xxx
Alkoholi hakkas tarvitama 14-aastaselt. Nooremana tarvitas alkoholi peaaegu iga päev, viimasel
ajal peamiselt nädalavahetustel. Viimase kuriteo puhul oli vägivallaepisood, mis on toime
pandud alkoholijoobes. Tarvitasid koos sõbraga alkoholi, selle käigus tekkisid lahkarvamused,
mida lahendati vägivallaga. Ka varasemalt on alkoholijoobes olles kuritegusid toime pannud.
Esimest korda proovis ecstasyt 16-17 aastaselt. 18-aastaselt hakkas kanepit suitsetama (umbes 1
kord nädalas). Kanepi tarvitamine talle meeldis, sest sellest tekkis hea tuju. Tarvitas kanepit
umbes aasta jooksul. 21-aastaselt tarvitas paar korda amfetamiini. Kuna ta tarvitas narkootikume
2012. aastani võis see mõjutada tema majanduslikku toimetulekut ning soodustada varguste ja
kelmuste toimepanekut. Mõistab narkootikumide tarvitamise kahjulikust, kuid süüdistab
olukorda või muid endast sõltumatuid asjaolusid.
Läbis xxx programmi perioodil 23.10.2015 - 11.12.2015
Läbis xxx treeningu programmi perioodil 11.03.2016 - 29.07.2016
Kinnipeetav sattus programmi ajal kaks korda meditsiini osakonda tervise halvenemisega, see
mõjutas tema tähelepanu ja mälu. Soovituslikult jätkata tööd.
Vesteldud 08.08.2016 - Isiku sõnul saab aru, et on käitunud valesti, kuid põhjusi oma valesti
käitumises näeb pigem teistes, kui endas. Õigustab oma käitumist ning üritab süü veeretada
enamjaolt teiste peale, oma käitumises vigu ei näe.
Isik on kriminaalkorras karistatud viis korda, vanglas viibib teist korda.
Käesoleva kuriteo puhul on tegemist samuti kelmuse ja sõiduki süstemaatiline juhtimisega
juhtimisõiguseta isiku poolt. Eelnevalt on pannud toime vargused, arvutikelmuse ning
omastamise.
Üldise korduva kuriteo toimepanemise tõenäosus 2 aasta jooksul on 65%.
Vägivaldse kuriteo toimepanemise tõenäosus 2 aasta jooksul on 59%.
Viru Vangla ei toeta Rainis Tammiksaare ennetähtaegset vabanemist

Kriminaalhooldusametniku ettekande kohaselt vabanemise korral kinnipeetav asub elama
aadressile xxx. Tegemist on 2-toalise ahiküttega eramuga, mis kuulub kinnipeetava isale Raigo

                                                                                                  2
Tammiksaarele. Antud elukohas elavad isiku vanemad. Kinnipeetav elas antud elukohas ka enne
vangistust.
Rainis Tammiksaare isa töötab ja ema on kodune. Pere tuleb enda sõnul materiaalselt toime.
Telefonivestlusest xxx Kxxx´iga selgus, et ta võimaldab Rainis Tammiksaarele tööd tema
võimaliku enne tähtaegse vabanemise korral. Tegemist oleks axxx.
Varasemad tingimuslikud karistused oma eesmärki ei täitnud. Isik rikkus katseaja nõudeid ja
tingimusi, jätkas uute süütegude sooritamist.

Prokuröri kirjaliku arvamuse kohaselt ei toeta Rainis Tammiksaare tingimisi ennetähtaegset
vabastamist.

Rainis Tammiksaar taotles kohtuistungil ennetähtaegset vabastamist. Nõustus läbida
alkoholivastast sõltuvusravi.

Kaitsja toetas Rainis Tammiksaare vabastamist.

KOHTU SEISUKOHT

Kohus, tutvunud esitatud materjalidega, ära kuulanud süüdimõistetu ja tema kaitsja, arvestades
prokuröri kirjaliku arvamust, leiab, et Rainis Tammiksaar tuleb vabastada tingimisi enne
tähtaega.
KarS § 76 lg 4 alusel katseajaga tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdimõistetu isikut iseloomustavad andmed - tema käitumise nii
kuriteole eelnenud ajal, kuriteo toimepanemisele ajal ning sellele järgnenud perioodil

Rainis Tammiksaare karistuse eesmärgid on sisuliselt täidetud - tal on ära kandnud suurema osa
karistusest (karistuse lõpp 1.12.2016), osales tööhõives ning läbinud sotsiaalprogrammid.
Kohus peab põhjendatuks anda Rainis Tammiksaarele võimalus vangistusest tingimisi
ennetähtaegseks vabanemiseks. Kohtu hinnangul on karistus enda eesmärgi täitnud.
Kohus leiab, et Rainis Tammiksaare edaspidised võimalused vabaduses (elu- ja töökoha
olemasolu, lähedaste toetus ja kriminaalhooldaja järelevalve) võimaldavad tema varasemast
elukäigust tulenevaid riske ära hoida.
Ennetähtaegne vabastamine kriminaalhoolduse alla annaks võimaluse jälgida Rainis
Tammiksaare võimekust vabaduses toime tulla ning vajadusel tegeleda tema riskivaldkondadega.
Katseajal on võimalik hinnata Rainis Tammiksaare püüdlusi oma elu korraldamisel ning tegeleda
riskide maandamisega. Kriminaalhooldusametniku toega oleks võimalik aidata isikul vabaduses
toime tulla, jälgida ja suunata tema käitumist. Ennetähtaegne vabastamine tähendab sisuliselt
vangistuse eesmärkide täitmist teiste, kuid palju odavamate vahenditega.
Rainis Tammiksaare suhtes tõhusam ja vajalikum meede kui karistuse lõpuni vanglas
ärakandmine oleks käitumiskontroll ja kohustuste järgimine, mis aitaks paremini toetada ja
kindlustada isiku motiveeritust oma edasise elu seaduskuulekalt elamiseks.
Uute kuritegude toimepanemise riskide vähendamiseks ja seaduskuuleka käitumise
kinnistamiseks on põhjendatud panna Rainis Tammiksaarele katseajaks täiendavad kohustused
sh läbida alkoholivastane ravi, milleks on isik andnud nõusoleku.
Eeltoodust lähtudes nõustub kohus süüdimõistetu Rainis Tammiksaare vabastamisega temale
mõistetud vangistuse kandmisest enne tähtaega.

/allkirjastatud digitaalselt/
Deniss Minzatov
Kohtunik
                                                                                            3
