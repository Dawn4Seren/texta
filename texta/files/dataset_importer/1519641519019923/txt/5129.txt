                                                                                      2-16-11664




                                     KOHTUOTSUS
                                  EESTI VABARIIGI NIMEL
                                  Õigeksvõtul põhinev otsus

Kohus                            Pärnu Maakohus
Kohtunik                         Ingrid Niinemägi
Otsuse tegemise aeg ja koht      12. oktoober 2016, Paide kohtumaja
Tsiviilasja number               2-16-11664
Tsiviilasi                       MK hagi HK vastu abielu lahutamise nõudes

Hagihind                         3500 eurot
Menetlusosalised ja nende        Hageja: MK, isikukood xxxxxxxxxxx, elukoht xxxxxxxx xx,
esindajad                        xxxx, xxxxx xxxx xxxx, xxxxx xxxxxxxx
                                 Hageja lepinguline esindaja: Kaie Mandel, Familex OÜ, asukoht
                                 Pärnu mnt 130˗10, Tallinn, 11317 Harju maakond, e-post: x
                                 Kostja: HK, sünniaeg xx.xx.xxxx, elukoht xx xxxxxxxxx xxxxx,
                                 xxxxxxx xxxx, xxxxxx xxx xxx, xxxxxxxxxxxxx, e-post: x

Menetluse liik                   Kirjalik eelmenetlus

RESOLUTSIOON
1. Rahuldada MK hagi.
2. Lahutada MK (endine x) ja HK xx.xx.xxxx xxxxxxxxxxxxx registreeritud abielu (dok nr x).
3. Saata kohtuotsuse ärakiri 10 päeva jooksul pärast kohtuotsuse jõustumist
perekonnaseisuasutusele.

MENETLUSKULUD
Jätta kummagi poole poolt kantud menetluskulud poole enda kanda.

EDASIKAEBAMISE KORD
Kohtuotsuse peale võib esitada apellatsioonkaebuse. Apellatsioonkaebus esitatakse Tallinna
Ringkonnakohtule 30 päeva jooksul alates kohtuotsuse kättetoimetamisest, kuid mitte hiljem kui
viie kuu möödumisel esimese astme kohtu otsuse avalikult teatavakstegemisest.

Asjaolud ja menetlus
MK on esitanud Pärnu Maakohtu Paide kohtumajale hagi HK Kamara vastu abielu lahutamise
nõudes. Hagiavalduse kohaselt soovib hageja lahutada xx.xx.xxxx xxxxxxxxxxxx sõlmitud abielu
HK, kuna poolte abielulised suhted on lõppenud, hageja elab xxxxxx ning kostja xxxxxxxxxxxx.
Abielu lahutamist perekonnaseisuametis on takistanud kostja välisriigis elamine.

Kostja on vastuses eelmenetlusteatele teatanud, et tal ei ole abielu lahutamise nõudele vastuväiteid
ning ta võtab hagi õigeks.

Seoses asjaoluga, et kostja on abielu lahutamisega nõustunud, tuleb TsMS § 440 lg 1 kohaselt hagi
rahuldada. Vastavalt TsMS § 440 lg-le 1 kui kostja võtab kohtuistungil või kohtule esitatud
avalduses hageja nõude õigeks, rahuldab kohus hagi. TsMS § 440 lg-le 3 kohaselt juhul, kui hagi
                                                                                      2-16-11664

õigeksvõtmine on esitatud kohtule avalduses, võetakse avaldus toimikusse. Kui kostja avaldab hagi
õigeksvõtmise kohtule eelmenetluses, lahendab kohus asja kohtuistungit pidamata. TsMS § 440 lg-
le 4 alusel abieluasjas ja põlvnemisasjas ei ole kohus hagi õigeksvõtuga seotud.

Kohtu seisukoht ja õiguslikud põhjendused
Perekonnaseaduse (PKS) § 65 lg 2 kohaselt lahutab kohus abielu abikaasa nõudel, kui abikaasad
vaidlevad abielu lahutamise üle või lahutusega seotud asjaolude üle või kui perekonnaseisuasutus
ei ole pädev abielu lahutama.
PKS § 67 lg-le 1 kohaselt võib kohus abielu lahutada, kui abielusuhted on pöördumatult lõppenud.
Abielusuhted on lõppenud, kui abikaasadel abielulist kooselu enam ei ole ja on alust arvata, et
abikaasad kooselu ei taasta. Sama sätte lg 2 alusel abielusuhete lõppemist eeldatakse, kui abikaasad
on elanud vähemalt kaks aastat eraldi.
Pooled ei vaidle selle üle, et nende abielusuhted on lõppenud. Osundatud sätete alusel ning hageja
poolt esitatud asjaoludest lähtuvalt on põhjendatud hagi rahuldamine. Käesoleval juhul on poolte
abielulised suhted lõppenud ning nad ei soovi abieluliste suhete taastamist. Poolte lepitamist peab
kohus ebamõistlikuks, kuna mõlemad pooled on abielu lahutamisega nõus ega ole lepitamist
taotlenud. Puuduvad alused hagi õigeksvõtu mittevastuvõtmiseks. Eeltoodust lähtudes leiab kohus,
et hagiavaldus abielu lahutamiseks on põhjendatud ja kuulub rahuldamisele.

TsMS § 164 lg 1 järgi kannab hagilises abieluasjas kumbki pool oma menetluskulud ise. Pooled ei
ole kulude teistsugust jaotust ka taotlenud.


/allkirjastatud digitaalselt/
Ingrid Niinemägi
Kohtunik
