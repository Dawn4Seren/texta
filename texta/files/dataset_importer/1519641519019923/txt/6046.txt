                                                                                    1




                          KOHTUMÄÄRUS

Kohus                                Viru Maakohus

Määruse tegemise aeg ja koht         29.09.2016, Rakvere kohtumaja

Kohtuasja number                     4-16-6365

Kohtunik                             Kristel Vedro

Kohtuistungi sekretär                Raili Raja

Tõlk                                 Svetlana Tarasova

Kohtuasi                             Eesti Vabariigi (Maksu- ja Tolliameti kaudu)
                                     avaldus Mihhail Kotljarovile määratud rahatrahvi
                                     asendamiseks arestiga

Menetlusosalised                     Avaldaja: Eesti Vabariik (Maksu- ja Tolliameti
                                     kaudu),      esindaja  Liana  Tillart (e-post:
                                     lyana.tillart@emta.ee)
                                     Võlgnik: Mihhail Kotljarov (ik 37406203748,
                                     elukoht xxxx)

Asja läbivaatamise kuupäev           27.09.2016, videokohtuistung

RESOLUTSIOON

Rahuldada Eesti Vabariigi (Maksu- ja Tolliameti kaudu) taotlus.

Asendada Maksu- ja Tolliameti Ida tollipunkti xxxx A A 02.06.2015 otsusega
väärteoasjas nr 930015001077 MIHHAIL KOTLJAROVILE Tolliseaduse (TS) § 73 lg 1
alusel määratud rahatrahv 75 trahviühikut summas 300 eurot, arestiga 7 (seitse) päeva.

KarS § 69 alusel asendada arest 7 (seitsme) tunni üldkasuliku tööga, mille tegemise
tähtajaks määrata 1 (üks) kuu.

Üldkasuliku töö tegemiseks pöörduda Politsei- ja Piirivalveameti Ida prefektuuri Jõhvi
politseijaoskonna ÜKT spetsialisti Svetlana Eemanni poole Rahu 38, Jõhvi, Ida-
Virumaa; telefonid: 3372315, 53031092; e-posti aadress: svetlana.eemann@politsei.ee
                                                                                             2

Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Määruse väljatrükk saata Eesti Vabariigile (Maksu- ja Tolliameti kaudu) ja toimetada kätte
Mihhail Kotljarovile.

Asjaolud ja kohtumääruse põhjendused

Eesti Vabariik (Maksu- ja Tolliameti kaudu) esitas 29.08.2016 Viru Maakohtule avalduse
Mihhail Kotljarovile määratud rahatrahvi asendamiseks arestiga.

Maksu- ja Tolliameti Ida tollipunkti xxxx A A 02.06.2015 otsusega väärteoasjas nr
930015001077 määrati Mihhail Kotljarovile Tolliseaduse (TS) § 73 lg 1 alusel määratud
rahatrahv 75 trahviühikut summas 300 eurot.
Võlgnikul on maksuhalduri ees 29.08.2016 seisuga tasumata rahatrahvi nõue summas 300
eurot. Maksuhaldur on kontrollinud võlgniku vara olemasolu – võlgnikule kuulub sõiduk, mis
ei ole registreeritud liiklusregistris ja ei tohi liigelda. Võlgniku pangakontod on arestitud
alates 16.07.2015, arestimise tulemusena laekumisi ei ole olnud. Maksukohustuslaste registri
andmetel võlgnik seisuga 29.08.2016 ametlikult ei tööta. Maksuhalduri hinnangul on
nimetatud rahatrahvi nõude täitmine eelpool toodud põhjustel võimatu. Eeltoodust tulenevalt
ning juhindudes KarS § 72 lg-st 1 ja TMS § 201 lg-st 1, taotleb avaldaja asenduskaristuse
kohaldamist Mihhail Kotljarovi suhtes tasumata rahatrahvi 300 euro osas.

Võlgnik Mihhail Kotljarov avaldas 27.09.2016 videokohtuistungil, et tal ei ole raha trahvi
tasumiseks. On nõus tegema üldkasulikku tööd.

VTMS § 211 lg 1 järgi teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. KarS § 72 lg 2 kohaselt rahatrahvi kümnele trahviühikule vastab üks päev
aresti.

KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.

Kohus, tutvunud kohtule esitatud avalduse ja selle lisadega ning kuulanud ära võlgniku, leiab,
et avalduses sisalduv taotlus on põhjendatud ja kuulub rahuldamisele.

Arvestades eeltoodut, asendab kohus KarS § 72 ja § 69 alusel Mihhail Kotljarovile Maksu- ja
Tolliameti Ida tollipunkti xxxx A A 02.06.2015 otsusega väärteoasjas nr 930015001077
                                                                                      3

Tolliseaduse (TS) § 73 lg 1 alusel määratud rahatrahv 75 trahviühikut summas 300 eurot,
arestiga 7 päeva. KarS § 69 alusel asendab kohus aresti 7 tunni üldkasuliku tööga, mille
tegemise tähtajaks määrab kohus 1 kuu.

(digitaalselt allkirjastatud)

Kristel Vedro
Kohtunik
