                                                                        Väärteoasi nr. 4-15-10508




                        KOHTUMÄÄRUS
Kohus                             Tartu Maakohus
Määruse tegemise aeg ja koht      19. jaanuaril 2016. a Tartu kohtumaja, Kalevi 1.
Väärteoasja number                4-15-10508 (2315,13,003279)
Täitmiskohtunik                   Ene Muts
Kohtuistungi sekretär             Kaire Kuznetsov
Väärteoasi                        Põhja prefektuuri avaldus Stanislav Linderile määratud
                                  rahatrahvi asendamiseks arestiga KarS § 72 alusel
Menetlusalune isik                Stanislav Linder
                                  isikukood: 39004160241, asukoht: Tartu Vangla
                                  elukoht: XXXX;
Kohtuvälise menetleja lahend      Põhja prefektuuri 18.04.2013 otsus, millega määrati Stanislav
                                  Linderile LS § 227 lg 2 alusel rahatrahv 48 eurot
Kohtutäitur                       Kaire Põlts
Täiteasja number                  025/2013/1606
Taotluse esitaja                  Põhja prefektuur
Taotluse sisu                     Karistuse asendamine
Menetlustoiming                   Otsuse täitmise tähtaja pikendamine

RESOLUTSIOON                      Juhindudes VTMS § 211 lg 11 ja lg 3


Jätta rahuldamata Põhja prefektuuri taotlus väärteoasjas 2315,13,003279 Stanislav Linderile
määratud rahatrahvi asendamiseks arestiga või üldkasuliku tööga.

Rahuldada Stanislav Linderi taotlus.
TMS § 45 alusel pikendada Stanislav Linderile (isikukood: 39004160241) Põhja prefektuuri Ida
politseijaoskonna piirkonnapolitseiniku Oksana Runina 18.04.2013. a kiirmenetluse otsusega
määratud rahatrahvi 12 (kaheteistkümne) päevamäära, s.o 48 (neljakümne kaheksa) euro tasumist 1
(ühele) aasta võrra arvates kohtumääruse jõustumisest.




                                                                                               1
Rahatrahv tasuda Rahandusministeeriumi arvele nr EE891010220034796011 (SEB pank) või nr
EE932200221023778606 (Swedbank).
Tasumisel on kohustuslik märkida viitenumber 4100081886.

Selgitusse märkida menetlusaluse isiku nimi ja väärteoasja number 2315,13,003279.

Määruse koopia saata Põhja prefektuurile, Stanislav Linderile ja kohtutäiturile Kaire Põltsile.

Edasikaebamise kord

Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse tegemisele järgnevast päevast.


Põhjendused

Põhja prefektuuri Ida politseijaoskonna piirkonnapolitseiniku Oksana Runina 18.04.2013.a
kiirmenetluse otsusega määrati Stanislav Linderile LS § 227 lg 2 järgi karistuseks rahatrahv 12
trahviühikut, s.o 48 eurot. Rahatrahvi tasumise tähtaeg määrati 15 päeva otsuse kättesaamisest, s.o
hiljemalt 03.05.2013. a. Otsus jõustus 03.05.2013. a.

Võlgniku suhtes alustati täitemenetlus 21.05.2013. a. Väärteoasjas nr 2315,13,003279 tehtud otsuse
alusel ei ole kohtutäituril olnud võimalik trahvi sisse nõuda võlgnikul vara ja piisavate sissetulekute
puudumise tõttu. Kohtutäitur teavitas kohtuvälist menetlejat 05.06.2015. a trahvi täitmise
võimatusest.

Sissenõudja tegi 03.12.2015. a taotluse trahvi 48 euro asendamiseks arestiga KarS § 72 alusel.

Stanislav Linder taotleb rahatrahvi tasumise tähtaja pikendamist. Kinnipidamise ajal saab tema arvelt
nõuete tasumiseks maha võtta 50 % ja sel viisil on nõude täies ulatuses tasumine võimalik. Kuna
temalt nõutakse sisse veel 200-eurost trahvi teises täitemenetluses, siis saab ta tasumist alustada
alates oktoobrist 2016. a.

Täitemenetluse seadustiku (TMS) § 201 lg 1 järgi kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt ühe
aasta möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad karistuse
asendamist välistavad asjaolud, saadab sissenõudja avalduse rahatrahvi asendamiseks arestiga
vastavalt karistusseadustiku §-s 72 sätestatule kohtuotsuse täitmisele pööranud maakohtule.
Sissenõudja teatab avalduse esitamisest võlgnikule ja kohtutäiturile.

TMS § 45 järgi kohus võib võlgniku avalduse alusel täitemenetluse peatada või täitmist pikendada
või ajatada, kui menetluse jätkamine on võlgniku suhtes ebaõiglane. Seejuures tuleb arvestada




                                                                                                     2
sissenõudja huvisid ning muid asjaolusid, muu hulgas võlgniku perekondlikku ja majanduslikku
olukorda.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil
põhjusel võimalik või süüdlane on enne asendusaresti või üldkasuliku töö kohaldamist rahatrahvi
tasunud, teeb maakohus määruse, milles jätab sissenõudja avalduse rahatrahvi asendamise kohta
arestiga või üldkasuliku tööga rahuldamata.

Karistusseadustiku (KarS) § 72 lg 1 järgi kui süüdlane ei tasu talle määratud või mõistetud
rahatrahvi, asendab kohus selle tasumata osas arestiga või süüdlase nõusolekul üldkasuliku tööga
KarS-s 69 sätestatud korras. KarS § 72 lg 2 järgi rahatrahvi kümnele trahviühikule vastab üks päev
aresti. KarS § 69 lg 1 järgi ühele päevale arestile või vangistusele vastab üks tund üldkasulikku tööd,
mida ei mõisteta vähem kui viis tundi.

KarS § 82 lg 4 järgi täitmisele pööratud rahatrahvi sissenõue aegub, kui rahatrahvi ei ole sisse nõutud
nelja aasta jooksul väärteoasjas tehtud otsuse jõustumisest. Täitmise aegumine peatub võlgniku
vangistuses viibimise või aresti kandmise ajaks.

Täitmiskohtunik, ära kuulanud võlgniku ning läbi vaadanud sissenõudja esitatud materjalid, leiab, et
sissenõudja avaldus asenduskaristuse kohaldamiseks on põhjendatud ja esitatud seaduslikul alusel,
kuid karistuse asendamine ei ole käesoleval ajal põhjendatud.
Stanislav Linder on jätnud talle Põhja prefektuuri 18.04.2013. a otsusega määratud rahatrahvi täies
ulatuses tasumata. Rahatrahvi täitmise tähtaeg saabus 03.05.2013. a. Põhja prefektuuri 18.04.2013. a
otsus on pööratud täitmisele ja saadetud kohtutäiturile sundtäitmisele KarS § 82 lg 1 p 3 sätestatud
tähtaja jooksul. Täitmisele pööratud rahatrahvi sissenõude täitmisel tuleb lähtuda KarS § 82 lg 4
sätestatud 4-aastasest tähtajast, mis peatub võlglase vangistuses viibimise ajaks.
Käesoleval hetkel kannab Stanislav Linder vangistust Harju Maakohtu 08.05.2014. a otsuse nr
1-14-2049 järgi, millega talle mõisteti KarS § 184 lg 21 p 1, § 418 lg 1, § 345 lg ja § 280 lg 1 alusel
liitkaristuseks 9 aastat vangistust. KarS § 73 lg 4 ja KarS § 65 lg 2 alusel suurendati liitkaristust
Harju Maakohtu 25.03.2013.a otsusega mõistetud karistuse ärakandmata osa, s.o 2 aasta 8 kuu võrra
ning liitkaristuseks mõisteti 11 aastat 8 kuud vangistust karistusaja algusega alates 16.09.2013. a.
Otsus jõustus 08.07.2014.a.

Täitmisele pööratud Põhja prefektuuri 18.04.2013. a otsuse täitmise aegumistähtaeg ei ole saabunud,
sest Harju Maakohtu 08.05.2014. a otsuse nr 1-14-2049 jõustumisega 08.07.2014. a peatus täitmisel
oleva kohtuvälise menetleja otsuse aegumistähtaeg alates 16.09.2013. a kogu Stanislav Linderi
vangistuses viibimise ajaks. Täitmisel oleva kohtuvälise menetleja otsuse täitmine peatus enam kui
neli kuud pärast otsuse jõustumist, s.o KarS § 82 lg 1 p 3 ja lg 4 ettenähtud aegumistähtaja alguses.
Karistuse asendamise korral ei ole pika karistusaja tõttu võimalik asenduskaristust täitma asuda.

Stanislav Linder on jätnud rahatrahvi tasumata, kuid ta on valmis otsust täitma. Ta määratles enda
maksevõime, mis võimaldab rahatrahvi tasumise 1 aasta jooksul, mis on lühike tähtaeg võrreldes




                                                                                                     3
järelejäänud pika aegumistähtajaga. Rahatrahvi tasumine aasta jooksul võimaldab täitmisele
pööratud kohtuvälise menetleja otsuse täies ulatuses täitmise või rahatrahvi tasumata jätmisel
asenduskaristuse kohaldamise KarS § 82 lg 4 ettenähtud täitmise aegumistähtaja jooksul. Kohus
pikendab TMS § 45 alusel rahalise karistuse tasumise tasumise tähtaega. Otsuse täitmise
pikendamine ei kahjusta sissenõudja huve. Kui Stanislav Linder ei täida maksegraafikut,
kohaldatakse temale KarS § 72 sätteid karistuse asendamisega.

Eeltoodud põhjustel rahuldab kohus võlgniku taotluse ja pikendab rahatrahvi maksmise tasumise
tähtaega 1 aasta võrra.



Ene Muts
täitmiskohtunik
/allkirjastatud digitaalselt/




                                                                                             4
