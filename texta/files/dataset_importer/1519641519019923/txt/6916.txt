                                                                                         1-16-7947




                           KOHTUOTSUS
                                EESTI VABARIIGI NIMEL


Kohus                           Pärnu Maakohus
Otsuse tegemise aeg ja koht     19. september 2016. a Haapsalu kohtumaja Kärdlas
Kriminaalasja number            1-16-7947 (16239000005)
Kohtukoosseis                   Kohtunik Piia Jaaksoo
Kohtuistungi sekretär           Kersti Särgava
Kriminaalasi                    Vaido Saarnak süüdistus KarS § 418 lg 1, § 414 lg 1 järgi
                                kokkuleppemenetluses
Prokurör                        Ülle Tamm
Süüdistatav
                                VAIDO SAARNAK – isikukood 36308230282, elukoht *,
                                telefon *, * kodanik, *haridus, emakeel * keel, *, *.


RESOLUTSIOON
1. Süüdi mõista Vaido Saarnak KarS § 418 lg 1 järgi ja karistada vangistusega 4 (neli) kuud.
2. Süüdi mõista Vaido Saarnak KarS § 414 lg 1 järgi ja karistada vangistusega 6 (kuus) kuud.
3. KarS § 64 lg 1 alusel, lugedes kergem karistus kaetuks raskema karistusega, mõista Vaido
Saarnak`ile liitkaristuseks vangistus 6 (kuus) kuud.
4. Vastavalt KarS § 73 lg 1, 3 jätta ärakandmata vangistus Vaido Saarnak suhtes tingimuslikult
kohaldamata ning määrata, et mõistetud 6-kuulist vangistust ei pöörata täitmisele kui Vaido Saarnak
18 (kaheksateistkümne) kuulise katseaja jooksul ei pane toime uut tahtlikku kuritegu.
5. Katseaja alguseks lugeda kohtuotsuse kuulutamise päev, s.o 19. september 2016. a.
6. Välja mõista Vaido Saarnak’ilt riigi tuludesse kriminaalmenetluse kulu /tasuda Maksu- ja
Tolliameti arveldusarvele nr EE351010052031000004 SEB Pank AS-is, a/a nr
EE502200221014193355 Swedbank AS-is, a/a nr EE401700017002872300 Nordea Bank Finland
PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
on märkida maksekorraldusele viitenumber 99916700066478. Maksekorralduse selgitusse lisada:
Haapsalu kohtumaja, otsus nr 1-16-7947, menetluskulu, Vaido Saarnak/:
- sundraha 645 ( kuussada nelikümmend viis) eurot;
- ekspertiisitasud 501 (viissada üks) eurot;
- määratud kaitsjale makstud tasu ja kulud 109 (ükssada üheksa) eurot 74 senti.
Ajatada välja mõistetud kriminaalmenetluse kulu tasumise tähtaeg 12 kuu peale - määrata
menetluskulud kogusummas 1255,74 eurot tasumisele osade kaupa 12 kuu jooksul alljärgnevalt
- esimene osamakse 104,59 eurot tasuda 7. oktoobriks 2016, järgnevad 11 osamakset summas
104,65 eurot järgnevate kuude 7. kuupäevaks. Eelnimetatud tähtaja möödumisel pööratakse otsus
täitmisele ja saadetakse kohtutäiturile ning lisandub kohtutäituri tasu.
      1                                                                                           1
                                                                                             1-16-7947


 7.Jätta riigi kanda külmrelvaekspertiisi (akt nr 16E-TK0005 2.05.2016) tasu 255 eurot.
 8.Asitõendid - Tuula relvatehase kaheraudne sileraudne püss mudel B kaliiber 16 nr 4816 ja
 mittekomplektne Jaapani vintpüss Arisaka 35 kaliiber 6,5x50R, millel töökorras lukk /asitõendi
 üleandmise-vastuvõtmise akt nr 4.3-4/727 07.07.2016/, asuvad Kärdla PJ relvahoidlas. Asitõendid
 tuleb KarS § 83 lg 4 alusel konfiskeerida ja käidelda vastavalt Relvaseaduse sätetele.
 9.Asitõend - 277,9 grammi brisantset lõhkeainet trotüül ehk TNT, mis on hoiul Päästeameti
 Lääne-Eesti pommigrupi hoidlas, konfiskeerida KarS § 83 lg 4 alusel ja käidelda vastavalt
 lõhkematerjaliseaduse sätetele.

Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale on
mõistetud karistus, mida seadus ette ei näe. Apellatsioon tuleb esitada kirjalikult Tallinna
Ringkonnakohtule 15 päeva jooksul, alates kohtuotsuse kuulutamisest.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.

Süüdistus
Vaido Saarnak’i süüdistatakse selles, et tema isikuna, kellel puudus tulirelva ja laskemoona
omandamiseks ja hoidmiseks nõutav eriluba, omandas 2014 aasta suvel, eeluurimisega täpselt
tuvastamata ajal, oma elukohast * kuuri lammutamise käigus kaheraudse sileraudse püssi mudel B(Б)
kaliiber 16 nr 4816, mille parandas laskekõlbulikuks 2014 aasta sügiseks ning enne 31.07.2011, täpselt
tuvastamata kuupäeval omandas A P käest kolm jahirelva padrunit. Nimetatud relva ja 3 padrunit hoidis
Vaido Saarnak oma elukohas * eluhoones kuni 26.01.2016, kui politseiametnikud need läbiotsimise
käigus leidsid ja ära võtsid. Nimetatud tulirelva kasutas Vaido Saarnak ebaseaduslikult 2014 aasta
suvel, täpsemalt tuvastamata ajal, * territooriumil proovilaskude tegemiseks.
Peale selle on tuvastatud, et Vaido Saarnak isikuna, kellel puudus laskemoona omandamiseks ja
hoidmiseks nõutav eriluba, omandas eeluurimisega tuvastamata ajal ja kohas ühe trasseeriva kuuliga
vintpüssipadruni kaliiber 5,56x45 mm, mis kuulub tulirelva laskemoona hulka. Nimetatud tulirelva
laskemoona hoidis Vaido Saarnak oma elukohas * eluhoones kuni 26.01.2016, kui politseiametnikud
selle läbiotsimise käigus leidsid ja ära võtsid.
Peale selle on tuvastatud, et Vaido Saarnak isikuna, kellel puudus tulirelva olulise osa omandamiseks
ja hoidmiseks nõutav eriluba, omandas eeluurimise käigus tuvastamata ajal ja kohas vintpüssi Ariska
35 kaliiber 6,5x50SR töökorras luku, mis on Relvaseaduse § 21 lg 1 kohaselt tulirelva oluline osa ja
mille käitlemisele laieneb sama kord, mis Relvaseadusega on kehtestatud seda liiki relva käitlemisele.
Nimetatud tulirelva olulist osa hoidis Vaido Saarnak oma elukohas * eluhoones kuni 26.01.2016, kui
politseiametnikud selle läbiotsimise käigus leidsid ja ära võtsid.
Oma tahtliku tegevusega rikkus Vaido Saarnak Relvaseaduse § 32 lg 1 sätteid, mille kohaselt piiratud
tsiviilkäibega relva ja laskemoona soetamiseks on vajalik soetamisluba; § 32 lg 2 sätteid, mille kohaselt
annab soetamisluba selle omajale õiguse loal märgitud relvaliigi hulka kuuluva relva soetamiseks, selle
järgnevaks hoidmiseks ja edasitoimetamiseks kuni relva registreerimiseni, samuti vastava laskemoona
soetamiseks; Relvaseaduse § 34 lg 2 sätteid, mille kohaselt füüsilise isiku relvaluba annab selle omajale
õiguse relvaloale kantud relva ja selle laskemoona käitlemiseks käesoleva seaduse ning selle alusel
antud õigusaktidega kehtestatud tingimustel ja korras.
Eeltoodu alusel süüdistatakse Vaido Saarnak’i KarS § 418 lg 1 järgi kvalifitseeritava kuriteo
toimepanemises, s.o tulirelva ja laskemoona ebaseaduslikus käitlemises.
Lisaks süüdistatakse Vaido Saarnak’i selles, et omamata lõhkematerjali käitlemise luba vastavalt
lõhkematerjaliseaduse (edaspidi ka LMS) § 14 lg 1 p-le 2 ning lg-le 1¹, mille kohaselt lõhkematerjali
      2                                                                                                2
                                                                                                 1-16-7947


käitlemise luba annab nõuetekohase tehnilise varustatuse ja personali olemasolu korral õiguse
lõhkematerjali hoidmiseks, kasutamiseks, omandamiseks ja võõrandamiseks, soetas eeluurimisel
tuvastamata ajal, tuvastamata kohas ja tuvastamata viisil LMS § 3 lg 1 p 2 mõistes lõhkeainet – suures
koguses, s.o kaks trotüüliklotsi kaaluga kokku 279,2 grammi. Nimetatud 279,2 g 2-metüül-1,3,5-
trinitrobenseeni ehk trotüüli hoidis Vaido Saarnak oma elukohas * kõrvalhoones kuni 26.01.2016, kui
politseiametnikud selle läbiotsimise käigus leidsid ja ära võtsid.
Eeltoodu alusel süüdistatakse Vaido Saarnak’i KarS § 414 lg 1 järgi kvalifitseeritava kuriteo
toimepanemises, s.o. lõhkeaine ebaseaduslikus käitlemises.
Prokuröri poolt kohtus Vaido Saarnak’ile nõutud karistus: KarS § 418 lg 1 järgi kvalifitseeritava
kuriteo toimepanemise eest nõudis prokurör kohtus 4 kuud vangistust. Kars § 414 lg 1 järgi
kvalifitseeritava kuriteo toimepanemise eest nõudis prokurör kohtus 6 kuud vangistust. KarS § 64 lg
1 järgi mõista liitkaristus 6 kuud vangistust. KarS § 73 lg 1,3 jätta6 kuud vangistust tingimuslikult
täitmisele pööramata, kui Vaido Saarnak 18- kuulise katseaja jooksul ei pane toime uut tahtlikku
kuritegu.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör jäi kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe
on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Vaido Saarnak süüdi, kohaldab tema suhtes kokkuleppes kokkulepitud karistuse.
Tsiviilhagi ei ole esitatud.
Tõkend – puudub.
Asitõendid
Tuula relvatehase kaheraudne sileraudne püss mudel B kaliiber 16 nr 4816 ja mittekomplektne Jaapani
vintpüss Arisaka 35 kaliiber 6,5x50R, millel töökorras lukk /tl 48-52, mis on asitõendi üleandmise-
vastuvõtmise akt nr 4.3-4/727 07.07.2016 kohaselt antud hoiule /tl 53/. Asitõendid tuleb KarS § 83 lg
4 alusel konfiskeerida ja käidelda vastavalt Relvaseaduse sätetele;
- 275 g lõhkeaine sarnast aine tükki /tl 26-27/. Aine saadetud ekspertiisi /tl 28-29/. Ainest hävis
eekspertiisi käigus 0,53 g, võrdluseks jäeti 0,75 g, ainejääk 277,9 g tagastati mentlejale/tl 30-31/. 277,9
grammi brisantset lõhkeainet trotüül ehk TNT, mis on asitõendi üleandmise-vastuvõtmise akt
26.02.2016 kohaselt üle antud hoiule Lääne-Eesti pommigrupi vaenuurijale E.Täht / tl 33/. Asitõend
tuleb KarS § 83 lg 4 alusel konfiskeerida ja käidelda vastavalt lõhkematerjaliseaduse sätetele.
V.Saarnak elukohast läbiotsimisel kaasa võetud 257 padrunit koos lindiga, 6 padrunit, 3 jahirelva
padrunit /tl 7-25/ on saadetud ekspertiisi /t l34-36/. Ekspertiisist tagastati 262 padrunit, 4 padrunit hävis
ekspertiisi tegemise käigus /tl 43/.
V.Saarnak`ile on 19.08.2016 tagastatud 256 padrunit koos lindiga, 5 padrunit, relvadetail, 32 jahirelva
padrunikesta, vintraua lukuraami sarnane relva detail, kolm tääki, padrun, relvadetail mis sarnaneb
vintrauale koos päästikumehhanismiga /tl 61/.
 Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud süüdimõistetu.
Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. Vastavalt § 179 lg 1 p 2 tuleb Vaido Saarnak`ilt kohtuotsusega välja mõista riigituludesse
teise astme kuriteos süüdimõistmisega seoses 1,5 palga alammäära suuruses summas s.o 645 eurot (1,5
* 430).

      3                                                                                                    3
                                                                                           1-16-7947


Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale Argo Küünemäe Vaido Saarnak kaitsmise eest makstud tasu
ja kulud 109,74 eurot /tl 79-80/.
Ekspertiisitasu on kriminaalmenetluse kulu KrMS § 175 lg 1 p 3 alusel ja käesolevas kriminaalasjas
on ekspertiisitasud:
-lõhkeaineekspertiisi, akt nr 16E-AL0002 12.02.2016 /tl 30-31/ tasu 81 eurot /tl 32/;
-tulirelvaekspertiisio, akt nr 16E-TB0021 09.06.2016 /tl 37-46 / tasu 420 eurot /tl 47/
Kokku tuleb KrMS § 180 lg 1 alusel Vaido Saarnak`ilt välja mõista ekspertiiside maksumus 501 eurot.
Külmrelvaekspertiisi, akt nr 16E-TK0005 2.05.2016 /tl 56-59 / tasu 255 eurot /tl 60/ jätta riigi kanda,
kuna külmrelvade ebaseaduslikus käitlemises V.Saarnak´i ei süüdistata..
Vaido Saarnak on taotlenud kokkuleppes ja taotles ka kohtuistungil, et saaks menetluskulud tasuda
ositi 12 kuu jooksul.
Kohus rahuldab Vaido Saarnak taotluse menetluskulude tasumise ajatamiseks KrMS § 180 lg 3 alusel.



/allkirjastatud digitaalselt/
Piia Jaaksoo
kohtunik




      4                                                                                              4
