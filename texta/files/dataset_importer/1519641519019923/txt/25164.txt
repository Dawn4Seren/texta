                                    KOHTUOTSUS
                                        Eesti Vabariigi nimel
                                            resolutiivosa


                                                                                           1-15-10767
27. jaanuaril 2016.a.
Tallinnas, Liivalaia kohtumaja

Harju Maakohus koosseisus kohtunik Karin Olentšenko ja sekretär Maris Karna juuresolekul,
abiprokuröri Leelo Känd ja kaitsja vandeadvokaat Leelo Viil osavõtul arutas avalikul kohtuistungil
lühimenetluses kuriteoasja

Sven Lepp, ik 38406270219, Eesti Vabariigi kodanik, emakeeleks eesti keel, põhiharidusega, elukoht
XXX, töökoht: XXXOÜ, varem kriminaalkorras karistatud 28.02.2014 Harju Maakohtu otsusega
KarS § 121 järgi vangistusega 1 aasta 6 kuud tingimisi katseajaga 1 aasta 6 kuud –
   - süüdistuses KarS § 424 järgi.

Süüdistus
Sven Lepp’a süüdistatakse selles, et tema juhtis tahtlikult 12.06.2015 kella 22.00 ajal Tallinnas
Vabaduse puiestee ja Lemmiku tänava ristmikul mootorsõidukit Chrysler Sebring
registreerimismärgiga XXX, olles joobeseisundis (alkoholisisaldus 1,15 mg /l), millega rikkus
liiklusseaduse § 69 lg 1 ja korrakaitseseaduse § 36 lg 1 /Juht ei tohi olla joobeseisundis. Joobeseisund
on alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides/ ning liiklusseaduse § 69 lg 2 p 1/ alkoholijoobes olevaks loetakse
mootorsõidukijuht, trammijuht ja maastikusõidukijuht kui juhi ühes grammis veres on vähemalt 1,50
milligrammi alkoholi või tema väljahingatavas õhus on alkoholi 0,75 milligrammi ühe liitri kohta või
rohkem/ nõudeid ning põhjustas liiklusõnnetuse.
Seega Sven Lepp pani toime mootorsõiduki juhtimise joobeseisundis s.o. KarS § 424 järgi
kvalifitseeritava kuriteo.

Juhindudes KrMS §-dest 175, 179, 180, 238 lg 2, 315 lg 4, 318, 319 kohus
                                           otsustas:

Süüdi tunnistada Sven Lepp KarS § 424 järgi ja põhikaristuseks mõista vangistus 9 (üheksa) kuud.
KrMS § 238 lg 2 kohaselt vähendada Sven Leppile mõistetavat põhikaristust 1/3 võrra ning lõplikuks
põhikaristuseks mõista vangistus 6 (kuus) kuud.
KarS § 68 lg 1 kohaselt arvata karistusaja hulka 2 päeva eelvangistust (kahtlustatavana kinnipidamise
aeg 12.-13.06.2015), kandmisele jääks 5 kuud ja 28 päeva vangistust.
KarS § 65 lg 2 kohaselt suurendada mõistetud karistust 28.02.2014 Harju Maakohtu otsusega
mõistetud karistuse ärakandmata osa 1 (ühe) aasta ja 6 (kuue) kuu võrra ning mõista liitkaristuseks
Sven Lepale vangistus 1 aasta 11 kuud ja 28 päeva.
KarS § 69 alusel asendada mõistetud vangistus üldkasuliku tööga 718 tundi, mille tegemise ajaks
määrata tähtaeg 2 (kaks) aastat. Üldkasuliku töö tegemise ajal kohustada Sven Lepp täitma KarS §
75 lg.1 sätestatud käitumiskontrolli nõudeid Tallinna vangla Lääne-Harju kriminaalhooldusosakonna
juhataja poolt määratud kriminaalhooldaja järelevalve all.
                                                                                                      1
KarS § 75 lg.2 p.2,8 alusel kohustada Sven Lepp käitumiskontrolli ajal mitte tarvitama alkoholi ja
osalema sotsiaalprogrammis.

KrMS § 175 lg 1 p-de 4, 9 ning § 180 lg 1 alusel välja mõista Sven Lepalt riigieelarve tuludesse
menetluskulud: sundraha 645 eurot ning kaitsjatasu 144 eurot.

Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina.
Kriminaalmenetluse kulude tasumiseks vajalik makseinfo koos viitenumbri ja selgitusega tehakse
avalikult teatavaks ka kohtu kantselei kaudu ja kättesaadavaks e-toimiku süsteemi kaudu koos
lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohtuotsusele võib esitada apellatsiooni, teatades Harju Maakohtule apellatsiooniõiguse kasutamise
soovist 7 päeva jooksul alates kohtuotsuse kuulutamisest ning esitades Tallinna Ringkonnakohtule
apellatsiooni 15 päeva jooksul alates päevast, mil kohtumenetluse poolel on võimalik kohtus tutvuda
kohtuotsusega ning vahistatud süüdistataval või tema kaitsjal kohtuotsuse koopia kätteandmisele
järgnevast päevast 15 päeva jooksul.

Kohtuotsuse resolutiivosa avaldati 27.01.2016.a. Kohtuotsus tervikuna koostatakse ja see on
kohtumenetluse pooltele kohtus kättesaadav apellatsiooniteate esitamisest 15 päeva pärast.


Karin Olentšenko
kohtunik
/allkirjastatud digitaalselt/




                                                                                                 2
