                            KOHTUOTSUS
                                EESTI VABARIIGI NIMEL
                                     Tagaseljaotsus

Kohus                               Harju Maakohus
Kohtunik                            Kaire Pullerits
Otsuse tegemise aeg ja koht         19. oktoober 2016. a, Tallinn, Kentmanni kohtumaja
Tsiviilasja number                  2-15-122629
Tsiviilasi                          XXXX Aktsiaseltsi hagi XXXX vastu põhivõlgnevuse
                                    393,90 eurot ja viiviste nõudes
Hagi hind                           704,93 eurot
Menetlusosalised ja nende           Hageja: XXXXAktsiaselts (registrikood XXXX, asukoht
                                    XXXX)
esindajad                           Hageja lepinguline esindaja: Sander XXXX
                                    (e-post: Ssander.XXXX@XXXX)
                                    Kostja: XXXX(isikukood XXXX, elukoht XXXX e-
                                    post: XXXX)

RESOLUTSIOON
   1. Rahuldada hagi tagaseljaotsusega.
   2. Välja mõista XXXX XXXX Aktsiaseltsi kasuks võrgulepingust nr XXXX ja
      elektrienergia müügilepingust nr XXXX tulenev võlgnevus summas 529,20 eurot (sh
      põhivõlg 393,90 eurot ja viivised 135,30 eurot) ja alates 30.01.2016 viivis
      võrgulepingu nr XXXX põhivõlalt (221,40 eurot) 0,1% päevas ning elektrienergia
      müügilepingu nr XXXX põhivõlalt (172,50 eurot) 0,15% päevas, kuid mitte rohkem
      kui 258,60 eurot.
   3. Tagaseljaotsus on tagatiseta viivitamata täidetav (TsMS § 468 lg 1 p 2).
   Menetluskulude jaotus
   1. Menetluskulud jätta XXXX kanda.
   2. Välja mõista XXXX menetluskulu, so XXXXAktsiaseltsi poolt tasutud riigilõiv
      summas 125 eurot ja kohtutäituri kulu summas 36 eurot, kokku summas 161 eurot
      XXXXAktsiaseltsi kasuks.
   3. Hageja poolt nõutud summad tuleb kostjal tasuda XXXXAktsiaseltsi
      arveldusarvele nr XXXXXXXXX AS´is SEB Pank, XXXXXXXXXXX Swedbank
      AS`is, XXXXXXXXXXX Danske Bank`is või XXXXXXXXXXXX Nordea Pangas,
      viitenumbriga 72520431116.
Edasikaebamise kord
Hagejal on õigus esitada kohtuotsuse peale apellatsioonkaebus Tallinna Ringkonnakohtule 30
päeva jooksul, alates otsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Apellatsioonkaebus
võidakse lahendada ringkonnakohtus kirjalikus menetluses, kui kaebuse esitaja ei taotle selle
lahendamist istungil.
Kostja võib esitada Harju Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või kui tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada. Koos kajaga tuleb kohtule esitada kõik asja
ettevalmistamise lõpuleviimiseks vajalik ning kajalt tuleb tasuda kautsjonina summa, mis vastab
riigilõivule poolelt hagihinnalt, kuid mitte vähem kui 100 eurot ja mitte rohkem kui 1 500 eurot
(TsMS § 142 lg 2). Kautsjon tuleb tasuda Rahandusministeeriumi arvelduskontole nr
EE571010220229377229 AS-is SEB Pank või nr EE513300333522160001 Danske Bank A/S
Eesti filiaalis või nr EE062200221059223099 Swedbank AS-is või nr EE221700017003510302
Nordea Bank Finland Plc Eesti filiaalis.

Menetlusabi taotlemise kord

Kohus selgitab, et vastavalt tsiviilkohtumenetluse seadustiku (TsMS) § 187 lg 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

Kohtu selgitused

Kohus edastas kostjale hagimaterjalid koos menetlusse võtmise kohtumäärusega ja nõudis
kostjalt kirjalikku vastust. Kostjat hoiatati, et kirjaliku vastuse tähtajaks andmata jätmise korral
on kohtul õigus tagaseljaotsusega hagi rahuldada. Hagimaterjalid toimetati kostjale kätte
isiklikult kohtutäituri vahendusel 07.09.2016. Kostja kohtu poolt määratud tähtajaks ei vastanud
ega esitanud vastuväiteid.


/allkirjastatud digitaalselt/

Kaire Pullerits
Kohtunik




                                                                                                  2
