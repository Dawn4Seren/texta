                           KOHTUOTSUS
                                EESTI VABARIIGI NIMEL

Kohus                           Tartu Maakohus

Otsuse tegemise aeg ja koht     26. oktoober 2016 Võru kohtumaja Põlvas, Võru tn 12

                                1-16-9344 (kohtueelse menetluse nr 16265000391)
Kriminaalasja number

Kohtukoosseis                   Kohtunik Rita Kulberg

Kohtuistungi sekretär           Lea Kirotar

Kriminaalasi                    Aigar Puk süüdistuses       KarS    §   424   järgi   kiirmenetluses
                                (kokkuleppemenetlusena)
Prokurör                        Külli Zimm

                                Aigar Puk isikukood 36703156531; elukoht xxxxxxxxxxxxxxxx-
                                x, xxxxxxxxxxxxxxxxxxxxxxxxxxxxxxxxxxxxxxxxxxxx; Eesti
                                Vabariigi       kodanik;      xxxxxxxx-xxxxxxxxxxx;         xxxx-
Süüdistatav                     xxxxxxxxxxxxx; töötab xx-s xxxxxxxxxx xxxxxxxxxx;
                                kriminaalkorras karistatud Tartu Maakohtu 29.06.2016 otsusega
                                KarS § 424 järgi vangistusega 2 kuud 27 päeva KarS § 73 sätete
                                alusel tingimisi 1-aastase katseajaga; tõkendit ei ole kohaldatud,
                                kahtlustatavana kinni peetud 24.10.-26.10.2016


RESOLUTSIOON
Aigar Puk süüdi mõista KarS § 424 järgi ning karistada vangistusega 5 (viis) kuud.

KarS § 68 lg 1 alusel arvata Aigar Puki eelvangistuses viibitud aeg 24.10.-26.10.2016, s.o 3 (kolm)
päeva karistusaja hulka ja Aigar Pukile kandmisele kuuluvaks karistuseks mõista 4 (neli) kuud ja 27
(kakskümmend seitse) päeva vangistust.

KarS § 65 lg 2 alusel suurendada Aigar Pukile mõistetavat karistust 4 kuud 27 päeva vangistust
Tartu Maakohtu 29.06.2016 otsusega mõistetud karistuse ärakandmata osa, s.o 2 (kaks) kuud ja 27
(kakskümmend seitse) päeva vangistust võrra ning mõista Aigar Pukile liitkaristuseks 7 (seitse)
kuud ja 24 (kakskümmend neli) päeva vangistust.

KarS § 69 lg-te 1, 3 alusel asendada Aigar Pukile mõistetav karistus 7 kuud 24 päeva vangistust
üldkasuliku tööga 234 (kakssada kolmkümmend neli) tundi, mille tegemise tähtajaks määrata 1
(üks) aasta 3 (kolm) kuud alates kohtuotsuse jõustumisest.
Üldkasuliku töö tegemise ajal on Aigar Puk kohustatud järgima KarS § 75 lg 1 p-des 1-6 sätestatud
kontrollnõudeid:
   1) elama       kohtu        määratud     alalises   elukohas      -     xxxxxxxxxxxxxxxx-x,
   xxxxxxxxxxxxxxxxxxxxxxxxxxxxxxxxxxxxxxxxxxxx;
   2) ilmuma kriminaalhooldaja määratud ajavahemike järel kriminaalhooldusosakonda
   registreerimisele;
   3) alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti territooriumi
   piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha vahetamiseks.
   6) saama kriminaalhooldusametnikult eelneva loa Eesti territooriumilt lahkumiseks ja
   väljaspool Eesti territooriumi viibimiseks.

KarS § 50 lg 1 p 1 alusel ära võtta Aigar Pukilt mootorsõiduki juhtimise õigus 6 (kuueks) kuuks
alates käesoleva otsuse jõustumisest.

Liiklusseaduse § 127 alusel kohustada Aigar Pukit loovutama oma juhiluba Maanteeametile 5 (viie)
tööpäeva jooksul alates käesoleva otsuse jõustumisest.

KarS § 83 lg 1 alusel konfiskeerida Aigar Pukilt kuriteo toimepanemise vahend - sõiduauto Opel
Omega, registreerimismärgiga xxxxxx (VIN xxxxxxxxxxxxxxxxx) ühes võtmete ja
registreerimistunnistusega nr xxxxxxxxx ( mis asuvad Põlva politseijaoskonnas)

Välja mõista Aigar Pukilt menetluskuludena sundraha 322 (kolmsada kakskümmend kaks) eurot 50
senti ning riigi õigusabi tasu ja kulu katteks 61 (kuuskümmend üks) eurot 44 senti riigituludesse.

Menetluskulud (kokku 383,94 eurot) tasuda ositi 12 (kaheteist) kuu jooksul alates käesoleva otsuse
jõustumisele järgnevast kuust hiljemalt iga kuu viimaseks kuupäevaks, tasudes 11-ne osamakse
katteks 32 eurot ning viimase 12-nda osamakse katteks 31,94 eurot Maksu- ja Tolliameti kontole
EE351010052031000004 SEB Pangas või EE502200221014193355 Swedbankis või
EE873300333499990003 Danske Bank AS Eesti filiaalis või EE401700017002872300 Nordea
Bank Finland PLC Eesti filiaalis viitenumbrile 99916700077108 (märkides makse selgituses:
Menetluskulud asjas 1-16-9344).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse sätete
rikkumisega (KrMS 9. peatüki 2. jao sätted) või kriminaalmenetlusõiguse olulise rikkumisega
(KrMS § 339 lg 1). Süüdistatav ja kaitsja võivad esitada apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne päeva
jooksul alates otsuse avalikult teatavakstegemisest, s.o alates 26.10.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi


                                                                                      2 (3)
viieteistkümne päeva jooksul alates kohtuotsuse           kuulutamisest,   s.o   alates   26.10.2016
määruskaebuse esitamise teel otsuse teinud kohtule.

Süüdistus

Aigar Puki süüdistatakse selles, et tema tahtlikult juhtis 24.10.2016 kella 21:46 ajal Põlva
maakonnas Valgjärve vallas Tallinn-Tartu-Võru-Luhamaa maantee 216 km-l sõiduautot Opel
Omega reg.nr xxxxxx seisundis, kui alkoholisisaldus ühes liitris väljahingatavas õhus oli 1,08
mg. Võttes arvesse laiendmääramatust 0,10 mg/l kohta, lugeda lõplikuks tulemiks 0,98 mg/l
kohta. Aigar Puk rikkus 01.07.2011.a. kehtiva Liiklusseaduse § 69 lg 1 nõudeid, mille
kohaselt mootorsõiduki juht ei või olla joobeseisundis.
Seega Aigar Puk pani toime mootorsõiduki juhtimise joobeseisundis, s.o KarS § 424 järgi
kvalifitseeritava kuriteo.

Kokkuleppe sisu

Süüdistatava Aigar Puki, tema kaitsja ja prokuröri vahel sõlmitud kokkuleppe kohaselt nõuab
prokurör süüdistatavale karistuseks KarS §-s 424 ettenähtud kuriteo toimepanemise eest 5
kuud vangistust. KarS § 68 lg 1 alusel arvata karistusaja hulka eelvangistusaeg 24.10-
26.10.2016, so 3 päeva, lugedes Aigar Puki karistuseks 4 kuud ja 27 päeva vangistust. KarS
§ 65 lg 2 alusel suurendada karistust Aigar Pukile 29.06.2016 Tartu Maakohtu otsuse järgi
mõistetud karistuse ärakandmata osa, so 2 kuud ja 27 päeva võrra, lugedes Aigar Puki
liitkaristuseks 7 kuud ja 24 päeva vangistust. KarS § 69 alusel asendada vangistus
üldkasuliku tööga 234 tundi. Üldkasuliku töö tegemise tähtajaks määrata 1 aasta ja 3 kuud.
Üldkasuliku töö tegemise ajal on Aigar Puk kohustatud järgima KarS § 75 lg 1 sätestatud
kontrollnõudeid.
Aigar Puk nõustub temalt sõiduki Opel Omega, reg. nr xxxxxx, konfiskeerimisega.
KarS § 50 lg 1 alusel ära võtta Aigar Pukilt sõiduki juhtimise õigus 6 kuuks.

Kohtu järeldused

Süüdistatav Aigar Puk kinnitas kohtuistungil, et ta on kokkuleppest aru saanud ja nõustub
sellega. Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav Aigar Puk tuleb süüdi mõista KarS § 424 järgi ning talle tuleb mõista
kokkuleppekohane karistus.

Tulenevalt KrMS § 180 lg-st 1 hüvitab menetluskulud süüdimõistetu.
Käesolevas kriminaalasjas on menetluskuludeks süüdimõistva kohtuotsusega kaasnev
sundraha 1,5 palga alammäära suuruses summas, s.o 645 eurot ja riigi õigusabi korras
määratud kaitsjale makstav riigi õigusabi tasu ja kulu 61,44 eurot.
Vastavalt süüdistatava Aigar Puki, tema kaitsja ja prokuröri vahel sõlmitud kokkuleppele ja
seoses asja lahendamisega kiirmenetluses vähendab kohus KrMS § 256-5 lg 2 alusel
süüdistatavalt väljamõistetavat sundraha pooles ulatuses. Ülejäänud menetluskulud peab
kohus põhjendatuks Aigar Pukilt välja mõista täies ulatuses.
Vastavalt poolte kokkuleppele määrab kohus menetluskulude tasumise ositi 12 kuu jooksul.

/allkirjastatud digitaalselt/
Kohtunik Rita Kulberg


                                                                                     3 (3)
