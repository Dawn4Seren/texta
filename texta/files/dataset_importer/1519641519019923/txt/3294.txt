                                                                 Kriminaalasi nr. 1-16-8215




                            KOHTUOTSUS
                                  EESTI VABARIIGI NIMEL




Kohus                             Harju Maakohus

Otsuse tegemise aeg ja koht       08.11.2016.a. Tallinnas (Liivalaia kohtumaja)

Kohtunik                          Merle Parts

Sekretär                           Liis Landsmann

Prokurör                           Rainer Amur

Kaitsja                            süüdistatav on kaitsjast loobunud

Menetluse liik                     kokkuleppemenetlus

Süüdistatav:
ANDRES KRUUS, ik: 39103080214; elukohtXXXX; kodakondsus: EV; emakeel: eesti keel;
haridus: põhiharidus; töökoht või õppeasutus: puudub; kriminaalkorras karistamata (karistatus
kustunud); väärteokorras karistatud korduvalt.
Tõkend: ei ole kohaldatud, kahtlustatavana kinnipidamine: 06.08.2016.a.

süüdistuses KarS § 424 järgi;



RESOLUTSIOON

Süüdi tunnistada Andres Kruus KarS § 424 järgi ja karistada teda vangistusega 6 (kuus) kuud.

KarS § 68 lg 1 alusel lugeda eelvangistuses viibitud aeg 06.08.2016.a. s.o 1 (üks) päev vangistust
karistusaja hulka ja lõplikuks kandmisele kuuluvaks karistuseks mõista 5 (viis) kuud 29
(kakskümmend üheksa) päeva vangistust.

KarS § 73 lg 1, 3 alusel määrata, et mõistetud karistust, 5 kuud 29 päeva vangistust, ei pöörata
täielikult täitmisele, kui süüdimõistetu ei pane 2 (kahe) aasta pikkuse katseaja kestel toime uut
tahtlikku kuritegu. Katseaja alguseks lugeda kohtuotsuse kuulutamise päev, s.o. 08.11.2016.a.

KrMS § 175, § 179, 180 alusel välja mõista Andres Kruus’ilt riigituludesse:
   - sundraha 1,5 palga alammääras – 645 eurot;
   - kaitsjatasu summas 96 eurot.
Kriminaalmenetluse kulud tasuda 12 (kaheteistkümne) kuu jooksul käesoleva kohtuotsuse
jõustumisest Maksu- ja Tolliameti kontole nr EE351010052031000004 SEB Pank, kontole nr
EE502200221014193355 Swedbank, kontole nr EE401700017002872300 Nordea Pank või
kontole nr EE873300333499990003 Danske Bank, maksekorraldusse märkida viitenumber
99916700080234 ning selgitusse kriminaalasja kohtunumber 1-16-8215, Andres Kruus ja tekst
„kriminaalmenetluse kulud“ või “sundraha”. Kui rahalised nõuded pole täies ulatuses tähtaegselt
tasutud, suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.


EDASIKAEBE KORD

Kohtuotsuse peale võib esitada apellatsiooni kokkuleppemenetlust reguleerivate sätete (KrMS §
9. ptk 2. jagu) või KrMS § 339 lg 1 rikkumisega seoses. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb teatada Harju Maakohtu Liivalaia
kohtumajale kirjalikult 7 (seitsme) päeva jooksul alates kohtuotsuse kuulutamisest s.o alates
08.11.2016.a. Apellatsioon esitatakse Tallinna Ringkonnakohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda kohtuotsusega
(08.11.2016.a.), vahistatud süüdistataval ja tema kaitsjal alates kohtuotsuse koopia süüdistatavale
kätteandmisele järgnevast päevast.


SÜÜDISTUS

Andres Kruus’i süüdistatakse selles, et tema tahtlikult juhtis 06.08.2016 kella 02.05 ajal Tallinnas
Punasel tänaval mopeedi SYM G5J registreerimismärgiga XXXX, olles joobeseisundis (alkoholi
väljahingatavas õhus 0,75 mg/l), rikkudes liiklusseaduse § 69 lg 1 ja korrakaitseseaduse § 36 lg 1
/Juht ei tohi olla joobeseisundis. Joobeseisund on alkoholi, narkootilise või psühhotroopse aine või
muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1/ alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.

Seega Andres Kruus pani toime mootorsõiduki joobeseisundis juhtimise s.o KarS § 424 järgi
kvalifitseeritava kuriteo.

Kuriteoga tekitatud kahju laad ja suurus: kahju ei ole tekitatud.


Kokkulepete sisu ja kohtu seisukoht

Andres Kruus’i, tema kaitsja ja prokuröri vahel sõlmitud kokkuleppe kohaselt on Andres Kruus’
karistuseks KarS § 424 järgi kvalifitseeritava kuriteo toimepanemise eest 6 kuud vangistust. KarS
§ 68 lg 1 alusel tuleb arvata eelvangistuses viibitud aeg 06.08.2016.a., s.o 1 päev karistusaja hulka
ning lõplikuks karistuseks mõista vangistus 5 kuud 29 päeva, mis tuleb KarS § 73 lg 1, 3 sätete
kohaselt jätta täitmisele pööramata, kui Andres Kruus ei pane 2 aasta pikkuse katseaja kestel toime
uut tahtlikku kuritegu.


                                                                                                   2
Kokkuleppe kohaselt tuleb Andres Kruus’ilt välja mõista ka kriminaalmenetluse kulud
alljärgnevalt: kaitsjatasu 96 eurot ning sundraha summas 645 eurot. Samuti tuleb kokkuleppes
tehtud ettepaneku kohaselt jätta menetluskulud ositi tasumisele 12 kuu jooksul.


Kokkuleppest nähtuvalt nõustusid süüdistatav ja tema kaitsja süüdistuse sisu, kuriteo
kvalifikatsiooni, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Kokkuleppest nähtuvalt on süüdistatavale selgitatud
menetluskulude tasumise kohustust.


Kohtuistungil jäi süüdistatav sõlmitud kokkuleppe juurde.

Kokkuleppe arutamise põhjal tegi kohus järelduse, et süüdistatava Andres Kruus’i süüdi
tunnistamine ja tema poolt kokkuleppe sõlmimine on olnud tema tõelise tahte avaldus ning
kriminaalasja menetlemisel on järgitud kokkuleppemenetluse sätteid.

Kohus leiab, et Andres Kruus tuleb süüdi tunnistada KarS § 424 järgi ning mõista talle karistus
vastavalt kokkuleppele. Samuti kuuluvad Andres Kruus’ilt väljamõistmisele kriminaalmenetluse
kulud ning süüdimõistva kohtuotsusega kaasnev sundraha. Kriminaaltoimiku andmetel on
käesolevas kriminaalasjas menetluskuluks määratud kaitsja tasu summas 96 eurot. Kohus peab
põhjendatuks lähtuda kokkuleppes tehtud menetluskulude jaotuse ettepanekust ja nimetatud
summad kuuluvad süüdistatavalt väljamõistmisele. Süüdimõistva kohtuotsusega kaasnev
sundraha II astme kuriteo puhul on KrMS § 179 lg 1 p 2 kohaselt 1,5 palga alammäära, s.o 645
eurot, mis tuleb Andres Kruus’ilt samuti välja mõista. Kohtu hinnangul ei esine süüdistatava puhul
erandlikke asjaolusid, mille puhul oleks põhjendatud menetluskulude osaline riigi kanda jätmine.
Tulenevalt kokkuleppes esitatud ettepanekust ja kohtuistungil esitatud taotlusest peab kohus
võimalikuks ajatada väljamõistetavate menetluskulude hüvitamine ning kohus määrab kulude
hüvitamise 12 kuu jooksul kohtuotsuse jõustumisest.

Kohus juhindub KrMS § 175, § 179, § 180 lg 1; § 248 lg 1 p 5, § 311-313, § 318.



Merle Parts
kohtunik




                                                                                                3
