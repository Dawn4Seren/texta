                      KOHTUMÄÄRUS
Kohus                            Tartu Ringkonnakohus

Kohtukoosseis                    Üllar Roostoja, Kai Kullerkupp, Andra Pärsimägi

Määruse tegemise aeg ja koht     14. detsember 2016 Tartu

Tsiviilasja number               2-16-11406

Tsiviilasi                       T.M. hagi O.W. ja A.W. vastu õigusliku aluseta tehtud
                                 kulutuste hüvitamiseks


Vaidlustatud kohtulahend         Viru Maakohtu 8. novembri 2016. a otsus

Menetluse alus ringkonnakohtus   O.W. ja A.W. apellatsioonkaebus

Apellatsioonkaebuse hind         941 eurot ja 3 senti

Kohtuistungi toimumise aeg       Kirjalik menetlus

RESOLUTSIOON                     Keelduda menetlusse võtmast O.W. ja A.W.
                                 apellatsioonkaebust Viru Maakohtu 8. novembri 2016. a
                                 otsuse peale tsiviilasjas nr 2-16-11406       ja lugeda
                                 apellatsioonkaebus O.W. ja A.W . tagastatuks.
Edasikaebamise kord              Menetlusosalisel on õigus esitada määruskaebus Riigikohtule
                                 15 päeva jooksul alates määruse kättetoimetamisest.
                                 Hagimenetluses Riigikohtus võib menetlusosaline
                                 menetlustoiminguid teha ning avaldusi ja taotlusi esitada
                                 üksnes vandeadvokaadi vahendusel, kui seaduses ei ole
                                 sätestatud teisiti.
ASJAOLUD
1. O.W. ja A.W. (kostjad) esitasid Tartu Ringkonnakohtule apellatsioonkaebuse Viru Maakohtu
8. novembri 2016. a otsuse peale, millega maakohus rahuldas hagi osaliselt ja mõistis O.W. ja
A.W. solidaarselt T.M. kasuks välja 833,53 eurot ning jooksva viisise.

RINGKONNAKOHTU SEISUKOHT
2. Ringkonnakohus leiab, et O.W. ja A.W. apellatsioonkaebuse menetlusse võtmisest tuleb
keelduda.
3. Kui tegemist on varalise nõudega hagiga ja hagihind ei ületa summat, mis vastab 2000 eurole
ja koos kõrvalnõuetega 4000 eurole, menetleb kohus hagi TsMS § 405 lg 1 esimese lause järgi
oma õiglase äranägemise kohaselt lihtsustatud korras, järgides üksnes üldisi menetluspõhimõtteid.
Maakohus on määranud tsiviilasja hinnaks 941,03 eurot. TsMS § 137 lg 1 kohaselt on
apellatsioon-, kassatsioon- või määruskaebuse esitamise puhul tsiviilasja hind sama, mis esimeses
kohtuastmes, arvestades kaebuse ulatust.
Seadusest tulenevalt on lihtmenetluses tehtud asjades edasikaebeõigus apellatsioonimenetluses
piiratud. Vastavalt TsMS § 637 lõikele 21 võetakse käesoleva seadustiku § 405 lõikes 1 nimetatud
asjas esitatud apellatsioonkaebus menetlusse üksnes juhul, kui maakohtu otsuses on antud luba
edasikaebamiseks või juhul, kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt ebaõigesti
hinnatud tõendeid ja see võis oluliselt mõjutada lahendit. Maakohus ei andnud luba
edasikaebamiseks.
4. Ringkonnakohtu hinnangul ei esine käesolevas tsiviilasjas asjaolusid, mis annaksid aluse väita,
et maakohus oleks selgelt ebaõigesti kohaldanud materiaal- või menetlusõiguse normi või selgelt
ebaõigesti tõendeid hinnanud. Asjaolu, et apellandid maakohtu otsusega ei nõustu, ei anna alust
vastupidise väitmiseks.
5. Lähtudes eeltoodust, keeldub ringkonnakohus TsMS § 637 lg 21 alusel apellatsioonkaebust
menetlusse võtmast. Apellatsioonkaebus tagastatakse TsMS § 638 lg 4 alusel ning TsMS § 638
lg 10 alusel loetakse, et kaebust ei ole esitatud.



        Üllar Roostoja                 Kai Kullerkupp                  Andra Pärsimägi
  /allkirjastatud digitaalselt/   /allkirjastatud digitaalselt/   /allkirjastatud digitaalselt/




                                               2
