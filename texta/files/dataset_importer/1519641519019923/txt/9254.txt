                                                                       Tsiviilasi nr 2-15-19560




                         KOHTUMÄÄRUS
Kohus                                Tartu Maakohus

Määruse tegemise aeg ja koht         17. august 2016. a, Jõgeva kohtumaja

Kohtunik                             Ülle Raag

Tsiviilasja number                   2-15-19560

Tsiviilasi                           AAD BTA Baltic Insurance Company Eesti filiaali
                                     hagi Mxxxx Rxxxxx vastu kannatanutele hüvitatud
                                     kahju tagasinõudes summas 117 192,60 eurot
Menetlusosalised ja nende            Hageja: AAD BTA Baltic Insurance Company Eesti
esindajad                            filiaal (registrikood 11223507; asukoht Lõõtsa 2B,
                                     Tallinn 11415);
                                     Hageja esindaja: Ülle Velling (e-post: ulle.velling@bta-
                                     kindlustus.ee);
                                     Kostja:     Mxxxx      Rxxxxx     (Soome       isikukood
                                     xxxxxxxxxxxxxelukoht
                                     xxxxxxxxxxxxxxxxxxxxxxxxxxxxxxxxxxxxxxxxxxxxxx
                                     xxxxxxxxxxxxxxxxxx

Menetlustoiming                      Kompromissi kinnitamine ja asja menetluse lõpetamine

Kohtuistungi toimumise aeg           Kirjalikus menetluses


RESOLUTSIOON
1. Kinnitada hageja AAD BTA Baltic Insurance Company Eesti filiaali ja kostja
   Mxxxx Rxxxxx vahel sõlmitud kompromiss alljärgnevatel tingimustel:
1.1. Kostja tasub hagejale 25.03.2012 Soomes, Espoos toimunud liiklusõnnetuse tagajärjel
     tekitatud isikukahju eest, mis on hageja poolt kannatanutele hüvitatud, osaliselt, summas
     60 000 eurot, 20 aasta jooksul järgmistel tingimustel:
    1.1.1. Kostja tasub võlgnevuse maksegraafiku alusel:
             - esimesel kolmel aastal (36 kuu jooksul) 100 eurot kuus (iga kuu 15.
                kuupäevaks, alates kompromissi allkirjastamisele järgnevast kuust);
             - alates 37. kuust kuni 240. kuuni tasub kostja hagejale 200 eurot kuus.
1.2. Maksegraafiku alusel tasumata jäänud summa 19 200 eurot tasub kostja eraldi maksetena
     vastavalt oma võimalustele 20. aasta jooksul.
1.3. Kostja tasub kompromissisumma AAD BTA Baltic Insurance Company Eesti filiaali
     arveldusarvele nr EE042200221053179259 Swedbankis, märkides selgitusena
     maksekorraldusse: kahju hüvitamine, Mxxxx Rxxxxx, toimik nr C01120749.
1.4. Kompromissi sõlmimisel hageja loobub samast liikluskahjust tulenevate edaspidiste
     isikukahju nõuete esitamisest kostja vastu.
1.5. Poolte menetluskulud jäävad poolte endi kanda.

2. Lõpetada tsiviilasja nr 2-15-19560 menetlus AAD BTA Baltic Insurance Company
   Eesti filiaali hagis Mxxxx Rxxxxx vastu kannatanutele hüvitatud kahju tagasinõudes
   summas 117 192,60 eurot.

Menetluskulude jaotus
1. Jätta poolte menetluskulud nende endi kanda.
2. Tagastada AAD BTA Baltic Insurance Company Eesti filiaali pangakontole nr
   EE042200221053179259 (Swedbank) pool menetluses tasutud riigilõivust, s.o
   summas 750 eurot.

Edasikaebamise kord
Käesoleva kohtumääruse peale võib esitada määruskaebuse Tartu Ringkonnakohtule Tartu
Maakohtu Jõgeva kohtumaja kaudu 15 päeva jooksul alates määruse kättesaamisest.


ASJAOLUD JA MENETLUSE KÄIK

1.     AAD BTA Baltic Insurance Company Eesti filiaal esitas 30.12.2015. a Harju
Maakohtule hagiavalduse Mxxxx Rxxxxx vastu kannatanutele hüvitatud kahju tagasinõudes
summas 117 192,60 eurot. Harju Maakohus keeldus 12.01.2016. a määrusega hagi menetlusse
võtmast ja saatis asja kohtualluvuse alusel kostja elukoha järgi menetlemiseks Tartu
Maakohtu Jõgeva kohtumajale.

2.   Tartu Maakohus võttis 08.02.2016. a määrusega AAD BTA Baltic Insurance
Company Eesti filiaali hagi menetlusse ja kohustas kostjat hagile kirjalikult vastama.

3.     Kostja Mxxxx Rxxxxx teatas 26.02.2016. a kirjalikus vastuses, et ei esita nõudele
vastuväiteid, kuid rahaliste vahendite puudumise tõttu ei ole tal võimalik nõuet täita.
Hageja esitas 14.04.2016. a kohtule oma nõude täpsustuse ja arvamuse kostja vastusele. Muu
hulgas tegi hageja kostjale ettepaneku lõpetada menetlus kompromissiga ning pakkus välja
omapoolsed kompromissitingimused.
Kohus edastas hageja kompromissiettepaneku            kostjale   ja   andis   pooltele   tähtaja
kompromissiläbirääkimiste pidamiseks.

4.      20.07.2016. a teatas hageja kohtule, et pooled jõudsid läbirääkimiste tulemusel
kokkuleppele ja soovivad asja menetluse lõpetada kompromissiga. Hageja esitas omapoolselt
allkirjastatud   kompromissitingimused.    Kostja   allkirjastas kompromissitingimused
12.08.2016. a.

                                             2
KOHTU SEISUKOHT

5.    Kohus leiab, et poolte kompromiss on võimalik kinnitada ja asja menetlus sel alusel
lõpetada.
TsMS § 430 lg 1 kohaselt võivad pooled võivad menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega, millega ühtlasi
lõpetab asja menetluse. Kompromissi kinnitamise määruses märgitakse kompromissi
tingimused.
Kohtu hinnangul ei esine TsMS § 430 lg 3 järgi kompromissi kinnitamata jätmise aluseid.
Kompromiss ei ole vastuolus heade kommetega või seadusega, ei riku avalikku huvi ning seda
on võimalik täita. Kompromissi sõlmimine, võttes arvesse selle sisu ja kokkulepitud tingimusi,
on mõistlik. Kohus kinnitab kompromissi ja lõpetab asja menetluse.
Kohus selgitab kompromissi sõlmimise ja menetluse lõpetamise õiguslikke tagajärgi: TsMS §
432 sätestab, et kui menetlus on lõpetatud, ei saa hageja uuesti pöörduda kohtusse hagiga sama
kostja vastu vaidluses samal alusel sama hagieseme üle. Menetluse lõpetamise korral
kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti. TsMS § 430 lg 6 kohaselt
asendab kokkuleppe sõlmimine kohtu kinnitatud kompromissina kokkuleppe notariaalset
tõestamist.

Menetluskulude jaotus

6.    TsMS § 173 lg 1 kohaselt esitab asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses.
TsMS § 168 lg 3 kohaselt kannavad kompromissi sõlmimise korral pooled oma
menetluskulud ise, kui nad ei ole kokku leppinud teisiti.
Pooled on kompromissiga kokku leppinud, et poolte menetluskulud jäävad nende endi kanda.
Kohus määrab menetluskulude jaotuse vastavalt poolte kokkuleppele.

7.    Hageja taotleb, et kohus tagastaks temale pool menetluses tasutud riigilõivust summas
750 eurot.
Kohus leiab, et taotlus on põhjendatud. TsMS § 150 lg 2 p 1 kohaselt tagastatakse pool
menetluses tasutud riigilõivust, kui pooled sõlmivad kompromissi. Kohus tegi kindlaks, et
hageja tasus hagi esitamisel 29.12.2015. a riigilõivu summas 1500 eurot. Kuna pooled
sõlmisid kompromissi, siis tuleb TsMS § 150 lg 2 p 1 alusel hagejale pool tasutud riigilõivust,
s.o 750 eurot tagastada.


/allkirjastatud digitaalselt/
Ülle Raag
Kohtunik




                                              3
