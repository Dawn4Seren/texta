                                                                  Kriminaalasi nr. 1-16-10547




                                KOHTUOTSUS
                                  Eesti Vabariigi nimel


30.november 2016.a
Tartu Maakohus Tartu kohtumaja
Kohtunik Anneli Tanum
Sekretär Kristi Suvi
Prokurör Margit Pärn

Kriminaalasi Eerik Lutsari süüdistuses KarS § 329 ja § 424 järgi kokkuleppemenetluses

Süüdistatav Eerik Lutsar, IK 37005276030; sünniaeg: 27.mai 1970.a; kodakondsus: Eesti
Vabariigi kodanik; emakeel: eesti keel; haridus: keskeriharidus; perekonnaseis: vallaline,
alaealised ülalpeetavad puuduvad; elukoht: XXX; varasem karistatus: kriminaalkorras
karistatud 2 korral, väärteokorras karistatud; tõkend: vahistamine alates 12.oktoobrist 2016.a.

RESOLUTSIOON

Süüdi tunnistada Eerik Lutsar KarS § 329 ja 424 järgi ja mõista karistuseks, kohaldades KarS
§ 63 lg 1, seitse (7) kuud vangistust.

KarS § 65 lg 2 alusel suurendada Eerik Lutsarile mõistetud karistust Tartu Maakohtu Viljandi
kohtumaja 02.juuni 2016.a kohtuotsusega nr. 1-16-3536 mõistetud karistuse ärakandmata osa,
s.o neli (4) kuud kakskümmend kaheksa (28) päeva vangistust, võrra ning mõista lõplikuks
ärakandmisele kuuluvaks liitkaristuseks Eerik Lutsarile üksteist (11) kuud kakskümmend
kaheksa (28) päeva vangistust.

KarS § 68 alusel lugeda karistuse kandmise aja algust alates Eerik Lutsari kahtlustatavana
kinnipidamisest, s.o alates 10.oktoober 2016.a.

Eerik Lutsari suhtes kohaldatud tõkend vahistamine jätta tühistamata kuni kohtulahendi
jõustumiseni.

KarS § 50 lg 1 p 1 alusel võtta Eerik Lutsarilt lisakaristusena ära mootorsõiduki juhtimise
õigus kümneks (10) kuuks, milline karistus hakkab kehtima kohtuotsuse jõustumisest.
Liiklusseaduse § 127 alusel on Eerik Lutsar kohustatud loovutama oma juhiloa Maanteeameti
elukohajärgsele liiklusregistri büroole alates kohtuotsuse jõustumisest viie (5) tööpäeva
jooksul.

KarS § 83 lg 1 alusel konfiskeerida tahtliku kuriteo toimepanemise vahendina Eerik Lutsarile
kuuluv sõiduk Audi 80 registreerimismärgiga XXX, mis on arestitud Tartu Maakohtu
17.oktoobri 2016.a määruse nr. 1-16-8896 alusel ja asub aadressil Tartu, Tähe 106.

KrMS § 180 lg 1 alusel menetluskuludena riigituludesse välja mõista Eerik Lutsarilt sundraha
kolmsada nelikümmend viis (345) eurot, joobeseisundi tuvastamise tasu neliteist (14) eurot ja
kaitsjatasu üheksakümmend kuus (96) eurot.
KrMS § 180 lg 3 alusel jätta ülejäänud menetluskulud riigi kanda.

Menetluskulud tuleb tasuda kolmekümne (30) päeva jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700086461.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Kohtuotsuse jõustumisel edastada otsus konfiskeerimise täitmiseks Tartu Maavalitsusele.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Eerik Lutsarit süüdistatakse selles, et tema juhtis juhtimisõiguseta ja alkoholijoobe seisundis
10.oktoobril 2016.a kella 20.41 paiku Tartu maakonnas Rannu vallas Vaibla külas Tartu-
Viljandi mnt 36.km.-l mootorsõidukit Audi 80 registreerimismärgiga XXX. Eerik Lutsari veres
oli alkoholi sisaldus 2,35 +/- 0,07 mg/g kohta.
Sellega pani Eerik Lutsar toime KarS § 424 järgi kvalifitseeritava kuriteo, so
mootorsõiduki juhtimise joobeseisundis.

Veel süüdistatakse Eerik Lutsarit selles, et tema isikuna, keda on 02.juunil 2016.a Tartu
Maakohtu Viljandi kohtumaja otsusega nr. 1-16-3536 karistatud KarS § 424 järgi
mootorsõiduki juhtimise eest alkoholijoobe seisundis KarS § 50 lg 1 p 1 alusel lisakaristusega
mootorsõiduki juhtimise õiguse äravõtmisega 4 kuuks, juhtis 10.oktoobril 2016.a kella 20.41
paiku Tartu maakonnas Rannu vallas Vaibla külas Tartu-Viljandi mnt 36.km-l mootorsõidukit
Audi 80 registreerimismärgiga XXX, omamata juhtimisõigust hoidis teadlikult kõrvale talle
kuriteo eest mõistetud ja täitmisele pööratud KarS § 50 sätestatud lisakaristuse täitmisest.

Sellega pani Eerik Lutsar toime KarS § 329 järgi kvalifitseeritava kuriteo, s.o kuriteo eest
mõistetud ja täitmisele pööratud KarS § 50 sätestatud lisakaristuse täitmisest teadliku
kõrvalehoidmise.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

Kokkuleppe kohaslt KarS § 329 ja § 424 kuritegude toimepanemise eest nõuab prokurör kohtus
süüdistatavale Eerik Lutsarile KarS § 63 lg 1 alusel karistuseks 7 kuud vangistust.
KarS § 65 lg 2 alusel suurendada Eerik Lutsarile käesolevas kriminaalasjas mõistetud karistust
02.juunil 2016.a Tartu Maakohtu Viljandi kohtumaja kohtuotsusega nr. 1-16-3536 mõistetud
karistuse 5 kuud vangistust ärakandmata osa, s.o 4 kuu 28 päeva vangistuse võrra ning mõista
lõplikuks ärakandmisele kuuluvaks liitkaristuseks 11 kuud 28 päeva vangistust.
KarS § 68 alusel lugeda karistuse kandmise aja algust alates Eerik Lutsari kahtlustatavana
kinnipidamisest, s.o alates 10.oktoober 2016.a.
KarS § 50 lg 1 p 1 alusel võtta Eerik Lutsarilt ära mootorsõiduki juhtimise õigus 10 kuuks.
KarS § 83 lg 1 ja lg 2 alusel konfiskeerida Eerik Lutsarilt kuriteo toimepanemise vahend-
mootorsõiduk Audi 80 registreerimismärgiga XXX. Eerik Lutsar on nõus sõiduauto
konfiskeerimisega.
Kokkuleppe kohaselt on menetluskuludeks advokaat Anu Pärtel poolt osutatud õigusabiteenus
summas 24 eurot + 48 eurot + 24 eurot, kokku 96 eurot, joobe tuvastamise tasu 14 eurot ja
KrMS § 179 lg 1 p 2 alusel sundraha 645 eurot. Menetluskulud kokku 755 eurot. Arvestades
asjaoludega, et isikul puuduvad käesoleval ajal sissetulekud, isikul on eelmise kohtuotsuse järgi
veel tasumata osa menetluskulusid, siis on ilmselge, et kogu menetluskulude tasumine käib
isikule üle jõu. Eelmärgitud põhjustel tuleb vähendada väljamõistetavate kulude summat
selliselt, et isik tasub osa sundrahast, s.o 345 eurot, advokaadi tasu 96 eurot ja joobe tuvastamise
tasu 14 eurot, kokku tasub 455 eurot. Ülejäänud summa - 300 eurot jääb riigi kanda.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Eerik Lutsar tuleb süüdi tunnistada KarS § 329 ja § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole.
Kokkuleppe kohaselt taotleb prokurör konfiskeerida kuriteo toimepanemise vahendina Eerik
Lutsarile kuuluv mootorsõiduk Audi 80 registreerimismärgiga XXX.
Nimetatud sõiduk on konfiskeerimise tagamiseks Tartu Maakohtu 17.oktoobri 2016.a määruse
nr. 1-16-8896 alusel arestitud ja sellele on Maanteeameti liiklusregistris seatud käsutamise
keelumärge.
KarS § 83 lg 1 kohaselt võib kohus konfiskeerida tahtliku süüteo toimepanemise vahendi, kui
see kuulub otsuse või määruse tegemise ajal toimepanijale.
Riigikohtu kriminaalkolleegium on oma 12.juuni 2008.a lahendis kriminaalasjas nr. 3-1-1-37-
07 märkinud, et isik, kes juhib mootorsõidukit joobeseisundis, kasutab seda liikluses
osalemiseks ja seega ka süüteo toimepanemiseks, mistõttu saab mootorsõidukit käsitleda KarS
§ 424 kirjeldatud kuriteo toimepanemise vahendina. Samuti on kolleegium märkinud, et
mootorsõiduki joobeseisundis juhtimine ohustab liiklejate elu, tervist ja vara ning sellisele
omandi üldiste huvide vastasele kasutamisele on riik kohustatud reageerima ja võtma
tarvitusele meetmed loetletud väärtuste kaitseks. Kuna süüteo toimepanijalt vahendi
äravõtmine takistab süüdlase uute samalaadsete tegude toimepanemist ning omab seega
märkimisväärset preventiivset toimet, siis võib süüteo toimepanemise vahendiks oleva
sõiduauto konfiskeerimist pidada teole vastavaks. Samas aga saab mootorsõiduki kui süüteo
toimepanemise vahendi konfiskeerimist pidada õigustatuks üksnes siis, kui on piisavalt ja
põhjendatult alust arvata, et isik paneb samalaadseid õigusrikkumisi toime ka edaspidi,
kusjuures leebemad meetmed (nt juhtimisõiguse äravõtmine lisakaristusena) pole suutnud
mõjutada süüdlast uutest samalaadsetest süütegudest hoiduma.
Kohtus on tõendamist leidnud Eerik Lutsari poolt tahtliku kuriteo toimepanemine, mis seisnes
mootorsõiduki juhtimises joobeseisundis. Teda on ka varem kahel korral kriminaalkorras
karistatud mootorsõiduki juhtimise eest joobeseisundis. Samuti on tema suhtes kohaldatud
lisakaristusena juhtimisõiguse äravõtmist. Vaatamata sellele on ta aga oma õigusvastast
tegevust jätkanud, pannes käesoleva kohtuotsuse aluseks olevad teod seejuures toime temale
eelmise kohtuotsusega määratud katseajal ning ajal, mil tal kehtis eelmise kohtuotsuse
määratud lisakaristus. Seega on ilmne, et varasemad karistused ei ole süüdistatavale vajalikku
õiguskuulekusele suunavat mõju avaldanud ning tema edasiseks mõjutamiseks on vajalik
kohaldada täiendavaid meetmeid peale tavapäraste karistuste.
Kuriteo toimepanemiseks kasutas Eerik Lutsar mootorsõidukit Audi 80, mis kuulub
Maanteeameti liiklusregistri andmetel talle. Nimetatud sõidukiga on toime pandud ka tema
eelmine kuritegu, mille eest teda karistati 02.juuni 2016.a kohtuotsusega nr. 1-16-3536. Kohus
leiab, et kuna nimetatud autot on Eerik Lutsar korduvalt kasutanud mootorsõiduki
joobeseisundis juhtimiseks ja seega tahtliku kuriteo toimepanemiseks, tuleb nimetatud sõidukit
käsitleda kuriteo toimepanemise vahendina KarS § 83 lg 1 mõttes.
Arvestades eeltoodut, et süüdistatavat on ka varem karistatud mootorsõiduki juhtimise eest
joobeseisundis, kuid varasemad karistused talle vajalikku mõju avaldanud ei ole ning ta on
jätkanud samasugust tegevust ka katseajal, leiab kohtunik, et süüdistatava edasise samalaadse
ebaseadusliku tegevuse tõkestamiseks ning tema täiendavaks mõjutamiseks on põhjendatud
kohaldada Eerik Lutsarile kuuluva sõiduki konfiskeerimist kuriteo toimepanemise vahendina.
Menetluskuludena kuulub Eerik Lutsarilt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, joobe tuvastamise tasu ja
kaitsjatasu. Kohus nõustub kokkuleppes tooduga, et esineb alus KrMS § 180 lg 3
kohaldamiseks ja menetluskulude osaliselt riigi kanda jätmiseks arvestades siinkohal
väljamõistetavate menetluskulude suurust, seda et Eerik Lutsaril on puudunud käesoleval ajal
seoses vahistuses viibimisega sissetulek ja et ta asub kandma pikemat vangistust.

Kohtuotsuse tegemisel juhindus kohus KrMS § 180, § 248 ja § 249.




Kohtunik Anneli Tanum
/allkirjastatud digitaalselt/
