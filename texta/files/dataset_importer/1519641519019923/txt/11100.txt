                                                                 Kriminaalasi nr. 1-16-5562




                            KOHTUOTSUS
                                  EESTI VABARIIGI NIMEL


05.juulil 2016.a. Tallinnas
Harju Maakohus koosseisus
kohtunik               Margot Mikler
sekretär               Moonika Rubizova juuresolekul
ringkonnaprokurör Arika Almann
kaitsja                Indrek Repnau osavõtul
arutas kokkuleppemenetluse korras avalikul kohtuistungil kriminaalasja

Raigo TAMM
Ik 39002130327, EV kodanik, põhiharidusega, emakeel – eesti keel, ei tööta, elukoht: XXX (viibib
Vanglas), kaks kehtivat kriminaalkaristust viimati
    - 14.05.2014 mõisteti Harju Maakohtu poolt süüdi KarS § 121 järgi ning karistati
       vangistusega 6 kuud, KrMS § 238 lg 2 alusel vähendati mõistetud karistust 4 kuu peale,
       KarS § 65 lg 2 alusel suurendati karistust Harju Maakohtu poolt 25.10.2011 mõistetud
       karistuse ärakandmata osa võrra, mõistes lõplikuks karistuseks 6 kuud ja 28 päeva
       vangistust, mis KarS § 69 lg 1 alusel asendati 416 tunni üldkasuliku tööga. ÜKT tunnid
       tehtud 15.12.2015,
kehtivad väärteokaristusi 11, tõkend – vahistamine

süüdistuses KarS § 184 lg 1 ja § 121 lg 2 p 2,3 järgi.

Kriminaalasja kohtulikul uurimisel kohus

                                            tuvastas
Raigo Tamm´e süüdistatakse selles, et tema omandas eeluurimisel täpsemalt tuvastamata ajal,
kohas ja isikult, kuid enne 20.01.2016 ebaseaduslikult suures koguses, so vähemalt 10 inimesele
narkojoobe tekitamiseks mõeldud koguses, narkootilise aine gammahüdroksüvõihappe ehk GHB
valmistamiseks vajaminevat gammabutürolaktooni ehk GBL-i, omades seejuures teadmist, et
GBL-i kasutatakse narkootilise joobe tekitamise eesmärgil ning valmistas sellest enda elukohas
XXX narkootilise aine GHB sisaldusega vedelikke.
Osa eelnevalt valmistatud narkootilist ainet GHB sisaldavat vedelikku hoidis ta enda kasutuses
olevas sõidukis Ford Transit registreerimismärgiga XXX kuni tema kinnipidamiseni politsei poolt
20.01.2016 kell 11.20 Kose vallas, Kehra tee ja Palvere tee ristmikul, mil ta vahetult enne
kinnipidamist viskas sõidukist välja 0,5 liitrise „Vichy“ sildiga plastikust pudeli, milles oli
viskoosne vedelik massiga 9,80 grammi, mis sisaldas Na-soolana 50% gammahüdroksüvõihapet
(GHB), milles oli seega 4,0 grammi gammahüdroksüvõihapet (GHB).
Osa eelnevalt omandatud narkootilist ainet GBL-i ning GBL-ist valmistatud narkootilist ainet
GHB-d sisaldavat vedelikku hoidis ta enda elukohas aadressil XXX kuni 20.01.2016 kell 12.25
alanud läbiotsimiseni, mille käigus andis Raigo Tamm vabatahtlikult välja 0,5 liitrise plastikust
pudeli, milles oli värvusetu vedelik massiga 533,8 grammi, mille näol oli tegemist
gammabutürolaktooniga (GBL) ja 0,75 liitrise „Vichy“ sildiga plastikust pudeli, milles oli
viskoosne vedelik massiga 7,19 grammi, mis sisaldas Na-soolana 52% gammahüdroksüvõihapet
(GHB), milles oli seega 3,1 grammi gammahüdroksüvõihapet (GHB).
Narkootiliste ja psühhotroopsete ainete ning nende lähteainete seaduse § 3 lg 1 järgi on
narkootiliste ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.
Gammahüdroksüvõihape (GHB) kuulub narkootiliste ja psühhotroopsete ainete ning nende
lähteainete seaduse § 31 lõike 1 ja § 4 lõike 15 alusel kehtestatud ja sotsiaalministri 18.mai 2005
määrusega nr 73 vastu võetud „Narkootiliste ja psühhotroopsete ainete meditsiinilisel ja
teaduslikul eesmärgil käitlemise ning sellealase arvestuse ja aruandluse tingimused ja kord ning
narkootiliste ja psühhotroopsete ainete nimekirjad“ lisa 1 narkootiliste ja psühhotroopsete ainete I
nimekirja, gammabutürolaktoon (GBL) V nimekirja.
Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele. GHB ja GBL-i puhul piisab kümnele inimesele narkojoobe tekitamiseks 16 grammist
(EKEI eksperdi Mailis Tõnissoni vastus päringule).
Eeltoodust tulenevalt piisanuks Raigo Tamme valdusest leitud narkootilisest ainest narkootilise
joobe tekitamiseks 338 inimesele.

Seega pani Raigo Tamm toime narkootilise või psühhotroopse aine suures koguses
ebaseadusliku käitlemise, so KarS § 184 lg 1 järgi kvalifitseeritava kuriteo.

Samuti süüdistatakse Raigo Tamme selles, et ta kasutas ajavahemikul 08.06.2014 kuni 31.12.2015
XXX asuvas korteris ja nimetatud hoone hoovis korduvalt füüsilist vägivalda oma abikaasa XXX
suhtes, põhjustades talle füüsilist valu ja tervisekahjustusi. Sealhulgas:
haaras ta 08.06.2014 öisel ajal oma abikaasal XXX juustest kinni ning lõi kannatanut rusikaga näo
piirkonda, seejärel lükkas kannatanu korduvalt pikali ning jätkas maas lamava kannatanu peksmist
jalgadega keha piirkonda, tekitades sellega XXX füüsilist valu;
peksis ta 24.06.2015 kella 04.17 ajal oma abikaasat XXXkätega pea piirkonda, tekitades sellega
kannatanule füüsilist valu;
tõukas 01.08.2015 kella 00.53 ajal XXX asuval territooriumil oma abikaasat XXXning rebis teda
riietest, tekitades kannatanule füüsilist valu.

Seega pani Raigo Tamm toime kehalise väärkohtlemise lähi-või sõltuvussuhtes ning
korduvalt, so KarS § 121 lg 2 p 2, 3 järgi kvalifitseeritava kuriteo.

Juhindudes KrMS § 245 sätetest on ringkonnaprokurör Arika Almann, süüdistatav Raigo Tamm
ja tema kaitsja Indrek Repnau käesolevas kriminaalasjas sõlminud kokkuleppe selles, et
ringkonnaprokurör taotleb kohtus KarS § 184 lg 1 ettenähtud kuriteo toimepanemise eest Raigo
Tamm´ele karistuseks 2 aastat ja 8 kuud vangistust ning KarS § 121 lg 2 p 2,3 ettenähtud kuriteo
toimepanemise eest karistuseks 1 aasta ja 6 kuud vangistust. KarS § 64 lg 1 alusel mõista
liitkaristus üksikkaristustest raskeima suurendamise teel, saades liitkaristuseks 3 aastat ja 6 kuud
vangistust.
KarS § 74 lg 1, 2 alusel kuulub eelnimetatud vangistusest koheselt ärakandmisele 6 kuud
vangistust ning karistusaja algust arvestatakse kinnipidamisest, so alates 20.01.2016. Järelejäänud
vangistus, so 3 aastat jäetakse tingimisi süüdlase suhtes kohaldamata ja seda ei pöörata täitmisele,
kui süüdlane ei pane 3-aastasel katseajal toime uut kuritegu ja täidab talle katseajaks pandud KarS
§-ga 75 pandud kontrollnõudeid ja kohustusi.
Käitumiskontrolli ajal peab süüdlane järgima KarS § 75 lõikest 1 tulenevaid kontrollnõudeid:
     - elama kohtu määratud alalises elukohas;
     - ilmuma kriminaalhooldaja määratud ajavahemike järel kriminaalhooldusosakonda
         registreerimisele;
     - alluma kriminaalhooldaja kontrollile oma elukohas ning esitama talle andmeid oma
         kohustuste täitmise ja elatusvahendite kohta;

                                                 2
   -    saama kriminaalhooldusametnikult eelneva loa elukohast lahkumiseks Eesti territooriumi
        piires kauemaks kui viieteistkümneks päevaks;
    - saama kriminaalhooldusametnikult eelneva loa elu-, töö- või õppimiskoha vahetamiseks;
    - saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.
Arvestades kuriteo toimepanemise asjaolusid ning süüdlase isikut, on süüdlane käitumiskontrolli
ajal kohustatud:
    - KarS § 75 lg 2 p 21 alusel mitte omama või tarvitama narkootilisi või psühhotroopseid
        aineid;
    - KarS § 75 lg 2 p 5 alusel läbima katseaja vältel narkosõltuvusest taastumise programmi
        MTÜ-s XXX, milliseks ta on kokkuleppe sõlmimisel nõusoleku andnud. Vabanedes, so
        20.07.2016 peab Raigo Tamm pöörduma otse vanglast MTÜ-sse XXX.
    - KarS § 75 lg 2 p 7 alusel mitte suhtlema isikutega, kes temale teadaolevalt omavad ja
        tarvitavad narkootilisi aineid ning isikutega, kes on narkootikumide ebaseadusliku
        käitlemise eest süüdi mõistetud (v.a lähisugulased ning teised narkosõltuvusest taastumise
        programmis osalevad isikud);
    - KarS § 75 lg 2 p 8 alusel osalema sotsiaalprogrammides.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta, kaitsja ja ringkonnaprokuröri arvamuse kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et süüdistatav
on kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Raigo Tamm temale KarS
§ 184 lg 1 ja § 121 lg 2 p 2,3 järgi ettenähtud kuriteo toimepanemises esitatud süüdistuses
süüdimõistmisele ja temale tuleb määrata karistus sõlmitud kokkuleppe kohaselt.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt,
seega kuulub Raigo Tamm´elt KrMS § 175 lg 1 p 9, § 179 lg 1 p 1 sätetest lähtuvalt
väljamõistmisele I astme kuriteos süüdimõistmisega kaasnev sundraha 2,5 palga alammääras, s.o.
1075 eurot

Vastavalt KrMS § 175 lg 1 p 3 kohaselt tuleb Raigo Tamm´el tasuda riiklikule ekspertiisiasutusele,
muule riigiasutusele või juriidilisele isikule seoses ekspertiisi tegemise või joobe tuvastamisega
tekkinud kulud. Raigo Tamm´elt tuleb välja mõista ekspertiisitasu summas 756 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. Kohus leiab, et menetluskulude tasumiseks võib
süüdistatavatele anda mõistliku aja 12 kuud, mis on maksimumaeg ning menetluskulud kokku
summas 1831 eurot tuleb tasuda igakuiste maksetena alates kohtuotsuse jõustumisest.

Asitõendid
   - Raigo Tamme 20.01.2016 kahtlustatavana kinnipidamise käigus leitud ja ära võetud
       mobiiltelefon Nokia (IMEI-koodiga XXX), milles kõnekaart abonendile XXX ning
                                                3
       mobiiltelefon Insmat (IMEI-koodiga XXX), milles kõnekaart abonendile XXXon
       14.03.2016 lisatud Vanglas Raigo Tamme isiklike asjade juurde;
   -   Raigo Tamme 20.01.2016 kahtlustatavana kinnipidamise käigus leitud ja ära võetud 10 ml
       süstal, sündmuskoha vaatluse käigus leitud ja ära võetud kilekott koos 0,5 liitrise „Vichy“
       pudeliga ning süüdistatava elukoha läbiotsimisel leitud ja ära võetud kilekott koos
       plastikust pudeliga, kastrul, pudel torupuhastusgraanulitega, kolm digitaalkaalu, pudel
       „Vichy Vitamiin“ ja lehter asuvad pitseeritud pakendis kriminaalasja materjalide juures
       ning kuuluvad hävitamisele kohtuotsuse jõustumisel;
   -   Narkootiline aine on jäetud hoiule EKEI keemiaosakonda ning kuulub konfiskeerimisele
       ja jäetakse NPALS § 7 lg 3 alusel ekspertiisiasutusele aine säilitamiseks, õppeotstarbel
       kasutamiseks või hävitamiseks peale kohtuotsuse jõustumist.
   -   CD-plaat häirekeskusesse tehtud kõnede salvestistega asub kriminaalasja materjalide
       juures – jätta peale kohtuotsuse jõustumist kriminaalasja juurde.


Juhindudes KrMS § 173 lg 1 p 1; § 175 lg 1 p 3,9; § 179 lg 1 p 1, § 248 lg 1 p 5, 249; § 311; §
312; § 313; § 315, KarS § 64 lg 1, § 74 lg 1,2, § 75, § 78 p 1 kohus:
                                           otsustas

Süüdi tunnistada Raigo Tamm:
KarS § 184 lg 1 järgi ja mõista karistuseks 2 aastat ja 8 kuud vangistust;
KarS § 121 lg 2 p 2,3 järgi ja mõista karistuseks 1 aasta ja 6 kuud vangistust;

KarS § 64 lg 1 alusel suurendada üksikkaristustest raskeimat ning liitkaristuseks Raigo Tammele
mõista 3 aastat ja 6 kuud vangistust.

KarS § 74 lg 1, 2 ja 3 alusel määrata, et kohesele ärakandmisele kuulub 6 kuud vangistust.
Vangistus 3 aastat jätta Raigo Tamme suhtes tingimisi kohaldamata ja vangistust ei pöörata
täitmisele, kui Raigo Tamm ei pane 3-aastasel katseajal toime uut kuritegu ja täidab KarS § 75
lg–s 1 p 1-6 sätestatud käitumiskontrolliga pandud kontrollnõudeid:
    - elama kohtu määratud alalises elukohas (XXX);
    - ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    - alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    - saama kriminaalhooldusametnikult eelneva loa elukohast lahkumiseks Eesti territooriumi
        piires kauemaks kui viieteistkümneks päevaks;
    - saama kriminaalhooldusametnikult eelneva loa elu-, töö- või õppimiskoha vahetamiseks;
    - saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

Vastavalt KarS § 68 lg 1 arvata Raigo Tammel eelvangistuses viibitud aeg karistusaja hulka ja
koheselt ärakandmisele kuuluva 6 kuu pikuse karistuseaja alguseks lugeda 20.01.2016.a.

KarS § 75 lg 2 p 21 alusel kohustada Raigo Tamm käitumiskontrolli ajal mitte omama või
tarvitama narkootilisi või psühhotroopseid aineid;

KarS § 75 lg 2 p 5 alusel kohustada Raigo Tamm läbima katseaja vältel narkosõltuvusest
taastumise programmi MTÜ-s XXX. Vabanedes, so 20.07.2016 kohustada Raigo Tamme
pöörduma otse vanglast MTÜ-sse XXX.



                                                 4
KarS § 75 lg 2 p 7 alusel kohustada Raigo Tamm mitte suhtlema isikutega, kes temale teadaolevalt
omavad ja tarvitavad narkootilisi aineid ning isikutega, kes on narkootikumide ebaseadusliku
käitlemise eest süüdi mõistetud (v.a lähisugulased ning teised narkosõltuvusest taastumise
programmis osalevad isikud);

KarS § 75 lg 2 p 8 alusel kohustada Raigo Tamme osalema sotsiaalprogrammides.

Raigo Tamm määrata Tallinna Vangla kriminaalhooldusosakonna kriminaalhooldusametniku
järelevalve alla.

KarS § 78 p 1 alusel arvestada Raigo Tamm´ele määratud 3 aastase katseaja algust alates
kohtuotsuse kuulutamisest, so alates 05.07.2016.a.

Tõkend – vahistamine tühistada peale kohtuotsuse jõustumist või              mõistetud karistuse
ärakandmist.

Menetluskulud
Välja mõista Raigo Tamm´elt 1075 eurot sundraha ja ekspertiisitasu 756 eurot riigi tuludesse.
Menetluskulud kokku summas 1831 eurot tasuda 12 kuu jooksul alates kohtuotsuse jõustumisest
igakuiste maksetena.

Makseinfo menetluskulude tasumiseks edastatakse Raigo Tamm´ele e-posti või posti teel. Samuti
on võimalik makseinfot saada Harju Maakohtu Liivalaia kohtumaja kantselei kaudu. Kui rahalised
nõuded ei ole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras ning süüdimõistetul tuleb kanda ka
kohtuotsuse täitmisega seonduvad kulud.

Asitõendid
   - Raigo Tamme 20.01.2016 kahtlustatavana kinnipidamise käigus leitud ja ära võetud
       mobiiltelefon Nokia (IMEI-koodiga XXX), milles kõnekaart abonendile XXXning
       mobiiltelefon Insmat (IMEI-koodiga XXX), milles kõnekaart abonendile XXXon
       14.03.2016 lisatud Vanglas Raigo Tamme isiklike asjade juurde – anda üle Raigo
       Tammele;
   - Raigo Tamme 20.01.2016 kahtlustatavana kinnipidamise käigus leitud ja ära võetud 10 ml
       süstal, sündmuskoha vaatluse käigus leitud ja ära võetud kilekott koos 0,5 liitrise „Vichy“
       pudeliga ning süüdistatava elukoha läbiotsimisel leitud ja ära võetud kilekott koos
       plastikust pudeliga, kastrul, pudel torupuhastusgraanulitega, kolm digitaalkaalu, pudel
       „Vichy Vitamiin“ ja lehter asuvad pitseeritud pakendis kriminaalasja materjalide juures
       hävitada kohtuotsuse jõustumisel;
   - Narkootiline aine mis on jäetud hoiule EKEI keemiaosakonda konfiskeerida ja jätaa
       NPALS § 7 lg 3 alusel ekspertiisiasutusele aine säilitamiseks, õppeotstarbel kasutamiseks
       või hävitamiseks peale kohtuotsuse jõustumist.
   - CD-plaat häirekeskusesse tehtud kõnede salvestistega asub kriminaalasja materjalide
       juures – jätta peale kohtuotsuse jõustumist kriminaalasja juurde.

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse

                                                5
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.

Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule


/digitaalselt allkirjastatud/
Margot Mikler
Kohtunik




                                               6
