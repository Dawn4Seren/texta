                                  KOHTUOTSUS
                                  EESTI VABARIIGI NIMEL
                                        Tagaseljaotsus

Kohus                             Viru Maakohus

Kohtunik                          Andres Hallmägi

Otsuse tegemise aeg ja koht       12. aprill 2016, Narva kohtumaja

Tsiviilasja number                2-16-587

Tsiviilasi                        KÜ Kosmonaudi 5 hagi E L , A M ja K L vastu võlgne-
                                  vuse nõudes.
Tsiviilasja hind                  1021,54 eurot

Menetlusosalised ja nende esin-   Hageja: KÜ Kosmonaudi 5 (RK 801701189)
dajad:
                                  Hageja seaduslik esindaja: L V

                                  Kostja I: E L (IK XXX)
                                  Kostja II: A M (IK XXX)
                                  Kostja III: K L (IK XXX)

Asja lahendamise viis             Kirjalik menetlus

RESOLUTSIOON

    1. Rahuldada hagi tagaseljaotsusega.

    2. Välja mõista kostjatelt E L , A M ja K L solidaarselt hageja KÜ Kosmonaudi 5
       kasuks majandamiskuludelt põhivõlgnevus 911 (üheksasada üksteist) eurot 51 senti
       ning sissenõutavaks muutunud viivised 106 (ükssada kuus) eurot 16 senti.

    3. Välja mõista kostjatelt E L , A M ja K L hageja KÜ Kosmonaudi 5 kasuks viivis
       0,07% päevas põhivõlgnevuselt (911,51 eurot) alates 11.01.2016.a kuni põhinõude
       täitmiseni.

    4. Tagaseljaotsus on tagatiseta viivitamata täidetav.

Menetluskulude jaotus
5. Jätta menetluskulud kostjate E L , A M ja K L kanda.

   6. Välja mõista kostjatelt E L , A M ja K L solidaarselt hageja KÜ Kosmonaudi 5 ka-
   suks menetluskulud: tasutud riigilõiv summas 200 (kakssada) eurot ja õigusabikulud
   summas 45 (nelikümmend viis) eurot.
                                                                                               2-16-587



EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu tagaseljaot-
suse tegemiseks ei rahuldata ja jäetakse tema hagi rahuldamata, võib esitada otsuse peale apellat-
sioonkaebuse. Kaebus esitatakse Tartu Ringkonnakohtule 30 päeva jooksul, alates otsuse kätte-
toimetamisest, kuid mitte hiljem kui viie kuu möödumisel esimese astme kohtu otsuse avalikult
teatavakstegemisest. Kaebus võidakse lahendada kirjalikus menetluses, kui kaebuses ei taotleta
selle lahendamist istungil.

Kostjal on õigus esitada tagaseljaotsuse peale kaja menetluse taastamiseks Viru Maakohtule 30
päeva jooksul alates tagaseljaotsuse kättetoimetamisest. Kuna tagaseljaotsus toimetatakse kätte
kostjale avalikult, võib kaja esitada 30 päeva jooksul alates päevast, kui kostja sai tagaseljaotsu-
sest või selle täitmiseks algatatud täitemenetlusest teada. Koos kajaga tuleb kohtule esitada kõik
asja ettevalmistamise lõpuleviimiseks vajalik, st TsMS § 394 nõuetele vastav kirjalik vastus hagi-
le. Kaja peab vastama TsMS § 416 nõuetele.

TsMS § 142 lg 2 kohaselt tasutakse kajalt kautsjon, mis vastab riigilõivule poolelt hagihinnalt,
kuid mitte vähem kui 100 eurot ja mitte rohkem kui 1500 eurot. Kautsjon tuleb kanda Rahan-
dusministeeriumi kontole nr EE571010220229377229 AS-s SEB Pank, nr
EE062200221059223099 AS-s Swedbank, nr EE513300333522160001 Danske Bank või nr
EE221700017003510302 Nordea Bank.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või riigi-
lõivu tasumiseks või kaebuses esineva sellise puuduse kõrvaldamiseks, mis on seotud menetlusa-
bi taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise ees-
märgil. See ei välista menetlustähtaja ennistamist.


ASJAOLUD

1. Hageja esitas kostjate vastu hagi võlgnevuse ja viivise nõudes. Hagiavalduse kohaselt on kost-
jad 07.10.2014 surnud R L pärijad, mida tõendab Narva notari poolt 20.10.2015 tõestatud päri-
misõiguse tunnistus. Kostjad on pärinud korteriomandi aadressil XXX, Narva mõttelised osad.
Seega on kostjad XXX, Narva linn asuva korteriomandi omanikud ja korteriühistu Kosmonaudi 5
liikmed. Hageja põhikirja kohaselt on kohustatud korteriühistu liikmed tasuma majandamiskulud
üks kord kuus. Kostjad ei ole hagejale majandamiskulusid tasunud.

Hagiavaldusele lisatud tõendi kohaselt moodustab majanduskulude võlgnevus perioodil 01.2015
kuni 12.2015 summas 915,38 eurot, millele lisandub viivis nimetatud perioodi eest 106,16 eurot.
Hageja palub kostjatelt välja mõista solidaarselt võlgnevus 911,51 eurot, arvestatud viivis seisuga
11.01.2015 summas 106,15 eurot ning viivis põhinõudelt kuni võlgnevuse täieliku tasumiseni.

2. Kohus saatis kostjatele hagimaterjalid ja kohustas kirjalikult vastama. Kostjaid hoiatati, et kir-
jaliku vastuse tähtajaks andmata jätmise korral on kohtul õigus tagaseljaotsusega hagi rahuldada.
Hagimaterjalid toimetati kostjale E L isiklikult kätte 18.02.2016 /tl. 35/, mida tõendab viimase
allkiri. Kostjale K L on hagimaterjalid kätte toimetatud isiklikult 15.03.2016 /tl. 48/, mida tõen-
dab viimase allkiri. Kostjale A M on hagimaterjalid kätte toimetatud 19.02.2016 /tl. 38/, mida
                                                                                                        2
                                                                                             2-16-587
tõendab A. M allkiri. Kostja on esitanud kohtule taotluse tõlgete esitamiseks, kuna viibin kinni-
pidamisasutuses /tl. 40/. Kohus selgitas kostjale, et viimasel on õigus esitada menetlusabi taotlus,
nimetatud selgituse on kostja kätte saanud 07.03.2016 /tl 46/. Kostja omapooslet taotlust menet-
lusabi saamiseks ei ole kohtule esitanud. Kostjad kohtu määratud tähtajaks hagiavaldusele ei vas-
tanud ega vastuväiteid ei esitanud.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub kooskõ-
las TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja nõuso-
lekul hagi tagaseljaotsusega rahuldada kohtuistungit pidamata hagiavalduses märgitud ja asjaolu-
dega õiguslikult põhjendatud ulatuses, kui kostja, kellele kohus on määranud vastamise tähtaja, ei
ole tähtaegselt vastanud. Sel juhul loetakse hageja esitatud faktilised väited kostja poolt omaks-
võetuks. Kuna kostjad vastuväiteid hagile ei esitanud, siis leiab kohus, et kostjal ei ole vaidlust
hagi üle ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja jätta
või põhjendavas osas piirduda ka üksnes õigusliku põhjenduse märkimisega. Hagi on tõendatud
kostja omaksvõtuga ning õiguslikult põhjendatud korteriomandi seaduse (KOS) § 13 lg 1, võlaõi-
gusseaduse (VÕS) § 76, § 100, § 101, § 108, § 113 lg 1, § 619, TsMS § 367; PärS § 130 lg 1, lg
3.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta viivita-
mata täidetavaks.


Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti. Hageja
kantud menetluskulud, sealhulgas vajalikud kohtuvälised kulud, kannab kostja. TsMS § 174 lg 1
ja 2 järgi määrab kohus kohtuotsuses kindlaks menetluskulude rahalise suuruse.

Hageja taotleb kostjatelt menetluskulude välja mõistmist. Hageja menetluskuludeks on riigilõiv
200 eurot ning õigusabikulud 45 eurot, kokku 245 eurot.

Kohus mõistab kostjalt hageja kasuks menetluskulude katteks 245 eurot.




(digitaalallkiri/
Andres Hallmägi
kohtunik




                                                                                                       3
