                                                                      Väärteoasi nr 4-15-11298




                             KOHTUMÄÄRUS
Kohus                              Tartu Maakohus

Määruse tegemise aeg ja koht       08. september 2016 Jõgeva kohtumaja

Väärteoasja number                 4-15-11298

Kohtunik                           Liivi Loide

Kohtuistungi sekretär              Viivi Kalme

Taotluse esitaja                   Politsei- ja Piirivalveameti Lõuna prefektuur

Taotlus                            taotlus Margus Kallole asenduskaristuse kohaldamiseks

Süüdlane                           MARGUS KALLO
                                   isikukood:          37104172753,           elukoht:
                                   xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                   xxxx
RESOLUTSIOON

KarS § 72 lg 1, 2 ja § 69 lg 1 alusel asendada Margus Kallole 17.09.2014. a väärteoasjas nr
249014001718 määratud rahatrahv summas 600 eurot, s.o 150 trahviühikut, millele vastab
15 päeva aresti, 15 (viisteist) tunni üldkasuliku tööga.
KarS § 69 lg 3 alusel määrata üldkasuliku töö tegemise tähtajaks 2 (kaks) nädalat alates
käesoleva kohtumääruse jõustumisest.

Üldkasuliku töö tegemine toimub Lõuna Prefektuuri kaudu. Üldkasuliku töö tegemise aja ja
koha kooskõlastamiseks tuleb Margus Kallol võtta ühendust Politsei- ja Piirivalveameti
Lõuna prefektuuri ennetus- ja menetlustalituse menetlusteenistuse vanemspetsialist Anžela
Murumägiga (tel: 730 8786, 5770 5922 Tartumaa, Tartu, Riia 132-A216
anzela.murumagi@politsei.ee).

Kohtumäärus tuleb saata PPA Lõuna Prefektuurile, kohtutäitur Ivi Kalmetile ja Margus Kallole.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.



                                                                                           1 (3)
TAOTLUSE SISU JA MENETLUSE KÄIK

17.09.2014 määras Lõuna prefektuur väärteoasjas nr 249014001718 Margus Kallole rahatrahvi
150 trahviühikut, s.o 600 eurot. Otsus jõustus 04.10.2014. Kuna süüdlane ei tasunud rahatrahvi
vabatahtlikult, alustati 31.10.2014 tema suhtes täitemenetlus nr 047/2014/1379. 28.12.2015
teavitas kohtutäitur Ivi Kalmet kohtuvälist menetlejat rahatrahvi täitmise võimatusest. 29.12.2015
esitas kohtuväline menetleja kohtule avalduse, milles palus juhindudes KarS § 72 ja TMS § 201
otsustada tasumata rahatrahvi summas 600 eurot asendamine arestiga.

15.02.2016. a kohtuistungil selgitas Margus Kallo, et ta soovib rahatrahvi tasuda osade kaupa.
Süüdlane arvas, et ta on võimeline tasuma 100 eurot kuus alates 28. veebruarist, seega kogu
rahatrahv peaks saama tasutud augustiks. Muid rahatrahve süüdlasel enda sõnul ei ole, kõik on
tasutud.
Kohus pikendas rahatrahvi tasumise tähtaega kuni 01.08.2016. Kohus selgitas Margus Kallole, et
iga kuu viimaseks kuupäevaks tuleb tasuda 100 eurot ja esitada kohtule selle kohta
maksekorraldused. Kohus andis Margus Kallole koopia kohtuotsusest, milles olid märgitud
tasumiseks vajalikud makserekvisiidid.

09.08.2016 palus kohus Lõuna prefektuuril kontrollida, kas Margus Kallo on rahatrahvi tasunud.
Selgus, et rahatrahv on tasumata.

Kohus pidas asja arutamiseks uue kohtuistungi 08.09.2016. a. Margus Kallo selgitas, et ta ei ole
vahepeal mitte midagi tasunud, ta pani küll raha kõrvale, kuid ei saanud kogu rahatrahvi summat
kokku. Istungil selgus, et Margus Kallol on kaasas 300 eurot ning ta soovib osa rahatrahvist
koheselt tasuda.
Kohus tegi kohtuistungil vaheaja 15 minutit, et Margus Kallol oleks võimalik rahatrahvi tasuda.
Pärast vaheaega selgus, et Margus Kallo ei saanud rahatrahvi tasuda, kuna tal ei ole kehtivat ID
kaarti ja seetõttu ei võetud pangas raha vastu. Süüdlane selgitas, et kella 12-ks tuleb tal sõber, kes
saaks raha panna enda arvele ja teha tema eest ülekande. Süüdlane avaldas, et ta tegelikult sooviks
teha üldkasulikku tööd. Stabiilset töökohta ta ei oma, sissetulekut teenib juhutöödelt, mis on
juhuslikku laadi. Samuti selgus, et Margus Kallo on teist korda abielus ja tal on 2-aastane laps.
Esimesest abielust on tal 3 last, kellele ta maksab elatist jõudumööda.

KOHTU SEISUKOHT

KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras.
Margus Kallo ei ole tasunud talle karistuseks määratud rahatrahvi, vaatamata sellele, et kohus
pikendas rahatrahvi tasumise tähtaega andes Margus Kallole sellega võimaluse karistuse
vabatahtlikuks täitmiseks. Arvestades seda, et Margus Kallol puudub regulaarne sissetulek ning
tema majandusliku seisu paranemist ei ole lähiajal ette näha, ei ole tõenäoline, et ta suudaks
rahatrahvi ka edaspidi tasuda. Istungil avaldas Margus Kallo, et ta on praeguseks suutnud koguda
300 eurot, mille saab koheselt rahatrahvi katteks tasuda. Süüdlane selgitas, et ta on raha kõrvale
pannud pere kõrvalt ja juhutöödelt saadud tasust olukorras, kus tema peres kasvab alaealine laps
ning tal tuleb tasuda elatist veel kolmele lapsele eelmisest abielust. Kohtu hinnangul ei ole
Margus Kallo siiski võimeline rahatrahvi tasuma ja selleks, et süüdlase käitumise tagajärjel ei
satuks tema lapsed põhjendamatult raskesse olukorda, leiab kohus, et Margus Kallole karistuseks
määratud rahatrahv tuleb asendada teiseliigilise karistusega, s.o arestiga. Kuna Margus Kallo on


                                                                                               2 (3)
avaldanud valmidust üldkasuliku töö tegemiseks, siis tulenevalt KarS § 69 lg 1 on võimalik arest
asendada üldkasuliku tööga.

Margus Kallole määrati karistuseks rahatrahv 600 eurot, so 150 trahviühikut. KarS § 72 lg 2 ja §
69 lg 1 alusel vastab sellele 15 päeva aresti, millele omakorda vastab 15 tundi üldkasulikku tööd.
KarS § 69 lg 3 alusel määrab kohus üldkasuliku töö tegemise tähtajaks 2 nädalat alates käesoleva
kohtumääruse jõustumisest. Kohus märgib, et üldkasuliku töö tähtajaks sooritamata jätmisel
tuleb süüdlasel minna aresti kandma.

Üldkasuliku töö tegemine toimub süüdlase elukohajärgselt Lõuna prefektuuri kaudu ning töö
tegemise aja ja koha kooskõlastamiseks tuleb Margus Kallol endal võtta ühendust Politsei- ja
Piirivalveameti Lõuna prefektuuri ennetus- ja menetlustalituse menetlusteenistuse
vanemspetsialist Anžela Murumägiga.

Kohus lähtub määruse tegemisel KarS § 69, § 72, VTMS § 211.

/allkirjastatud digitaalselt/
Kohtunik




                                                                                             3 (3)
