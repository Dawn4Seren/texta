                                                                                2-15-16213




                                KOHTUMÄÄRUS
Kohus                           Viru Maakohus
Kohtunik                        Tamara Šabarova
Kohtujurist                     Olga Dmitrijeva
Määruse tegemise aeg ja koht    09. märts 2016, Narva kohtumaja
Tsiviilasja number              2-15-16213
Tsiviilasi                      T A hagi Printex AN OÜ vastu töövaidluses
Menetlustoiming                 Kompromissi kinnitamine, menetluse lõpetamine
Asja lahendamise viis           Kirjalik menetlus
Menetlusosalised ja esindajad   Hageja:      T A (isikukood XXX), lepinguline esindaja
                                             vandeadvokaadi vanemabi Roman Golovenko
                                             (JeweLex Advokaadibüroo OÜ)
                                Kostja:      Printex AN OÜ (registrikood 11697381),
                                             seaduslik esindaja O N (isikukood XXX),
                                             lepinguline esindaja Igor Sumarok (Alinea
                                             Õigusbüroo OÜ)

 RESOLUTSIOON

 1. Kinnitada T A ja Printex AN OÜ vahel sõlmitud kompromiss järgnevalt:

     1.1. Kostja tunnistab, et OÜ Printex AN ja T A vahel 01.05.2012 sõlmitud tööleping
     oli lõpetatud töötaja ülesütlemisega alates 05.06.2015 töölepinguseaduse (TLS) § 91
     lg 2 alusel.

     1.2. Kostja tunnistab hageja nõuet summas 2 079,09 eurot (s.o bruto; s.h saamata
     jäänud töötasu 1 743,25 eurot ja puhkuse kompensatsioon 335,84 eurot). Hageja
     loobub koikest muudest nõuetest (s.h haigushüvitis, viivis ja töölepingu ülesütlemise
     hüvitis).

     1.3. Kostja tasub hageja arveldusarvele nr XXX AS Swedbank (selgitus: „tsiviilasi nr
     2-15-16213“) võlgnevus 2 079,09 eurot osade kaupa iga kuu 25-ks kuupäevaks 4 kuu
     jooksul 500,00 eurot igakuiselt alates 25.02.2016. Viimane makse on 579,09 eurot.
     Kostjal on õigus tasuda antud summa ka enne kokkulepitud tähtaega.

     1.4. Pooled kinnitavad, et nende sooviks on käesoleva kompromissiga lõpetada kõik
     poolte vahelised õigusvaidlused, mille tõttu kinnitavad pooled, et neil puuduvad
     pärast käesoleva kompromissi allkirjastamist teineteise suhtes mistahes nõuded,
     mida ei ole nimetatud käesolevas kompromissis ning selliste nõuete ilmnemisel
     loevad nad vastavad nõuded viivitusteta lõppenuks.
                                                                                      1(4)
                                                                                  2-15-16213


   1.5. Osamaksega viivitamisel on võlgnevus täies ulatuses sissenõutav koos
   arvestatava viivisega täitemenetluses (sundtäitmine). Maksetega viivitamisel
   kohustub kostja tasuma viivist 0,05% päevas sissenõutavaks muutunud summalt.

   1.6. Poolte menetluskulud jäävad nende endi kanda.

2. Lõpetada tsiviilasjas nr 2-15-16213 menetlus.

3. Tühistada 09.03.2016 kell 13.30 määratud kohtuistungi aeg.

4. Jaotada menetluskulud vastavalt kompromisslepingule: poolte menetluskulud
   jäävad poolte endi kanda.

5. Rahuldada Printex AN OÜ taotlus poole menetluses tasutud riigilõivu 100 euro
   tagastamiseks. Kanda O N arveldusarvele nr XXX riigilõiv summas 100 eurot.

EDASIKAEBAMISE KORD

Pooled on loobunud määruskaebuse esitamise õigusest.
Kohtumäärusele ei ole võimalik esitada määruskaebus.
Kohtumäärus jõustub kohtumääruse kättetoimetamisega menetlusosalistele.

ASJAOLUD

Viru Maakohtu menetluses on T A hagi Printex AN OÜ vastu töövaidluses. Kohus määras
asja lahendamise kohtuistungil 09.03.2016 kell 13.30.

Pooled esitasid 07.03.2016 kohtule poolte vahel sõlmitud ja allkirjastatud kompromissi, mille
nad paluvad kinnitada ja lõpetada menetlus tsiviilasjas. Kompromissis jõudsid poole
kokkuleppele kuidas lahendada oma vaidluse, määrasid kindlaks hagejale hüvitatavaid
summasid ja nende koosseis. Pooled leppisid ka kokku menetluskulude jaotuses.

Pooled kinnitavad, et nad on teadlikud kompromissi sõlmimise ning menetluse lõpetamisega
kaasnevatest õiguslikest tagajärgedest. Pooled on seisukohal, et kompromissi kinnitamine ja
tsiviilasja menetluse lõpetamine ei kahjusta avalikku huvi ega riku kolmandate isikute õigusi.

Pooled loobuvad edasikaebeõigusest.

Menetlusosalised kinnitavad kohtule, et esitatav kompromiss on saavutatud läbirääkimiste
tulemusena, mis on toimunud nende vabal tahtel, heas usus täita kompromissi ja ilma ühegi
kompromissiosalise seisundit pahatahtlikult ära kasutades. Samuti kinnitavad protsessiosalised,
et kompromiss ei ole vastuolus heade kommete või seadustega, see ei riku avalikku huvi ega
ühegi isiku õigusi ning kompromissi on võimalik reaalselt täita.

Pooled paluvad kohtul vaadata käesoleva kompromissilepingu kinnitamine ja menetluse
lõpetamine tsiviilasjas nr 2-15-16213 läbi kirjalikus menetluses ilma kohtuistungit pidamata.

Hageja taotleb poole tema poolt menetluses tasutud riigilõivust (kokku tasutud 200 eurot) ehk
100 eurot tagastamist, kandes osundatud summa O N arvelduskontole nr XXX.

TsMS § 352 lg 1 kohaselt mõjuval põhjusel võib kohus istungiaja tühistada.

                                                                                         2(4)
                                                                                 2-15-16213


Seoses menetluse lõpetamisega tuleb tühistada 09.03.2016 kell 13.30 määratud kohtuistungi
aeg.

KOHTUMÄÄRUSE PÕHJENDUSED

Kohus, tutvunud poolte kompromissiga, uurinud kohtule esitatud dokumentaalseid tõendeid,
leidis et poolte taotlus on põhjendatud ja kuulub rahuldamisele.

Tsiviilkohtumenetluse seadustiku (edaspidi lühend TsMS) § 428 lg 1 p 4 kohaselt kohus
lõpetab menetluse otsust tegemata, kui pooled on sõlminud kompromissi ja kohus kinnitab
selle. TsMS § 430 lg 1 kohaselt pooled võivad menetluse kuni hagi kohta tehtud lahendi
jõustumiseni lõpetada kompromissiga.

Et pooltevaheline kompromiss on vastuolus seaduse või heade kommetega, pole tuvastatud,
mistõttu kinnitab kohus poolte kompromissi nende poolt kokkulepitud tingimustel ja lõpetab
tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses poolte
kompromissi kinnitamisega ei või samad pooled sama hagi eseme suhtes esitada uut hagi.
Samuti selgitab kohus pooltele, et juhul, kui kostja ei täida kokkuleppega võetud kohustust,
siis vastavalt täitemenetluse seadustiku § 2 lg 1 p 1 on hagejal õigus pöörduda kohtutäituri
poole kohtumääruse sundtäitmiseks.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 3
kohaselt, kompromissi sõlmimise korral kannavad pooled oma menetluskulud ise, kui nad ei
ole kokku leppinud teisiti. Vastavalt TsMS § 174 lg 2 maakohus määrab menetluskulude
rahalise suuruse kindlaks kohtuotsuses või menetlust lõpetavas määruses, kui menetluskulude
kindlaksmääramine ei takista kohtuotsuse või menetlust lõpetava määruse tegemist.

Pooled on kompromissis menetluskulude jaotuse osas kokku leppinud ning seega tuleb poolte
menetluskulud jaotada vastavalt kokkuleppele ning jätta menetluskulud poolte endi kanda.

Riigilõivu osaline tagastamine

Vastavalt TsMS § 150 lg 2 p 1 pool menetluses tasutud riigilõivu tagastatakse, kui pooled
sõlmivad kompromissi.



Käesolevas menetluses oli kohtusse pöördunud isikuks kostja, kes esitas taotluse
töövaidluskomisjoni läbinud vaidluse lahendamiseks hagimenetluses.

Taotluse esitamisel oli kostja tasunud riigilõivu summas 200 eurot (makse on tehtud
23.11.2015). Seoses kompromissi sõlmimisega taotleb kostja poole riigilõivu tagastamist.

Kohus rahuldab kostja taotluse ja tagastab kostjale poole menetluses tasutud riigilõivu 100
eurot. Kostja taotlusel tuleb riigilõiv tagastada O N arveldusarvele.

                                                                                        3(4)
                                                                           2-15-16213


Edasikaebamine

Vastavalt TsMS § 661 lg 4, poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled leppisid
kompromisslepingus kokku, et loobuvad edasikaebamise õigusest ja seega ei saa
kohtumääruse peale esitada määruskaebust.


/allkirjastatud digitaalselt/

Tamara Šabarova
kohtunik




                                                                                  4(4)
