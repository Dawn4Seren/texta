                                                                                           4-16-526




                           KOHTUMÄÄRUS
Kohus                                   Viru Maakohus

Määruse tegemise aeg ja koht            25. veebruar 2016, Narva kohtumaja

Kriminaalasja number                    4-16-526 (930016000036)

Kohtunik                                Galina Jasnjuk (kirjalikus menetluses)

Väärteoasi                              Alexander Savosini süüdistuses tolliseaduse § 73 lg 1 järgi

Taotluse esitaja
                                        Süüdlane Alexander Savosin
                                        isikukood 37709013712, elukoht xxx, VF kodanik, ei
                                        tööta.
Taotlus                                 Aresti täitmisele pööramise edasilükkamiseks
RESOLUTSIOON

Rahuldada süüdlase Alexander Savosini taotlus.

VTMS § 209 lg 1 alusel edasi lükata Viru Maakohtu Narva kohtumaja 15.02.2016 otsusega
väärteoasjas nr 4-16-526 mõistetud aresti täitmisele pööramine kuni 15.04.2016.

VTMS § 205 lg 2 alusel peab Alexander Savosin ilmuma aresti kandmiseks Politsei-ja
Piirivalveameti Ida prefektuuri Narva arestimajja (asukoht Vahtra 3, Narva) 18.04.2016.

VTMS § 205 lg 3 alusel lugeda aresti kandmise alguseks süüdlase Alexander Savosini
arestimajja saabumise aeg.

VTMS § 205 lg 4 alusel kui süüdlane Alexander Savosin ei ilmu määratud ajaks aresti
kandmisele arestimajja, teatab arestimaja sellest Viru Maakohtu Narva kohtumajale (1.
Mai tn. 2, Narva) ja kohus teeb määruse süüdlase sundtoomise kohta arestimajja.

Saata määrus Maksu-ja Tolliametile, Alexander Savosinile ja Politsei- ja Piirivalveameti Ida
prefektuuri Narva arestimajale.


Edasikaebamise kord
Määrusele võib esitada määruskaebuse 15 päeva jooksul, alates päevast, mil isik sai
vaidlustatavast kohtumäärusest teada või pidi teada saama Viru Maakohtu Narva kohtumajale.

Maakohus tegi kindlaks

Viru Maakohtu Narva kohtumaja 15.02.2016 kohtuotsusega väärteoasjas nr 4-16-526 tunnistati
Alexander Savosin süüdi 07.01.2016 deklareeritava kauba toimetamise eest üle Euroopa Liidu
tolliterritooriumi piiri tollikontrollist kõrvale hoides ning kauba deklareerimata jättes, so TS § 73
                                                                                 4-16-526
lg 1 ettenähtud väärteo toimepanemises ning mõisteti karistuseks 10 (kümme) päeva aresti.
VTMS § 205 lg 3 alusel loeti aresti kandmise alguseks süüdlase Alexander Savosini arestimajja
saabumise aeg. TS § 94 lg 3, KarS § 83 lg 2 ning VTMS § 2 alusel konfiskeeriti Alexander
Savosinilt äravõetud VF päritolu ja aktsiisimärkidega 400 sigaretti LD Superslims Pink, 400
sigaretti Arktika Svetlõje ning KrMS § 126 lg 3 p 4 alusel otsustati hävitada. Viru Maakohtu
Narva kohtumaja 15.02.2016 kohtuotsus jõustus 15.02.2016.

16.02.2016 saabus Viru Maakohtu Narva kohtumajja Alexander Savosini taotlus aresti täitmisele
pööramise edasilükkamiseks. Taotluse esitaja palub lükata edasi Viru Maakohtu Narva
kohtumaja 15.02.2016 otsusega nr 4-16-526 mõistetud karistuseks aresti täitmisele pööramist
kahe kuu võrra seoses 01.03.2016 Tallinnas määratud operatsiooniga. Taotlusele on lisatud Ida-
Tallinna Keskhaigla AS kutse vastuvõtule. Vastuvõtuaeg on 01.03.2016 kell 12.15.

Maakohtu seisukoht

Kohus, läbi vaadates esitatud taotluse, väärteotoimiku nr 4-16-526          materjalid, leiab, et
Alexander Savosini taotlus kuulub rahuldamisele.

Viru Maakohtu Narva kohtumaja 15.02.2016 kohtuotsusega tunnistati Alexander Savosin süüdi
TS § 73 lg 1 järgi ja karistati arestiga 10 (kümme) päeva. Aresti kandmise aja alguseks loeti
Alexander Savosini Politsei- ja Piirivalveameti Ida prefektuuri Narva arestikambri (asukoht
Vahtra 3, Narva) saabumise aeg. VTMS § 205 lg 2 alusel teatab maakohus Alexander Savosinile
kirjaliku teatisega, mis ajaks ja millisesse arestimajja ta peab karistuse kandmiseks ilmuma. Viru
Maakohtu Narva kohtumaja 15.02.2016 kohtuotsus jõustus 15.02.2016.

Vastavalt VTMS § 209 lg 1 kui on asjaolusid, mille tõttu ei ole viivitamatult võimalik täita
väärteo eest karistusena kohaldatud aresti, võib lahendit täitmisele pöörav maakohus süüdlase
avalduse alusel oma määrusega aresti täitmisele pööramise edasi lükata, märkides määruses
edasilükkamise alguse ja lõpu kuupäeva.

Süüdlane esitas kohtule taotluse aresti kandmise edasilükkamiseks kaheks kuuks. Ta põhjendas
oma taotlust sellega, et 01.03.2016 toimub operatsioon Tallinnas, mida ta kinnitab Ida-Tallinna
Keskhaigla AS väljaantud kutsega. Kohus leiab, et antud juhul on alus aresti täitmisele
pööramise edasilükkamiseks.

Arvestades ülaltoodut, rahuldab kohus Alexander Savosini taotluse ning lükkab aresti täitmisele
pööramise edasi kuni 15.04.2016.


/allkirjastatud digitaalselt/
Galina Jasnjuk
Kohtunik




2
