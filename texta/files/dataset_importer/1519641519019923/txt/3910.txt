                       KOHTUMÄÄRUS

Kohus                         Tartu Ringkonnakohus
Kohtukoosseis                 Üllar Roostoja, Kersti Kerstna-Vaks, Kai Kullerkupp
Määruse tegemise aeg ja koht 31. oktoober 2016.a, Tartu
Tsiviilasja number            2-14-51264
Tsiviilasi                    Brivoland Varahaldus OÜ hagi Lumira Varahaldus OÜ
                              (pankrotis) vastu lepingust taganemise tühisuse tuvastamiseks
                              ja Lumira Varahaldus OÜ (pankrotis) nõusoleku
                              tuvastamiseks kinnistusraamatu omaniku kannete muutmiseks
                              Lumira Varahaldus OÜ (pankrotis) vastuhagi Brivoland
                              Varahaldus OÜ vastu asja ebaseaduslikust valdusest
                              väljanõudmiseks
Vaidlustatud kohtulahend      Tartu Maakohtu 26. mai 2015.a otsus
Kaebuse esitaja ja kaebuse    Brivoland Varahaldus OÜ apellatsioonkaebus
liik
Kohtuistungi toimumise aeg    Kirjalik menetlus
Menetlusosalised ja nende     Apellant (hageja/vastukostja): Brivoland Varahaldus OÜ (reg
esindajad                     kood 11530405), seaduslik esindaja juhatuse liige Heinar Väljak,
                              lepinguline esindaja vandeadvokaat Rene Varul
                              Vastustaja (kostja/vastuhageja) Lumira Varahaldus OÜ
                              (pankrotis, registrikood: 10537015), pankrotihaldurid Madis
                              Mahlapuu ja Andres Hermet

RESOLUTSIOON                  1. Kinnitada Brivoland Varahaldus OÜ ja Lumira Varahaldus
                              OÜ (pankrotis) vahel tsiviilasjas nr 2-14-51264 sõlmitud
                              kompromiss alljärgnevatel tingimustel:
                              1.1. Brivoland Varahaldus OÜ loobub nõudest Lumira
                              Varahaldus OÜ (pankrotis) vastu poolte vahel 16.06.2009.a


                                           1
                                sõlmitud    mitteeluhoonega    kinnistute    võlaõiguslikust
                                müügilepingust ja eelmärke kinnistamise avaldusest
                                taganemise     avalduse   tühisuse    tuvastamiseks     ning
                                kinnistusraamatu omaniku kannete muutmiseks vajaliku
                                tahteavalduse asendamiseks kohtuotsusega.
                                1.2. Lumira Varahaldus OÜ (pankrotis) loobub nõudest
                                Brivoland Varahaldus OÜ vastu Tartus Aardla 25e ja Aardla
                                27 asuvate kinnistute (registriosad nr 4610403 ja nr 1354603)
                                väljanõudmiseks Brivoland Varahaldus OÜ ebaseaduslikust
                                valdusest.
                                1.3. Brivoland Varahaldus OÜ hüvitab Lumira Varahaldus OÜ
                                (pankrotis) poolt kantud menetluskulud 1 700 (ühe tuhande
                                seitsmesaja) euro ulatuses käesoleva kompromissi kinnitamisel
                                temale tagastamisele kuuluva riigilõivu arvel. Muus osas
                                jäävad kummagi poole menetluskulud, sealhulgas kulud
                                õigusabile, vastavad kulud kandnud poole enda kanda ning
                                pooled ei esita nende osas vastastikku mingisuguseid nõudeid.
                                1.4. Kui kohus kompromissi ei kinnita või kui kompromissi
                                kinnitav kohtumäärus tühistatakse, ei oma kompromiss
                                tervikuna ega ükski selles sisalduv nõustumus, kinnitus ega
                                kokkulepe mingit õiguslikku tähendust ning pooled loevad
                                kompromissi sel juhul algusest peale kehtetuks.
                                2. Tühistada Tartu Maakohtu 26. mai 2015. a otsus ja lõpetada
                                tsiviilasja nr 2-14-51264 menetlus nii Brivoland Varahaldus
                                OÜ hagi kui Lumira Varahaldus OÜ (pankrotis) vastuhagi
                                osas.
                                3. Tühistada Tartu Maakohtu 22.04.2014. a kohtumäärusega
                                kohaldatud hagi tagamine, millega seati kinnistusraamatusse
                                Tartus Aardla 25e ja Aardla 27 asuvate kinnistute (registriosad
                                nr 4610403 ja nr 1354603) kohta käsutuskeeldu nähtavaks
                                tegev keelumärge Brivoland Varahaldus OÜ kasuks.
                                4. Tagastada     50 %      Brivoland        Varahaldus       OÜ
                                apellatsioonkaebuselt tasutud riigilõivust, s.o 1 700 (üks tuhat
                                seitsesada) eurot, ning kanda see vastavalt kompromissi
                                tingimustele Lumira Varahaldus OÜ (pankrotis) pangakontole
                                nr EE851010220056688013 AS-is SEB Pank.
                                5. Saata määrus riigilõivu tagastamist puudutavas osas (p 4)
                                Riigi Tugiteenuste Keskusele.

Edasikaebamise kord             Määruse peale saab esitada määruskaebuse Riigikohtule ühe
                                tööpäeva     jooksul arvates  määruse    menetlusosalisele
                                kättetoimetamisest.

ASJAOLUD JA MENETLUSE KÄIK
1. Tsiviilasjas nr 2-14-51264 on Brivoland Varahaldus OÜ esitanud hagi Lumira Varahaldus
OÜ (pankrotis) vastu lepingust taganemise tühisuse tuvastamiseks. Samas tsiviilasjas esitas



                                            2
Lumira Varahaldus OÜ (pankrotis) maakohtule vastuhagi kinnistute valduse väljamõistmiseks
Brivoland Varahaldus OÜ ebaseaduslikust valdusest.
Tartu Maakohtu 26.05.2015.a. otsusega otsustas kohus muuhulgas:
1.1. Jätta rahuldamata Brivoland Varahaldus OÜ hagi Lumira Varahaldus OÜ (pankrotis)
vastu poolte vahel 16.06.2009.a sõlmitud mitteeluhoonega kinnistute võlaõiguslikust
müügilepingust ja eelmärke kinnistamise avaldusest taganemise avalduse tühisuse
tuvastamiseks ja Lumira Varahaldus OÜ (pankrotis) nõusoleku tuvastamiseks
kinnistusraamatu omaniku kannete muutmiseks.
1.2. Rahuldada Lumira Varahaldus OÜ (pankrotis) vastuhagi Brivoland Varahaldus OÜ vastu
asja ebaseaduslikust valdusest väljanõudmiseks.
1.3. Mõista Tartu Maakohtu kinnistusosakonna kinnistusregistriossa number 4610403 ja
number 1354603 kantud Lumira Varahaldus OÜ-le (pankrotis) kuuluvad kinnistud asukohaga
Aardla 25e ja Aardla 27, Tartu linn, Brivoland Varahaldus OÜ valdusest Lumira Varahaldus
OÜ (pankrotis) valdusesse.
1.4. Jätta menetluskulud Brivoland Varahaldus OÜ kanda.
Tartu Maakohtu 26.05.2015.a. otsuse peale esitas apellatsioonkaebuse Brivoland Varahaldus
OÜ. Apellatsioonimenetluses on toimunud Tartu Ringkonnakohtus üks kohtuistung ja esitatud
kahel korral ühine taotlus kohtuistungite edasilükkamiseks.
2. Lumira Varahaldus OÜ (pankrotis) pankrotivarasse kuulunud vaidlusalune Aardla 27
kinnistu (registriosa nr 1354603) võõrandati avalikul elektroonilisel enampakkumisel
08.04.2016. a Brivoland Varahaldus OÜ-le. Kanne uue omaniku kohta tehti
kinnistusraamatusse 1.05.2016.a.
Lumira Varahaldus OÜ (pankrotis) pankrotivarasse kuulunud teine vaidlusalune Aardla 25e
kinnistu (registriosa nr 4610403) on võõrandatud avalikul elektroonilisel enampakkumisel
01.09.2016.a. Brivoland Varahaldus OÜ-le. Kanne uue omaniku kohta tehti
kinnistusraamatusse 21.09.2016.a.
Mõlema kinnistu enampakkumise tingimuste järgi kohustus kinnistu uus omanik astuma
kinnistute Brivoland Varahaldus OÜ ebaseaduslikust valdusest väljanõudmise nõudes
tsiviilasja nr 2-14-51264 menetlusse Lumira Varahaldus OÜ (pankrotis) pankrotihaldurite
õigusjärglasena (TsMS § 211) ning kandma kõik nimetatud tsiviilasja menetluse jätkamisega
seotud kulud.
3. Tulenevalt tekkinud õiguslikust olukorrast soovivad Lumira Varahaldus OÜ (pankrotis) ja
Brivoland Varahaldus OÜ (koos nimetatud ka „pooled“) lõpetada Tartu Ringkonnakohtu
menetluses oleva tsiviilasja nr 2-14-51264 kompromissiga järgmistel tingimustel:
3.1. Brivoland Varahaldus OÜ loobub nõudest Lumira Varahaldus OÜ (pankrotis) vastu
poolte vahel 16.06.2009.a sõlmitud mitteeluhoonega kinnistute võlaõiguslikust
müügilepingust ja eelmärke kinnistamise avaldusest taganemise avalduse tühisuse
tuvastamiseks ning kinnistusraamatu omaniku kannete muutmiseks vajaliku tahteavalduse
asendamiseks kohtuotsusega.
3.2. Lumira Varahaldus OÜ (pankrotis) loobub nõudest Brivoland Varahaldus OÜ vastu
Tartus Aardla 25e ja Aardla 27 asuvate kinnistute (registriosad nr 4610403 ja nr 1354603)
väljanõudmiseks Brivoland Varahaldus OÜ ebaseaduslikust valdusest.
3.3. Brivoland Varahaldus OÜ hüvitab Lumira Varahaldus OÜ (pankrotis) poolt kantud
menetluskulud 1 700 (ühe tuhande seitsmesaja) euro ulatuses käesoleva kompromissi
kinnitamisel temale tagastamisele kuuluva riigilõivu arvel. Muus osas jäävad kummagi poole


                                           3
menetluskulud, sealhulgas kulud õigusabile, vastavad kulud kandnud poole enda kanda ning
pooled ei esita nende osas vastastikku mingisuguseid nõudeid.
3.4. Vastavalt TsMS § 64 lg-le 2 lühendavad pooled kompromissi kinnitava kohtumääruse
peale määruskaebuse esitamise tähtaega 1 (ühe) päevani kohtumääruse pooltele
kättetoimetamisest.
3.5. Kui kohus kompromissi ei kinnita või kui kompromissi kinnitav kohtumäärus
tühistatakse, ei oma kompromiss tervikuna ega ükski selles sisalduv nõustumus, kinnitus ega
kokkulepe mingit õiguslikku tähendust ning pooled loevad kompromissi sel juhul algusest
peale kehtetuks.
Pooled kinnitavad, et kompromiss ei ole vastuolus heade kommetega ega seadusega, samuti
ei riku kompromiss avalikke huve ning kompromissi on võimalik täita. Samuti kinnitavad
pooled, et nad on teadlikud kompromissi kinnitamise ja tsiviilasja menetluse lõpetamise
õiguslikest tagajärgedest, sh TsMS § 432 sätestatust, mille järgi ei saa hageja menetluse
lõpetamise korral uuesti pöörduda kohtusse hagiga sama kostja vastu vaidluses samal alusel
sama hagieseme üle.
4. Eeltoodu alusel ja juhindudes TsMS §-st 430 lg 1 ja 2, § 428 lg 1 p 4 ning § 645 lg 1 paluvad
pooled Tartu Ringkonnakohtul:
4.1. Kinnitada poolte kompromiss eeltoodud tingimustel, tühistada Tartu Maakohtu
26.05.2015.a. otsus ja lõpetada menetlus nii Brivoland Varahaldus OÜ hagi kui Lumira
Varahaldus OÜ (pankrotis) vastuhagi osas.
4.2. Tagastada TsMS § 150 lg 2 p 1 järgi 50% Brivoland Varahaldus OÜ apellatsioonkaebuselt
tasutud riigilõivust, so 1 700 (üks tuhat seitsesada) eurot ning kanda see vastavalt kompromissi
tingimustele Lumira Varahaldus OÜ (pankrotis) pangakontole nr EE851010220056688013
AS-is SEB Pank.
4.3. Tühistada Tartu Maakohtu 22.04.2014.a. kohtumäärusega kohaldatud hagi tagamine,
millega seati kinnistusraamatusse Tartus Aardla 25e ja Aardla 27 asuvate kinnistute
(registriosad nr 4610403 ja nr 1354603) kohta käsutuskeeldu nähtavaks tegev keelumärge
Brivoland Varahaldus OÜ kasuks.
4.4. Pooled paluvad teha kohtumäärus kompromissi kinnitamise ja tsiviilasja menetluse
lõpetamise kohta kirjalikus menetluses kohtuistungit pidamata.


RINGKONNAKOHTU PÕHJENDUSED
5. TsMS § 430 lg 1 kohaselt võivad pooled menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega, millega ühtlasi
lõpetab asja menetluse. Kompromissi kinnitamise määruses märgitakse kompromissi
tingimused.
6. Ringkonnakohus leiab, et poolte vahel sõlmitud kompromiss tuleb kinnitada,
Ringkonnakohus tühistab seoses kompromissi kinnitamisega tulenevalt TsMS § 431 lg-st 2 ja
§ 645 lõikest 1 Tartu Maakohtu 26. mai 2015.a otsuse ja lõpetab TsMS § 428 lg 1 p 4 alusel
tsiviilasjas menetluse.
7. Ringkonnakohus on seisukohal, et poolte vahel sõlmitud kompromiss tuleb kooskõlas
TsMS §-ga 430 kinnitada, kuna kompromiss ei ole vastuolus ei heade kommete ega seadusega
ning ei riku olulist avalikku huvi. Samuti on kompromissi võimalik täita.




                                              4
Pooled on kinnitanud, et on teadlikud TsMS §-s 432 sätestatust, mille kohaselt menetluse
lõpetamise korral ei saa hageja uuesti pöörduda kohtusse hagiga sama kostja vastu vaidluses
samal alusel sama hagieseme üle. Menetluse lõpetamisel on samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega.
Pooled on TsMS § 64 lg 2 alusel leppinud kokku, et lühendavad kompromissi kinnitava
kohtumääruse peale määruskaebuse esitamise tähtaega 1 (ühe) päevani kohtumääruse pooltele
kättetoimetamisest arvates.
8. TsMS § 150 lg 2 p 1 kohaselt tagastatakse kompromissi sõlmimise korral sellekohase
taotluse esitamisel pool menetluses tasutud riigilõivust.
Kompromissilepingus sisalduva taotluse kohaselt tuleb 50 % apellatsioonkaebuse esitamisel
tasutud riigilõivust, s.o 1700 eurot, tagastada poolte kokkuleppel vastustaja Lumira
Varahaldus OÜ (pankrotis) pangakontole. Taotluse esitamiseks õigustatud menetlusosaline
(apellant) on õigustatud TsMS § 4 järgi oma menetlusõigusi käsutama.
Ülejäänud osas jäävad TsMS § 168 lg 3 kohaselt poolte menetluskulud nende endi kanda.



 /allkirjastatud digitaalselt/   /allkirjastatud digitaalselt/   /allkirjastatud digitaalselt/
        Üllar Roostoja              Kersti Kerstna-Vaks                Kai Kullerkupp




                                              5
