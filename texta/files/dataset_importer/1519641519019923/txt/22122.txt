                                                                                  1-16-709




                           KOHTUOTSUS
                                EESTI VABARIIGI NIMEL

Kohus                          Viru Maakohus

Otsuse tegemise aeg ja koht    03. märts 2016, Narva kohtumaja

Kriminaalasja number           1-16-709 (15233001846)

Kohtunik                       Astrid Asi

Kohtuistungi sekretär          Jelena Muttonen

Tõlk                           Irina Ogurova

Kriminaalasi                   Alexey Polushkini süüdistuses          KarS    §   424       järgi,
                               kokkuleppemenetluse korras
Prokurör                       Viru Ringkonnaprokuratuuri abiprokurör Veronika Laur

Süüdistatav                    Alexey Polushkin

                               Elukoht: xxx; isikukood: 36504169517; Vene Föderatsiooni
                               kodakondsus; keskharidus; emakeel: vene keel; xxx
                               Kriminaalkorras karistamata.
                               Tõkend– elukohast lahkumise keeld alates 31.12.2015.

Kaitsja                        Süüdistatav ei taotlenud kaitsja osalemist kohtumenetluses

Kohtuistungi toimumise aeg     03.03.2016



RESOLUTSIOON

Tunnistada Alexey Polushkin süüdi KarS § 424 järgi ning mõista talle karistuseks 5 (viis)
kuud vangistust.

KarS § 68 lg 1 alusel arvata karistusaja hulka eelvangistuses viibitud aeg alates 30.12.2015
kuni 31.12.2015, so 2 (kaks) päeva ja mõista lõplikuks karistuseks 4 (neli) kuud ja 28
(kakskümmend kaheksa) päeva vangistust.

Vastavalt KarS § 73 lg-tele 1 ja 3 jätta mõistetud vangistus täitmisele pööramata
tingimusel, et Alexey Polushkin ei pane 1-aastase katseaja kestel toime uut tahtlikku
kuritegu.

                                                                                                1
                                                                                    1-16-709

Katseaja alguseks lugeda 03.03.2016.

Kohtuotsuse jõustumisel võtta KarS § 50 lg 1 p 1 alusel Alexey Polushkinilt 3 (kolmeks)
kuuks ära mootorsõiduki juhtimisõigus. Liiklusseaduse § 127 kohaselt on Alexey
Polushkin kohustatud 5 (viie) tööpäeva jooksul alates kohtuotsuse jõustumisest loovutama
oma juhiloa Maanteeametile.

Alexey Polushkinile valitud tõkend, elukohast lahkumise keeld, tühistada kohtuotsuse
jõustumisel.

Mõista Alexey Polushkinilt riigituludesse välja menetluskulud: sundraha 645 (kuussada
nelikümmend viis) eurot, kaitsja Galina Tšelnokova poolt kriminaalasja eeluurimisel
osutatud õigusabi kulud 72 (seitsekümmend kaks) eurot.

Määrata, et Alexey Polushkinil on õigus tasuda väljamõistetud menetluskulud (summas 717
eurot) osade kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700012668 ning
selgitus „Alexey Polushkin 1-16-709, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Alexey Polushkin on antud kohtu alla süüdistatuna KarS § 424 järgi selles, et 30.12.2015 kella
16.50 paiku, olles alkoholijoobes (tema alkoholisisaldus väljahingatavas õhus moodustas
1,10+/-0,10 mg/l, kuid mitte vähem kui 1,00 mg/l), juhtis ta mootorsõidukit Renault Kangoo
registreerimismärgiga xxx, sõites sellega Narva linnas mööda Mõisa ja A-A.Tiimanni tänavaid.

Sellise käitumisega rikkus ta liiklusseaduse § 69 lg-t 1, mille kohaselt ei tohi juht olla
joobeseisundis. Joobeseisund on liiklusseaduse tähenduses alkoholi, narkootilise või
psühhotroopse aine või muu sarnase toimega aine tarvitamisest põhjustatud terviseseisund, mis
avaldub väliselt tajutavates häiritud või muutunud kehalistes või psüühilistes funktsioonides ja
reaktsioonides. Samuti rikkus ta sellise käitumisega liiklusseaduse § 69 lg 2 p 1, mille kohaselt
loetakse alkoholijoobes olevaks mootorsõidukijuht, trammijuht ja maastikusõidukijuht kui juhi
ühes grammis veres on vähemalt 1,50 milligrammi alkoholi või tema väljahingatavas õhus
alkoholi 0,75 milligrammi ühe liitri kohta või rohkem.


                                                                                               2
                                                                                     1-16-709
Kooskõlas Alexey Polushkini, tema kaitsja Galina Tšelnokova ja Viru Ringkonnaprokuratuuri
Narva osakonna abiprokurör Veronika Lauri vahel sõlmitud kokkuleppega nõuab prokurör
kohtus süüdistatavale KarS § 424 ettenähtud kuriteo toimepanemise eest karistuseks 5 kuud
vangistust. KarS § 68 lg 1 alusel arvata karistusaja hulka eelvangistuses viibitud aeg 30.12.2015-
31.12.2015, so 2 päeva ning lõplikuks karistuseks mõista 4 kuud ja 28 päeva vangistust. Samuti
palub prokurör kohaldada tema suhtes KarS § 73 sätteid ning mitte pöörata mõistetud karistust
täitmisele, kui süüdistatav ei pane 1-aastase katseaja jooksul toime uut tahtlikku kuritegu.
Lisakaristusena palub prokurör kohaldada juhtimisõiguse äravõtmist kolmeks kuuks.
Süüdimõistva kohtuotsuse korral kuuluvad Alexey Polushkinilt väljamõistmisele sundraha ja
kriminaalmenetluse kulud kohtu määratud ulatuses. Vastavalt KrMS § 180 lg 1,3 määrata
kohtukulude tasumine ositi tähtajaga 1 aasta.

Kohtuistungil avaldas Alexey Polushkin, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks ning kokkuleppe sõlmimisel
avaldas oma tõelist tahet.

Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Alexey Polushkinit
KarS § 424 järgi ning kohaldada KarS § 50 lg 1 p 1 alusel lisakaristust vastavalt sõlmitud
kokkuleppele.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.


(allkirjastatud digitaalselt)

Astrid Asi
Kohtunik




                                                                                                3
