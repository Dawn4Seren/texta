                                                                                 2-16-107138




                         KOHTUMÄÄRUS
 Kohus                               Tartu Maakohus
 Kohtunik                            Heiki Kolk
 Määruse tegemise aeg ja koht        08.november 2016, Võru kohtumaja
 Tsiviilasja number                  2-16-107138
 Tsiviilasi                          OÜ Piirimart hagi A. S. vastu võlgnevuse nõudes.
 Menetlustoiming                     Kompromissi kinnitamine ja menetluse lõpetamine
 Menetlusosalised ja nende           Hageja OÜ Piirimart (registrikood: 10436141, asukoht
 esindajad                           Kopli 4, Tõrva linn, Valga maakond)
                                     Hageja seaduslik esindaja juhatuse liige Ivo Muru (e-
                                     post: murukas64@windowslive.com)
                                     Kostja A. S.             (ik: xxxxxxxxxxx; elukoht
                                     xxxxxxxxxxxxxxxxxxxxxxxx, xxxxxxxxxxxxxxx; e- post:
                                     xxxxxxxxxxxxxx@mail.ee)
 RESOLUTSIOON

 I. Kinnitada hageja OÜ Piirimart ja kostja A. S. a (pooled) vahel alljärgnev kompromiss:
     1. A. S. kohustub tasuma OÜ-le Piirimart võlgnevuse 2460,00 euro ulatuses.
     2. Punktis 1 nimetatud rahasumma kannab A. S. hiljemalt 30. novembriks 2016 OÜ
        Piirimart arveldusarvele EE40 1010 2020 0041 1005 AS-s SEB Pank
     3. Poolte kohtukulud jäävad nende endi kanda.
     4. Pooled esitavad käesoleva kokkuleppe kohtule, paluvad selle kinnitada ning menetluse
        tsiviilasjas lõpetada TsMS § 428 p.4 alusel.
     5. Vastavalt TsMS § 632 lg 4 taotlevad pooled apellatsioonitähtaja lühendamist kuni 3
        päevani arvates kohtulahendi teatavaks tegemisest.
     6. Pooled kinnitavad, et nad on teadlikud menetluse lõpetamise tagajärgedest, s.t.
        menetluse lõpetamise korral ei saa hageja uuesti pöörduda kohtusse hagiga sama kostja
        vastu vaidluses sama hagieseme üle samal alusel.

 II. Lõpetada menetlus tsiviilasjas nr 2-16-107138.

 III. Poolte menetluskulud jätta poolte endi kanda vastavalt nende poolt sõlmitud kompromissile.

 Edasikaebamise kord
Kohtumäärusele võib esitada määruskaebuse 3 (kolme) päeva jooksul alates kohtumääruse
kättetoimetamisest.

Asjaolud

Tartu Maakohtu menetluses on OÜ Piirimart hagi A. S. vastu võlgnevuse nõudes.
Pooled esitasid 08.11.2016 digitaalselt allkirjastatud kompromisslepingu, milles palusid
esitatud kompromiss kinnitada ja menetlus lõpetada.

Kohtu põhjendused
Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. Vastavalt TsMS
§ 430 lg-le 1 võivad pooled menetluse kuni hagi kohta tehtud lahendi jõustumiseni lõpetada
kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused. TsMS §
430 lg 3 esimese lause kohaselt ei kinnita kohus kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole võimalik
täita.

Kohus on seisukohal, et käesoleval juhul puuduvad TsMS § 430 lg 3 esimeses lauses sätestatud
alused kompromissi kinnitamata jätmiseks. Kohus leiab, et kompromiss tuleb kinnitada ning
menetlus asjas lõpetada.

Pooled on kompromisslepingus lühendanud määruskaebuse esitamise õiguse tähtaega.
Vastavalt TsMS § 661 lg 4 võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Seega vastavalt
poolte kokkuleppele saab määruskaebuse esitada 3 päeva jooksul alates kohtumääruse
kättetoimetamisest.

Menetluskulud
TsMS § 168 lg 3 kohaselt kompromissi sõlmimise korral kannavad pooled oma menetluskulud
ise, kui nad ei ole kokku leppinud teisiti. Pooled on kompromissis kokku leppinud, et
menetluskulud jäävad nende endi kanda. Seega jätab kohus poolte menetluskulud nende endi
kanda.


/allkirjastatud digitaalselt/
Heiki Kolk
kohtunik




                                          2 (2)
