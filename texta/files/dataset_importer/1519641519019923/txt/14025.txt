                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                            Tartu Maakohus
Kohtunik                         Marge Tamme
Otsuse tegemise aeg ja koht      31. mai 2016.a, Valga kohtumaja,
Tsiviilasja number               2-16-101346
Tsiviilasi                       SIA BEST Lizings hagiavaldus Janis Arlovskis vastu
                                 võlgnevuse nõudes
Tsiviilasja hind                 521,16 eurot
Menetlusosalised ja nende        Hageja: SIA BEST Lizings (registrikood 54103053771;
esindajad                        asukoht: Aluksne nov, Aluksne, Pils iela 16, LV-4301;
                                 postiaadress: Posti 30, Haapsalu, 90504; telefon: 6775 058; e-
                                 post: menetlus@liisi.ee)
                                 Hageja esindaja: Andrus Post (isikukood 36704214716;
                                 aadress: Posti 30, 90504 Haapsalu; telefon: 6755 058; e-post:
                                 menetlus@liisi.ee)
                                 Kostja: Janis Arlovskis (isikukood xxxxxxxxxxx; elukoht:
                                 xxxxxxxxxxxxxxxxxxx)



RESOLUTSIOON
1. Välja mõista Janis Arlovskis’elt SIA BEST Lizings kasuks:
   1.1. tagastamata põhivõlgnevus 365 (kolmsada kuuskümmend viis) eurot ja 99 senti;
   1.2. intress 148 (ükssada nelikümmend kaheksa) eurot ja 17 senti;
   1.3. lepingutasu 7 (seitse) eurot ;
2. Tunnistada otsus tagatiseta viivitamata täidetavaks.

3. Toimetada tagaseljaotsus kätte hageja esindajale ja kostjale.

Menetluskulude jaotus ja kindlaksmääramine
4. Jätta menetluskulud Janis Arlovskis kanda.
5. Määrata SIA BEST Lizings menetluskulude rahaliseks suuruseks 125 (ükssada
   kakskümmend viis) eurot.
6. Välja mõista Janis Arlovskis’elt SIA BEST Lizings kasuks menetluskuluna 125 (ükssada
   kakskümmend viis) eurot.
Apellatsioonkaebuse esitamine
7. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
   jooksul alates otsuse apellandile kättetoimetamisest, kuid mitte hiljem kui viie kuu
   möödumisel       otsuse   avalikult    teatavakstegemisest.   Ringkonnakohus       menetleb
   apellatsioonkaebust üksnes juhul, kui maakohtu otsuses on antud luba edasikaebamiseks või
   kui maakohtu otsuse tegemisel on selgelt ebaõigesti kohaldatud materiaalõiguse normi või on
   selgelt rikutud menetlusõiguse normi või on selgelt ebaõigesti hinnatud tõendeid ja see võis
   oluliselt mõjutada lahendit. Käesoleval juhul kohus edasikaebamiseks luba ei anna.
8. Apellatsioonkaebuse esitamise soovi korral tuleb hagejal kümne päeva jooksul otsuse
   kuulutamisest arvates teatada kohtule soovist esitada otsuse peale apellatsioonkaebus, et
   kohus otsust puuduoleva osaga täiendaks. Otsuse täiendamise korral hakkab
   apellatsioonkaebuse esitamise tähtaeg uuesti kulgema täiendava otsuse kättetoimetamisest
   arvates. Kui hageja kümne päeva jooksul kirjeldava ja põhjendava osata tehtud otsuse
   kuulutamisest arvates ei teata apellatsioonkaebuse esitamise soovist, loetakse, et ta on
   apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
9. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
   oli tagaseljaotsuse tegemise aluseks, oli tingitud mõjuvast põhjusest. Kaja võib esitada
   sõltumata mõjuva põhjuse olemasolust, kui hagile vastamata jätmise puhul oli hagi kostjale
   või tema esindajale kätte toimetatud muul viisil kui isiklikult allkirja vastu üleandmisega või
   elektrooniliselt või tagaseljaotsust ei võinud seaduse kohaselt teha. Kaja võib esitada
   tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
   kätte avalikult, võib kaja esitada 30 päeva jooksul alates päevast, kui kostja tagaseljaotsusest
   või selle täitmiseks algatatud täitemenetlusest teada sai. Kajalt tasutakse kautsjon.
   Kautsjonina tasutakse summa, mis vastab riigilõivule poolelt hagihinnalt, kuid mitte vähem
   kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
   lõpuleviimiseks vajalik koos dokumentide ja nende lisade ärakirjadega vastavalt
   menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
10. TsMS § 444 lg 4 alusel jätab kohus käesolevast otsusest välja kirjeldava ja põhjendava osa.
11. Hageja ja kostja sõlmisid 26.05.2014.a laenulepingu nr.0091405261, mille kohaselt väljastas
    hageja kostjale laenu 365,99 eurot, Valdis SIA-st mitmesuguse kauba, kogumaksumusega
    365,99 eurot ostmiseks. Laenu tagastamise graafiku kohaselt kohustus kostja tagastama laenu
    põhiosa ja maksma intresse iga kuu 26. kuupäeval summas 28,96 eurot. Kostja seda ei teinud.
    Kostja ei ole tasunud mitte ühtegi osamakset. Kostjat on korduvalt teavitatud jooksvatest
    võlgnevustest. Kostja meeldetuletustele ei reageerinud. Hageja palub välja mõista Janis
    Arlovskis`elt laenu põhiosa võlgnevus 365,99 eurot, intressivõlgnevus 148,17 eurot ja
    lepingutasu võlgnevus 7.-eurot - kokku 521,16 eurot, SIA Best Lizings kasuks.
12. Hageja esitas 26.01.2016.a Pärnu Maakohtu maksekäsuosakonna menetlusse maksekäsu
    kiirmenetluse avalduse, mille Pärnu Maakohtu maksekäsuosakond lõpetas 24.03.2016.a
    määrusega maksekäsu kiirmenetluse, kuna makseettepanekut ei õnnestunud Kostjale
    mõistliku aja jooksul kätte toimetada, ning andis asja üle Tartu maakohtule menetluse
    jätkamiseks hagimenetluses. 22.04.2016.a esitas hageja hagiavalduse Tartu Maakohtule.
    12.05.2016.a määrusega võttis Tartu Maakohus avalduse menetlusse. Kohtumäärus ja
    hagiavaldus koos selle lisadega on kostjale kätte toimetatud 12.05.2016.a. Kostja ei ole hagile
    vastuväidet esitanud.

13. TsMS § 174 lg 1 ja menetluskulude jaotusest lähtudes tuleb mõista kostjalt hageja kasuks
    välja menetluskulu kokku 125 eurot järgmiselt:
    13.1.       maksekäsu kiirmenetluse avalduselt tasutud riigilõiv summas 45 eurot;
    13.2.       hagiavalduse esitamisel tasutud riigilõiv 80 eurot;



/allkirjastatud digitaalselt/
Marge Tamme
Kohtunik
