                                  TARTU HALDUSKOHUS
                                     Tartu Kohtumaja
                           KOHTUMÄÄRUS
 Kohtuasja number                  3-16-303
 Määruse kuupäev ja koht           13. aprill 2016, Tartu
 Kohtunik                          Maare Aloe
 Kohtuasi                    XXX kaebus Haridus- ja Teadusministeeriumi 10.02.2016
                             otsuse nr 50108 peale
 Resolutsioon                1. Tagastada XXX kaebus.
 Edasikaebamise kord ja muud 2. Määruse peale võib esitada määruskaebuse Tartu
 selgitused                      Ringkonnakohtule Tartu Halduskohtu kaudu 15 päeva
                                 jooksul arvates määruse kättesaamisest.
                             3. Määrus toimetatakse kätte kaebajale.

Asjaolud ja menetluse käik

1. XXX esitas Haridus- ja Teadusministeeriumile 10.02.2016 taotluse nr 83086 vajaduspõhise
õppetoetuse määramiseks.

2. Haridus- ja Teadusministeerium 10.02.2016 otsusega nr 50108 otsustas XXX mitte määrata
vajaduspõhist õppetoetust.

3. Tartu Halduskohtusse saabus 10.02.2016 XXX kaebus Haridus- ja Teadusministeeriumi
10.02.2016 otsuse nr 50108 peale. Kaebaja viitab hüvitamiskaebuse esitamisele ning selgitab, et
Haridus- ja Teadusministeeriumi otsus on ebaõiglane.

4. Tartu Halduskohus 11.02.2016 kohtumäärusega jättis XXX kaebuse käiguta ning andis
kaebajale kaebuse puuduste kõrvaldamiseks 15-päevase tähtaja määruse kättesaamisest. Kohus
selgitas kaebajale, et tal tuleb kohtule esitada allkirjastatud kaebus. Samuti tuleb kaebajal oma
nõudeid täpsustada. Kaebaja sai kohtumääruse kätte 24.03.2016.

Kohtu seisukoht

5. Halduskohtumenetluse seadustiku (edaspidi HKMS) § 121 lg 1 p 2 kohaselt tagastab kohus
kaebuse määrusega selle esitajale, kui kaebus ei vasta sama seadustiku §-de 37-39 nõuetele,
kaebaja ei ole kohtu poolt määratud tähtaja jooksul puudusi kõrvaldanud ja puudused takistavad
asja läbivaatamist.

6. Tartu Halduskohus andis kaebajale 11.02.2016 kohtumäärusega võimaluse kaebuse puuduste
kõrvaldamiseks 15 päeva jooksul kohtumääruse kättesaamisest, kuid käesoleva ajani ei ole
kaebaja seda teinud. Kohus üritas kaebajale korduvalt kohtumäärust kätte toimetada ning kaebaja
sai kohtumääruse kätte 24.03.2016. Puuduste kõrvaldamise 15-päevane tähtaeg hakkas kulgema
25.03.2016 ning 15 päeva möödus 08.04.2016, mis oli ka viimane päev puuduste kõrvaldamiseks.

7. Kaebuses esinevad puudused takistavad asja läbivaatamist. Nõuetekohaselt allkirjastamata
kaebus ei ole menetletav. Samuti HKMS § 41 lg 1 teise lause kohaselt ei või kohus teha otsust
nõude ega aluse kohta, mida ei ole kaebuses esitatud, ega ületada nõude piire.

8. Eeltoodust tulenevalt kohus tagastab XXX kaebuse HKMS § 121 lg 1 p 2 alusel. HKMS § 43
lg 2 kohaselt ei võta kaebuse tagastamine õigust pöörduda uuesti halduskohtusse. Kaebuse
tagastamisel loetakse, et kaebus ei ole kohtu menetluses olnud.


/allkirjastatud digitaalselt/

Maare Aloe
kohtunik




                                             2
