                               KOHTUMÄÄRUS
Kohus                          Harju Maakohus

Kohtunik                       Geete Lahi
Kohtujurist                    Anu Vismann
Määruse tegemise aeg ja koht   19.04.2016.a, Tallinn, Kentmanni kohtumaja

Tsiviilasja number             2-15-15386
Tsiviilasi                     XXX´i avaldus alaealise lapse XXX suhtes ühise
                               hooldusõiguse     lõpetamiseks    XXX´ga     ja    XXX´ile
                               ainuhooldusõiguse üleandmiseks või alternatiivselt ühise
                               hooldusõiguse osaliseks lõpetamiseks ja XXX´ile
                               otsustusõiguse andmiseks alaealise lapse XXXelu- ja
                               viibimiskoha, tervise ja haridusega seonduvates küsimustes,
                               nime muutmise otsustamiseks ning XXX ja lapse vahelise
                               suhtlemiskorra kindlaksmääramiseks.

                               XXX avaldus ühise hooldusõiguse lõpetamiseks alaealise
                               lapse XXXsuhtes ja XXX´le ainuotsustusõiguse andmiseks
                               alaealise lapse XXXelu- ja viibimiskoha ja haridusega
                               seonduvates küsimustes ning XXX´i ja lapse vahelise
                               suhtlemiskorra kindlaksmääramiseks.
Menetlustoiming                Kompromissi kinnitamine, asjas menetluse lõpetamine ja
                               riigilõivu tagastamine

Menetlusosalised ja nende      Avaldaja/ puudutatud isik: XXX (isikukood XXX, elukoht
esindajad                      XXX, e-post: XXX);

                               Puudutatud isik 1/ avaldaja: XXX (isikukood XXX, elukoht
                               XXX, e-post: XXX);

                               Puudutatud isiku 1/ avaldaja lepinguline esindaja: Vassili
                               Kosteitšuk (e-post: vassili.koste@gmail.com);

                               Puudutatud isik 2: XXX(isikukood XXX);

                               Puudutatud isiku 2 esindaja RÕA korras: vandeadvokaat
                               Marje Mängel (Advokaadibüroo Marje Mängel, e-post:
                               mangel@mangel.ee);




                                                                                       1
                                    Eestkosteasutus: Kose vald Kose Vallavalitsuse kaudu
                                    (asukoht Hariduse 1, Kose 75101, Harjumaa, e-post:
                                    vald@kose.ee)
                                    04.04.2016
                                    Avaldaja XXX, puudutatud isik 1/avaldaja XXX, tema
Ärakuulamise toimimise aeg          lepinguline esindaja Vassili Kosteitšuk, puudutatud isiku 2
Ärakuulamisel osalenud isikud       XXXesindaja RÕA korras vandeadvokaat Marje Mängel,
                                    eestkosteasutuse esindaja Kristel XXX
    RESOLUTSIOON

    1. Kinnitada XXX´i ja XXX vahel sõlmitud kompromiss alljärgnevas:
    1.1. Avaldaja XXX loobub XXX vastu esitatud avaldusest lapse XXXsuhtes ühise
    hooldusõiguse lõpetamiseks XXX´ga ja XXX´ile ainuhooldusõiguse üle andmiseks või
    alternatiivselt ühise hooldusõiguse osaliseks lõpetamiseks ja XXX´ile otsustusõiguse
    andmiseks alaealise lapse XXXelu- ja viibimiskoha, tervise ja haridusega seonduvates
    küsimustes ja nime muutmise otsustamiseks. Vanematele jääb ka edaspidi ühine
    hooldusõigus.

    1.2. Vastuavaldaja XXX loobub XXX vastu esitatud vastuavaldusest ühise hooldusõiguse
    lõpetamiseks alaealise lapse XXXsuhtes ja XXX´le ainuotsustusõiguse andmiseks alaealise
    lapse XXXelu- ja viibimiskoha ja haridusega seonduvates küsimustes. Vanematele jääb
    ka edaspidi ühine hooldusõigus.

    1.3. Lapse igakülgse arengu ja heaolu eest vastutavad võrdselt nii isa XXX kui ema XXX.

    1.4. XXX ja XXX lepivad kokku lapse XXXsuhtlemise korras alljärgnevalt:
    1.4.1. Laps on isaga iga paarisnädala kolmapäeva õhtust kuni paaritu nädala kolmapäeva
    hommikuni. Isa võtab lapse kokkulepitud kohast (lasteaiast või kodust), viib tagasi
    kolmapäeva hommikul lasteaeda või koju. Kui ema on graafikuväliselt tööl, siis laps viibib
    isa juures. Ülejäänud aja on laps emaga.
    1.4.2. Lisaks veedab laps isaga täiendavalt suve- ja talvekuudel vähemalt ühe
    kalendrinädala.
    1.4.3. Lapse vanematel on vähemalt kaks korda aastas õigus minna koos lapsega reisile
    Eestis või välismaal (eeldusel, et laps on terve). Eelseisvast reisist teavitatakse teist lapse
    vanemat ette mõistliku aja jooksul. Lapse vanemad kohustuvad andma kokkulepitud
    lapse reisi perioodiks teisele lapse vanemale vajaliku kooskõlastuse ja/või notariaalse
    nõusoleku. Lapse vanemad tagavad lapse välisreisiks vajaliku kehtiva isikut tõendava
    dokumendi (passi ja/või ID-kaardi) olemasolu lapsel. Mõistlikuks etteteatamise ajaks
    (välisreisi puhul) loetakse vähemalt kümnepäevast etteteatamist.
    1.4.4. Jõulupühade, jaanipäevade ja aastavahetuste veetmine toimub vanemate
    omavahelisel kokkuleppel.
    1.4.5. Emadepäeva veedab laps emaga, isadepäeva isaga.
    1.4.6. Lapse vanematel on õigus käia lapsega lähisugulaste või lähedaste sünnipäevadel,
    tähtpäevadel või traditsioonilistel koosviibimistel. Eelduseks on, et sellest on lapse teist
    vanemat vähemalt üks nädal ette teavitatud.
    1.4.7. Lapsevanemad lepivad lapse ja lapse isa konkreetsed kohtumise ajad kokku e-posti
    või telefoni teel.



                                                                                                 2
1.4.8. Käesolev suhtlemise kord kehtib kuni lapse kooli minekuni; edasine lapsega
suhtlemise kord toimub vanematevahelisel kokkuleppel.

1.5. Mõlemal vanemal on võimalik päevasel ajal suhelda lapsega telefoni, e-posti, skype´i
vms teel. Kumbki vanem ei tee takistusi lapse ja teise vanema suhtlemisele.

1.6. Juhul, kui lapse ema XXX või lapse isa XXX otsustavad oma elukohta vahetada, tuleb
sellest teisele vanemale viivitamatult teatada.

1.7. Lapse tervise või haridusega seotud mistahes probleemi korral on lapse vanemal
kohustus sellest teavitada teist vanemat.

1.8. Vanemad XXX ja XXX ei halvusta lapse kuuldes teineteist ega teise tegemisi ja
otsuseid. Vanemad suhtlevad ka teineteisega austavalt ning tagavad, et ka kummagi
vanema sugulased käituksid lugupidavalt.

1.9. Elatis: Kumbki vanem kannab lapse ülalpidamise kulud ajal, mil laps on tema juures.

1.10. Lapse vanem, kellele makstakse lastetoetust, tasub selle eest lasteaiamaksu. Juhul
kui lastetoetusest ei piisa, tasuvad lapsevanemad puudujääva summa pooleks.

1.11. XXX maksab XXXle 360 eurot, milline summa kantakse igakuiste võrdsete
osamaksetena XXX arveldusarvele kuue kuu jooksul käesolevat kompromisslepingut
kinnitava kohtumääruse jõustumisest.

1.12. XXX ja XXX on kokku leppinud, et käesolevast kompromissist võib taganeda, kui
keegi vanematest rikub oluliselt käesolevat kokkulepet. Oluliseks loetakse muuhulgas ka
seda, kui vanem on saanud lapsega suhelda kokkulepitust vähem ning see rikkumine ei
ole esmakordne ja sellele rikkumisele on tähelepanu juhitud.
2.      Menetluskulud jäävad poolte endi kanda. Riigi õigusabi tasu ja kulud jäävad Eesti
Vabariigi kanda.
3.      Lõpetada menetlus tsiviilasjas nr 2-15-15386.
4.      XXX tasus 14.10.2015 riigilõivu summas 10 eurot Rahandusministeeriumi
arvelduskontole nr EE062200221059223099, selgitusega „riigilõiv lapse hooldusõiguse
määramise ja lapsega suhtlemise korra avalduse eest (XXX)“.
5.      Tagastada XXX´ile riigilõiv summas 5 EUR (viis eurot).
6.      Riigilõiv tagastada XXX´i arveldusarvele nr XXXXXXXXX Swedbank AS-is.
7.      XXX tasus 14.01.2016 riigilõivu summas 10 eurot Rahandusministeeriumi
arvelduskontole nr EE062200221059223099, selgitusega „Riigiloiv asjas 2-15-15386 Vassili
Kosteitsuk“.
8.      Tagastada XXX´le riigilõiv summas 5 EUR (viis eurot).
9.      Riigilõiv tagastada XXX arveldusarvele nr XXXXXXXXXXXXXXX.

Edasikaebamise kord
Määrusele võib kompromissi kinnitavas osas esitada määruskaebuse 15 päeva jooksul arvates
kohtumääruse kättetoimetamisest Tallinna Ringkonnakohtule Harju Maakohtu Kentmanni
kohtumaja kaudu. Ülejäänud osas ei ole määrus edasikaevatav.
MENETLUSE KÄIK

                                                                                       3
  1. XXX esitas 14.10.2015 Harju Maakohtule avalduse alaealise lapse XXXsuhtes ühise
     hooldusõiguse lõpetamiseks XXX´ga ja XXX´ile ainuhooldusõiguse üleandmiseks või
     alternatiivselt ühise hooldusõiguse osaliseks lõpetamiseks ja XXX´ile otsustusõiguse
     andmiseks alaealise lapse XXXelu- ja viibimiskoha, tervise ja haridusega seonduvates
     küsimustes, nime muutmise otsustamiseks ning XXX ja lapse vahelise suhtlemiskorra
     kindlaksmääramiseks. 20.10.2015 määrusega võttis kohus avalduse menetlusse ja andis
     alaealisele riigi õigusabi kohustuseta hüvitada riigi õigusabi tasu ja riigi õigusabi kulud.
     Ühtlasi kaasas kohus menetlusse eestkosteasutusena Kose valla Kose vallavalitsuse
     kaudu arvamuse andmiseks. Eesti Advokatuur määras alaealise esindajaks
     vandeadvokaadi Marje Mängel´i.
  2. XXX esitas 14.01.2016 Harju Maakohtule avalduse ühise hooldusõiguse lõpetamiseks
     alaealise lapse XXX suhtes ja XXX´le ainuotsustusõiguse andmiseks alaealise lapse XXX
     elu- ja viibimiskoha ja haridusega seonduvates küsimustes ning XXX´i ja lapse vahelise
     suhtlemiskorra kindlaksmääramiseks.
  3. 22.01.2016 võttis kohus XXX avalduse menetlusse.
  4. 11.04.2016 esitasid menetlusosalised kohtule kinnitamiseks poolte vahel sõlmitud
     kompromisslepingu.
KOHTUMÄÄRUSE PÕHJENDUSED JA KOHALDATAV SEADUS

  5. Tsiviilkohtumenetluse seadustiku (TsMS) § 477 lg 1 kohaselt vaatab kohus hagita asja
     läbi hagimenetluse sätete kohaselt, arvestades hagita menetluse kohta sätestatud erisusi.

  6. TsMS § 430 lg 1 kohaselt võivad pooled menetluse kuni hagi kohta tehtud lahendi
     jõustumiseni lõpetada kompromissiga.

  7. TsMS § 428 lg 1 p 4 sätestab, et kohus lõpetab menetluse otsust tegemata, kui pooled on
     sõlminud kompromissi ja kohus kinnitab selle. Vastavalt TsMS § 430 lõikele 3 ei kinnita
     kohus kompromissi, kui see on vastuolus heade kommetega või seadusega või rikub
     olulist avalikku huvi või kui kompromissi ei ole võimalik täita. Tulenevalt TsMS § 430
     lõikest 7 võib kompromiss olla tingimuslik.

  8. Kohus asub seisukohale, et kohtule esitatud kompromiss vastab seadusest tulenevatele
     nõuetele ning ei esine selle kinnitamisest keeldumise aluseid. Seega kuulub kohtule
     esitatud kompromiss kinnitamisele ja menetlus asjas lõpetamisele.

  9. Kohus selgitab menetlusosalistele, et kooskõlas TsMS § 430 lõikega 6 asendab
     kokkuleppe sõlmimine kohtu kinnitatud kompromissina kokkuleppe notariaalset
     tõestamist. TsMS §-st 432 tulenevalt, ei saa hageja menetluse lõpetamise korral pöörduda
     uuesti kohtusse hagiga sama kostja vastu vaidluses samal alusel sama hagieseme üle.
     Kompromissi saab vastavalt TsMS § 430 lõikes 8 sätestatule tühistada ja selle tühisusele
     saab tugineda tsiviilseadustiku üldosa seaduses nimetatud alustel ning kompromissist
     saab taganeda või selle üles öelda võlaõigusseaduses nimetatud alustel. Kompromissi
     saab tühistada või selle tühisusele tugineda ning kompromissist saab taganeda või
     kompromissi üles öelda üksnes kompromissi kui täitedokumendi alusel toimuva
     täitemenetluse hagiga lubamatuks tunnistamise menetluses. Kui kohus sellise hagi
     rahuldab, loetakse, et kompromissil ei ole täielikult või osaliselt õiguslikke tagajärgi ja
     menetlus asjas, milles kompromiss sõlmiti, jätkub.




                                                                                              4
    10. Kui pooled vabatahtlikult käesoleva määrusega kinnitatud kompromissi ei täida, kuulub
        käesolevast jõustunud kohtumäärusest tulenev nõue täitmisele täitemenetluse seadustiku
        alusel (TMS § 2 lg 1 p 1).

    11. XXX on tasunud 14.10.2015 avalduse esitamisel riigilõivu summas 10 eurot ja XXX on
        tasunud 14.01.2016 avalduse esitamisel riigilõivu summas 10 eurot. TsMS § 150 lg 2 p
        1 alusel pool menetluses tasutud riigilõivust tagastatakse, kui pooled sõlmivad
        kompromissi. Kuna menetlusosalised sõlmisid kompromissi, kuulub XXX´ile ja
        XXX´le mõlemale tagastamisele pool tasutud riigilõivust summas 5 eurot.

    12. TsMS § 168 lg 3 sätestab, et kompromissi sõlmimise korral kannavad pooled oma
        menetluskulud ise, kui nad ei ole kokku leppinud teisiti. Pooled on kokku leppinud, et
        menetluskulud jäävad poolte endi kanda. Seega jäävad poolte menetluskulud poolte endi
        kanda. Riigi õigusabi tasu ja kulud jäävad Eesti Vabariigi kanda.

/allkirjastatud digitaalselt/


Geete Lahi
Kohtunik




                                                                                           5
