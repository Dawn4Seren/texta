                        KOHTUMÄÄRUS
Kohus                           Pärnu Maakohus, Pärnu kohtumaja

Kohtunik                        Rein Pokk

Määruse tegemise aeg ja koht 23. november 2016.a, Pärnu, kirjalik menetlus

Tsiviilasja number              2-16-10609
Tsiviilasi                      Eesti Vabariigi (Maksu-ja Tolliameti kaudu) hagi J.K. ja
                                E.K. vastu ühisvara jagamiseks täitemenetluses
Menetlustoiming                 Menetluse lõpetamine kompromissi kinnitamisega, hagi
                                tagamise asendamine, kirjalik menetlus
Menetlusosalised ja nende       Hageja: Eesti Vabariik Maksu- ja Tolliameti kaudu
                                (registrikood 70000349, asukoht Lõõtsa 8a, 15176 Tallinn)
esindajad                       Hageja volitatud esindaja: Terje Kriiseman (e-post:
                                kohtumenetlus@emta.ee )
                                Kostja 1: J.K. (isikukood xxxxxxxxxxx, elukoht Xxxxxxxxxxx,
                                e-post xxxxxxxxxxx),
                                Kostja 2: E.K. (isikukood xxxxxxxxxxx, elukoht
                                Xxxxxxxxxxx, e-post xxxxxxxxxxx)
                                Kostjate lepinguline esindaja vandeadvokaat Anu Talu
                                (Advokaadibüroo Aus ja Talu, e-post: anu.talu@austalu.ee ).
RESOLUTSIOON
1. Kinnitada tsiviilasjas nr 2-16-10609, Eesti Vabariigi (Maksu-ja Tolliameti kaudu) hagis
J.K.’i ja E.K. ’i vastu hageja volitatud esindaja Terje Kriiseman’i, kostjate J.K.’i, E.K.’i ja
nende lepingulise esindaja advokaat Anu Talu poolt digitaalselt 21.11.2016 allkirjastatud
ning advokaat Anu Talu poolt e-postiga kohtule 21.11.2016 esitatud kompromissleping
järgmise sisuga:
   1.1. Pooled on kokku leppinud, et kompromiss tsiviilasjas nr 2-16-10609 on poolte vahel
   sõlmitud eelkõige menetluse otstarbekuse kaalutlustel ja õigusrahu saavutamise eesmärgil.
   Kompromissi sõlmides ei võta pooled omaks teise poole väiteid.
   1.2. Kompromissi sõlmimisega võtab E.K. endale kohustuse tasuda Maksu- ja Tolliametile
   Pärnu Maakohtu poolt 12.10.2015 kriminaalasjas nr 1-11-8478 tehtud kohtuotsusega J.K.’ilt
   välja mõistetud tsiviilhagi katteks 5000 (viis tuhat) eurot.
   1.3. E.K. kohustub tasuma punktis 1.2 sätestatud kompromissisumma 5000 eurot kahekümne
   nelja (24) kuu jooksul igakuiste maksetena summas 208 (kakssada kaheksa) eurot ja 33 senti
   (esimesed 23 makset). Viimane, 24. makse on summas 208 (kakssada kaheksa) eurot ja 41 senti.
   1.4. Kompromissi punktis 1.3 toodud osamaksed tasutakse hiljemalt iga kuu 15.-ndaks
   kuupäevaks Maksu- ja Tolliameti arvelduskontole nr EE522200221013264447 Swedbank, nr
                                                                                   2-16-10609

EE351010052031000004 SEB Pank, EE401700017002872300 Nordea Pank AB Eesti filiaalis
või EE873300333499990003 Danske Bank A/S Eesti filiaalis, märkides viitenumbri
003103362532.
1.5. Esimene kompromissijärgne osamakse tuleb teha kompromissi kinnitava kohtumääruse
jõustumisest järgneval kuul. Ajatamise eest intressi ei arvestata.
1.6. E.K. kohustub viivitamatult kirjalikult teavitama Maksu- ja Tolliametit asjaoludest, mis
võivad takistada kompromissiga võetud kohustuste täitmist.
1.7. E.K.il on õigus täita käesoleva lepingu punktis 1.2 toodud kohustus ennetähtaegselt.
1.8. Pooled on leppinud kokku, et kompromissi punktis 1.2 märgitud nõude tagamiseks:
   1.8.1. kustutatakse Tartu Maakohtu kinnistusosakonna kinnistusregistri registriosa nr
   xxxxxxxxxxx kolmandasse jakku Eesti Vabariigi (Maksu- ja Tolliameti kaudu) kasuks
   kantud kinnisasja käsutamist keelav keelumärge ning Eesti Vabariik (Maksu- ja Tolliameti
   kaudu) annab selleks oma nõusoleku;
   1.8.2. seatakse Tartu Maakohtu kinnistusosakonna kinnistusregistri registriosa nr
   xxxxxxxxxxx neljandasse jakku Eesti Vabariigi (Maksu- ja Tollimati kaudu) kasuks kohtulik
   hüpoteek summas 5 750 (viis tuhat seitsesada viiskümmend) eurot ja 00 senti koos igakordse
   omaniku kohustusega alluda kohesele sundtäitmisele kompromissiga tagatud nõuete
   rahuldamiseks panditud kinnisasja arvel ning E.K. annab selleks oma nõusoleku;
1.9. Pooled paluvad kohtul edastada kompromissi kinnitav kohtumäärus kompromissi punktis
1.8. märgitud keelumärke kustutamiseks ja kohtuliku hüpoteegi kinnistusraamatusse
kandmiseks Tartu Maakohtu kinnistusosakonnale.
1.10. Maksu- ja Tolliamet kohustub esitama hüpoteegi kustutamiseks registripidajale avalduse
peale nõude täielikku tasumist. E.K. kohustuseks on teavitada maksuhaldurit punktis 1.2
nimetatud kohustuse täitmisest ning edastada vastav nõusolek (Kinnistusraamatuseaduse § 35
lg 1 p 2) hüpoteegi kustutamiseks hagejale, mille tagajärjel edastab Maksu- ja Tolliamet 14
päeva jooksul registripidajale nõusoleku punktis 1.8.2 nimetatud hüpoteegi kustutamiseks.
1.11. Maksuhalduril on õigus kompromissi punktis 1.3 toodud perioodilise makse tähtaegse
mittetasumise korral tasaarvestada viidatud osamakse E.K.i ettemaksukontol olevate rahaliste
vahendite arvel MKS § 105 lg-s 6 sätestatut järgides.
1.12. Maksu- ja Tolliametil on õigus lõpetada kompromissist tulenev kokkulepe nõude ositi
täitmise kohta ning allutada kompromiss koheselt sundtäitmisele, tuginedes punktis 1.8.2.
viidatud kohtuliku hüpoteegi seadmisele, kui E.K. on täielikult või osaliselt viivituses osamakse
tasumisega (tähtajaline mittetäitmine). Tähtajaliseks mittetäitmiseks loetakse kompromissi
punktis 1.3 toodud osamakse tasumise tähtaja ületamist või tähtpäevaks tasumisele kuuluva
summa mittetäielikku tasumist, kui E.K. on täielikult või osaliselt viivituses 2 (kahe)
järjestikuse osamakse tasumisega ning ei ole tasunud võlgnevust ka pärast 2 (kahe) nädala
möödumist maksuhalduri poolt maksekohustuse tasumise nõude saamist.
1.13. Pärast kompromissi punktis 1.2 nimetatud kohustuse laekumist Maksu- ja Tolliametile
puudub Maksu- ja Tolliametil nõue E.K.i ja J.K.i vastu seoses korteriga Xxxxxxxxxxx kinnistu
registriosa nr xxxxxxxxxxx.
1.14. Pooled on kokku leppinud, et poolte menetluskulud tsiviilasjas nr 2-16-10609 jäävad
kummagi poole enda kanda.



                                                                                          2 (4)
                                                                                    2-16-10609

    1.15. Pooled kinnitavad, et on teadlikud menetluse lõpetamise tagajärgedest, mille kohaselt ei
    saa hageja uuesti pöörduda kohtusse sama kostja vastu vaidluses samal alusel sama hagieseme
    üle.
    1.16. Tulenevalt TsMS § 64 lg-st 2 ja § 661 lg-st 4 paluvad pooled kohtul lühendada
    määruskaebuse esitamise tähtaega 3 tööpäevani.
 2. Lõpetada menetlus tsiviilasjas nr 2-16-10609, Eesti Vabariigi (Maksu-ja Tolliameti kaudu)
 hagis J.K.’i ja E.K.’i vastu ühisvara jagamiseks täitemenetluses.
 3. Jätta Pärnu Maakohtu 12.07.2016 määrusega tsiviilasjas nr 2-16-10609 kohaldatud hagi
 tagamine käesoleva lahendi täitmise tagamiseks jõusse, kuid kompromissilepingu poolte
 taotlusel ja TsMS § 445 lg 2 ja § 386 lg 1 alusel asendada senine hagi tagamise abinõu teise
 abinõuga järgmiselt:
    3.1. Tühistada 12.07.2016 kohtumääruse alusel tehtud arest kostjate E.K.’i ja J.K.’i
    ühisomandisse kuuluvalt, kinnistusraamatus E.K.’i (isikukood xxxxxxxxxxx) nimele
    registreeritud korteriomandilt asukohaga Xxxxxxxxxxx (Tartu Maakohtu kinnistusosakond,
    kinnistusregistriosa nr. xxxxxxxxxxx) ning kustutada käsutuskeelu nähtavaks tegemiseks
    kinnistusraamatusse kinnistusregistriosa nr. xxxxxxxxxxx kolmandasse jakku Eesti
    Vabariigi (Maksu-ja Tolliameti kaudu, rk 70000349) kasuks kantud käsutamise
    keelumärge.
    3.1. Seada kostjate E.K.’i ja J.K.’i ühisomandisse kuuluvale, kinnistusraamatus E.K.’i
    (isikukood xxxxxxxxxxx) nimele registreeritud korteriomandile asukohaga Xxxxxxxxxxx,
    kinnistusregistriosa nr. xxxxxxxxxxx neljandasse jakku Eesti Vabariigi (Maksu- ja
    Tollimati kaudu, rk 70000349) kasuks kohtulik hüpoteek summas 5750 (viis tuhat
    seitsesada viiskümmend) eurot ja 00 senti koos igakordse omaniku kohustusega alluda
    kohesele sundtäitmisele kompromissiga tagatud nõuete rahuldamiseks panditud
    kinnisasja arvel. Kostjad kinnisasja ühisomanikena E.K. ja J.K. on andnud selleks
    kompromisslepingu allkirjastamisega oma nõusoleku.
 4. Kompromissiga jaotamata menetluskulud jätta poolte endi kanda (TsMS § 168 lg 3).
 5. Määrus pooltele kättetoimetada. Jõustunud määrus edastada hagi tagamise abinõu
 asendamise osas viivitamatult täitmiseks Tartu Maakohtu kinnistusosakonnale (TsMS § 387).
 Edasikaebamise kord
 Kohtumääruse peale võivad pooled esitada (3) kolm päeva jooksul selle kättesaamisest
 määruskaebuse Tallinna Ringkonnakohtule Pärnu Maakohtu kaudu (alus: TsMS § 661 g 4).


/allkirjastatud digitaalselt/

Rein Pokk
Kohtunik




                                                                                           3 (4)
