                          KOHTUOTSUS
                               EESTI VABARIIGI NIMEL

Kohus                        Harju Maakohus Liivalaia kohtumaja

Otsuse tegemise aeg ja        03.02.2016 Tallinn

koht

Kriminaalasja number          1-16-848 (16230100524)

Kohtukoosseis                Kohtunik Janika Kallin

Kohtuistungi sekretär        Kertu Kuusik

Kriminaalasi                  Kristjan Prants süüdistuses karistusseadustiku (KarS) § 121 lg 2 p
                              2 järgi kokkuleppemenetluses.

abiprokurör                  Žanna Morozova

Süüdistatav                   Kristjan Prants
                              isikukood: 39609195213; kodakondsus: EV; emakeel: eesti keel;
                              algharidus; töökoht: puudub, ilma kindla elukohata; varem
                              kriminaalkorras karistamata
                              Tõkendit ei ole kohaldatud, kahtlustatavana kinni peetud alates
                              02.02.2016 kell 02:34.

Määratud kaitsja              Karine Nersesjan


RESOLUTSIOON
Juhindudes kriminaalmenetluse seadustiku (KrMS) § 2561, § 2565 lg 1 p 2, lg 2, § 239-250, §
175 lg 4, § 179 lg 1 p 2, § 180 lg 1, 3 kohus otsustas:

   1. Süüdi mõista Kristjan Prants KarS § 121 lg 2 p 2 järgi ja karistada vangistusega 5
      (viis) kuud.
   2. KarS § 68 lg 1 alusel arvestada Kristjan Prantsi eelvangistus 02.02.2016 – 03.02.2016,
      s.o 2 (kaks) päeva karistusaja hulka. Kristjan Prantsil jääb kanda 4 (nelja) kuu ja 28
      (kahekümne kaheksa) päeva pikkune vangistus.
   3. KarS § 73 lg 1 ja lg 3 alusel jätta Kristjan Prantsile mõistetud 4 (nelja) kuu ja 28
      (kahekümne kaheksa) päeva pikkune vangistus tingimisi kohaldamata, kui Kristjan
      Prants ei pane 1 (ühe) aasta pikkuse katseaja jooksul toime uut, tahtlikku kuritegu.
   4. KarS § 78 p 1 alusel arvestada Kristjan Prantsile määratud 1 (ühe) aasta pikkuse
      katseaja kulgemist alates kohtuotsuse kuulutamisest, s.o alates 03.02.2016.a.

   5. Vabastada kinnipeetud Kristjan Prants kohtusaalis.
                                                 2




     6. Välja mõista Kristjan Prantsilt sundraha 322,50 eurot ning menetluskulu kaitsjatasu
        120,00 eurot. Menetluskulud kokku 442,50 eurot tuleb tasuda kohtuotsuse jõustumisest
        arvates 12 (kaheteistkümne) kuu jooksul. Väljamõistetud menetluskulud tasuda
        Maksu- ja Tolliameti arveldusarvele EE351010052031000004 SEB pangas,
        EE502200221014193355 Swedbankis, EE873300333499990003 Danske Bankis või
        EE401700017002872300 Nordea pangas, märkides selgitusena „ Kristjan Prants, 1-16-
        848, menetluskulu“. Menetluskulude tasumiseks vajaminev viitenumber edastatakse
        makseinfona süüdimõistetu postiaadressile. Samuti on makseinfo koos kohtuotsusega
        kättesaadav e-toimiku süsteemi kaudu. Kui rahalised nõuded ei ole täies ulatuses
        tähtaegselt tasutud, suunatakse nõuded täitemenetluse läbiviimiseks kohtutäiturile
        täitemenetluse seadustikus sätestatud korras ning süüdimõistetul tuleb kanda ka
        kohtuotsuse täitmisega seonduvad kulud.
     7. Asitõend: CD plaat salvestusega säilitada koos kriminaaltoimikuga.


 Edasikaebamise kord:
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsiooniõiguse
kasutamise soovist võib otsuse teinud kohtule teatada ka faksi teel. Apellatsioon esitatakse
Tallinna Ringkonnakohtule kirjalikult viieteistkümne päeva jooksul, alates päevast, mil
kohtumenetluse poolel on võimalik kohtus tutvuda kohtuotsusega. Apellatsiooni võib otsuse
teinud kohtule esitada ka faksi teel. Vahistatud süüdistatav või tema kaitsja võivad esitada
apellatsiooni süüdistatavale kohtuotsuse koopia kätteandmisele järgnevast päevast alates
viieteistkümne päeva jooksul.

Esitatud süüdistus

Kristjan Prantsi süüdistatakse selles, et tema viibides 02.02.2016 kella 02:20 ajal Tallinnas, XXX
elumaja trepikojas surus kannatanut XXX, hoides teda kõrist, vastu korteri ust ja lõi ühe korra
rusikaga vastu nägu, millega tekitas kannatanule füüsilist valu ja tervisekahjustuse ning jätkas oma
tegevust, viibides 02.02.2016 ajavahemikus kella 02:22 kuni 02:33 paiku Tallinnas, XXX elumaja
trepikojas välisukse juures, surus kannatanu XXX, hoides teda kõrist, vastu seina, võttis siis selja
tagant kõrist haardesse, lõi oma põlvega kannatanut vastu vasakut puusa. Kristjan Prants tekitas
kannatanule XXXfüüsilist valu ja tervisekahjustused: ülahuulel haav, vasakul põsel 7 cm pikkune
marrastus (fototabel, isiku läbivaatuse protokoll).

Oma tegevusega Kristjan Prants pani toime kehalise väärkohtlemise, s.o teise inimese tervise
kahjustamise, valu tekitanud muu kehalise väärkohtlemise, kui see on toime pandud lähisuhtes,
s.o KarS § 121 lg 2 p 2 järgi kvalifitseeritava kuriteo.

Kokkuleppe sisu, menetlusosaliste seisukohad:
Süüdistatava, tema kaitsja ja abiprokuröri vahel sõlmitud kokkuleppe alusel nõudis abiprokurör
kohtus süüdistatava süüdi mõistmist ja karistamist alljärgnevalt:
Kristjan Prants karistamist KarS § 121 lg 2 p 2 järgi vangistusega 5 kuud.
                                                    3

KarS § 68 lg1 alusel arvestada karistusaja hulka tema vahi all viibitud aeg alates kinnipidamisest , so
02.02.2016 - 03.02.2016 , so 2 päeva .

Seega jääb kandmata karistuseks 4 kuud ja 28 päeva vangistust.

KarS § 73 lg 1, 3 alusel jätta mõistetud karistus - vangistus 4 kuud ja 28 päeva - tingimisi täitmisele
pööramata, kui Kristjan Prants ei pane talle kohtu poolt määratud 1 aastase katseaja jooksul toime uut
tahtlikku kuritegu.

Katseaja algust arvestada kohtuotsuse kuulutamisest.
Toimunud kokkuleppemenetluse läbirääkimiste käigus süüdistatav ja tema kaitsja nõustusid esitatud
süüdistuse sisu, kuriteo kvalifikatsiooniga, tekitatud kahju liigi- ja määraga ning jõudsid
kokkuleppele abiprokuröri poolt kohtus nõutava karistuse liigis ja määras.

Süüdistatav tunnistas end talle esitatud süüdistuses süüdi ning jäi kokkuleppe ja sellest tuleneva
karistuse juurde, kinnitades et sõlmis kokkuleppe vabatahtlikult.
Abirokurör jäi kokkuleppe juurde.

Kohtu seisukoht:
Kohtuliku arutamise põhjal tegi kohus järelduse, et Kristjan Prantsi poolt kokkuleppe sõlmimine oli
tema vaba tahe. Kohus nõustub kuriteo kvalifikatsiooni, karistuse liigi ja määraga. Seega tuleb
Kristjan Prantsile mõista kokkuleppekohane karistus.

Menetluskulud:
KrMS § 179 lg 1 p 2 järgi on süüdimõistva kohtuotsusega kaasnev sundraha II astme kuriteo korral
1,5 palga alammäära; Vabariigi Valitsuse 18.12.2015 määrusega nr 139 kehtestati töötasu
alammääraks täistööajaga töötamise korral 2,54 eurot tunnis ja 430 eurot kuus. Seega on sundraha II
astme kuriteo toimepanemise korral 645,00 eurot. Kristjan Prants pani toime II astme kuriteo, seega
tuleks temalt välja mõista sundraha 645,00 eurot. KrMS § 2565 lg 2 kohaselt vähendab kohus
süüdimõistvat kohtuotsust kiirmenetluses tehes sundraha suurust, kuid mitte rohkem kui poole võrra,
seega tuleb Kristjan Prantsilt välja mõista sundraha 322,50 eurot.

KrMS § 175 lg 1 p 4 kohaselt loetakse menetluskuluks määratud kaitsjale makstud tasu Kristjan
Prantsile oli kaitsja määratud riigi poolt; kaitsja on esitanud taotlusi kokku 120,00 eurot riigi õigusabi
tasu määramises ja riigieelarvest hüvitamises; kaitsja taotlused on rahuldatud, seega tuleks Kristjan
Prantsilt välja mõista kaitsjatasu 120,00 eurot.

KrMS § 180 lg 1 järgi tasub menetluskulud süüdimõistetu; KrMS § 180 lg 3 järgi võib kohus määrata,
et menetluskulud tasutakse ositi. Kohus leiab, et Kristjan Prants võib menetluskulud ja sundraha
tasuda 12 kuu jooksul arvates otsuse jõustumisest.

Asitõend:
CD-plaat kõnesalvestistega, mis asuvad kriminaalasja materjalide juures, jätta KrMS § 126 lg 3 p 1
alusel kriminaaltoimikusse.



/allkirjastatud digitaalselt/
