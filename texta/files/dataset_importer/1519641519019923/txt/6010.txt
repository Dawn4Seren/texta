                                                                                4-16-7000




                       KOHTUMÄÄRUS

 Kohus                             Tartu Maakohus

 Määruse tegemise aeg ja koht      29. september 2016. a Põlva

 Asja number                       4-16-7000

 Kohtunik                          Lembit Käis

 Kohtuistungi sekretär             Marve Alaver

 Menetlustoiming                   Politsei- ja Piirivalveameti (PPA) Lõuna prefektuuri
                                   avalduse - Jaak Pärnamägile asenduskaristuse
                                   määramiseks - läbivaatamine
 Süüdlane                          Jaak Pärnamägi (isikukood: 35901070279; elukoht:
                                   xxxxxxxxxxxxxxxxxxxxxxxxxxxxxxxxxxxxxx)


 RESOLUTSIOON

 1. Asendada Jaak Pärnamägile PPA Lõuna prefektuuri 09.03.2013. a otsusega (väärteoasjas
 nr 2650,13,000462) mõistetud rahatrahv - 15 trahviühikut, s.o 60 eurot, - üldkasuliku tööga
 5 (viis) tundi.
 2. Määrata üldkasuliku töö tegemise lõpptähtajaks 2 nädalat käesoleva määruse jõustumisest.
 3. Üldkasuliku töö täitmisele pööramisel saata jõustunud kohtumäärus teadmiseks Lõuna
 prefektuuri üldkasuliku töö koordineerijale (Anžela Murumägi – Tartu, Riia 132-A216;
 4. Määruse koopia saata sissenõudjale, kohtutäiturile Anne Böckler ja süüdlasele.

Edasikaebamise kord

Määruse peale võib esitada määruskaebuse Võru kohtumajale 15 päeva jooksul alates selle
teadasaamisest.


Avalduse sisu ja süüdlase seisukoht

PPA Lõuna prefektuuri 09.03.2013. a otsusega (väärteoasjas nr 2650,13,000462) karistati
Jaak Pärnamägi AS § 70 alusel rahatrahviga 15 trahviühikut, s.o 40 euroga.
                                                                                    4-16-7000

Kuna süüdlane ei ole rahatrahvi määratud tähtajaks täielikult tasunud, rahatrahvi täitmise
tähtaega ei ole pikendatud ning tal ei ole ka vara, millele sissenõuet pöörata, sellepärast
taotleb sissenõudja süüdlasele asenduskaristuse määramist.

Jaak Pärnamägi kinnitab, et tal on rahatrahv tasumata ning taotleb selle asendamist
üldkasuliku tööga.


Kohtu põhjendused

VTMS § 211 lg 1 sätestab, et maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei
ole vara, millele sissenõuet pöörata.

Kuna süüdlane ei ole rahatrahvi tervikuna määratud tähtajaks tasunud, rahatrahvi täitmise
tähtaega ei ole pikendatud ja süüdlasel ei ole vara, millele sissenõuet pöörata, ning ta soovib
teha üldkasulikku tööd, sellepärast leiab kohus, et süüdlasele mõistetud rahatrahvi on
võimalik ja otstarbekas asendada üldkasuliku tööga.

KarS § 72 lõigetes 1-3 on sätestatud, et kui süüdlane ei tasu talle määratud või mõistetud
rahatrahvi, asendab kohus rahatrahvi arestiga või süüdlase nõusolekul üldkasuliku tööga
käesoleva seadustiku §-s 69 sätestatud korras, rahatrahvi kümnele trahviühikule vastab üks
päev aresti ning aresti alammääraks on üks päev.

KarS § 69 lg 1 teise lause kohaselt vastab ühele päevale arestile üks tundi üldkasulikku tööd,
mida ei mõisteta vähem kui viis tundi.

Süüdlasel on tasumata rahatrahv 10 trahviühiku ulatuses.
Seega vastab tasumata rahatrahvile KarS § 72 lg 2 alusel 1 (15 : 10) päev aresti.

Arvestades asjaolu, et süüdlane on nõus tegema üldkasulikku tööd rahatrahvi asemel ning ta
on füüsiliselt terve ja töövõimeline, siis leiab kohus, et Jaak Pärnamägile mõistetud rahatrahv
tuleb KarS § 69 lg 1 teise aluse alusel asendada 5 tunni üldkasuliku tööga.

Kohus määrab üldkasuliku töö tegemise tähtajaks 2 nädalat alates käesoleva määruse
jõustumisest.


/allkirjastatud digitaalselt/
Lembit Käis
kohtunik




                                                                                           2(2)
