                                                                                     2-16-15542




                         KOHTUMÄÄRUS
 Kohus                                 Harju Maakohus, Kentmanni kohtumaja
 Kohtunik                              Lukiina Vismann
 Määruse tegemise aeg ja koht          10. november 2016
 Tsiviilasja number                    2-16-15542
 Tsiviilasi                            XXXX taotlus riigi õigusabi saamiseks
 Menetlusosalised ja nende             Avaldaja:     XXXX(isikukood       XXXX;       viibimiskoht
 esindajad                             XXXX)
 Menetlustoiming                       Riigi õigusabi taotluse lahendamine

 RESOLUTSIOON
 1. Võtta taotlus riigi õigusabi saamiseks menetlusse.
 2. Rahuldada avaldaja XXXX(isikukood XXXX) taotlus riigi õigusabi saamiseks.
 3. Anda XXXX riigi õigusabi õigusdokumendi koostamiseks ja isiku esindamiseks
    tsiviilasja kohtueelses menetluses ja kohtus.
 4. Anda XXXX riigi õigusabi kohustuseta hüvitada riigi õigusabi tasu ja kulud.
 5. Saata kohtumäärus avaldajale, teadmiseks Rahandusministeeriumile ja advokaadi
    määramiseks Eesti Advokatuurile.
 Edasikaebamise kord
 Kohtumääruse peale võivad menetlusabi saaja või Eesti Vabariik Rahandusministeeriumi või
 rahandusministri määratud Rahandusministeeriumi valitsemisala asutuse kaudu esitada
 määruskaebuse Ringkonnakohtule Harju Maakohtu kaudu 15 päeva jooksul alates määruse
 kättetoimetamisest.

MENETLUSE KÄIK JA ASJAOLUD
1. Avaldaja XXXX esitas 13.10.2016 kohtule taotluse riigi õigusabi saamiseks. Avaldaja
sõnade kohaselt tema inimõiguseid Vanglas rikutakse, kuna ta viibib ja on viibinud kambris,
kus vaba põrandapinda on vähem kolm meetrit inimese kohta. Kohus jättis 21.10.2016
kohtumäärusega taotluse käiguta. Avaldaja esitas 26.10.2016 riigi õigusabi taotluse lisa
selgituse. Avaldaja palub juristi seoses sellega, et jurist koostaks taotluse Vanglale. Sellele
järgneks vaie ja avaldus kohtusse, kõik mis järgneb sellele. Avaldajal ei ole juriidilist haridust
ja tal oleks vaja juristi, kes valdab vene keelt.
2. Riigi õigusabi taotleja majandusliku seisundi teatise kohaselt viibib isik Vanglas. Avaldajal
ei ole igakuist sissetulekut. Avaldajal pole ülalpeetavaid. Puudub ka kinnisvara, väärtpaberid,
mootorsõidukid jm oluline vara. Avaldaja omab arvelduskontosid Swedbank AS-is, SEB
pangas, Nordea pangas ja Danske pangas, kuid kõik arved on arestitud. Avaldaja esitas kohtule
enda Vangla pangakonto väljavõtte, millelt nähtuv saldo on 0,05 eurot.
                                                                                       2-16-109

3. Kohus on teinud ka alljärgnevad päringud:
    − Kinnistusraamatu päringu kohaselt avaldajale kinnistuid ei kuulu.
    − Maanteeameti hallatava liiklusregistri e-päringu andmetel avaldajale ühtegi sõidukit ei
      kuulu.
    − Äriregistri väljavõttest nähtuvalt ei ole avaldaja seotud ühegi äriühinguga

4. Avaldaja viibib Vanglas, seega tal puuduvad vältimatud püsikulutused.

KOHTU PÕHJENDUSED
5. TsMS § 180 lg-st 4 ja lg 1 p-st 3 ning RÕS §-dest 2 ja 6 tulenevalt on riigi õigusabi saamise
määravaks tingimuseks suutmatus tasuda koheselt asjatundliku õigusteenuse eest. RÕS § 6 lg 1
kohaselt võib riigi õigusabi saada füüsiline isik, kes oma majandusliku seisundi tõttu ei suuda
õigusabi vajamise ajal tasuda asjatundliku õigusteenuse eest või suudab seda teha üksnes
osaliselt või osamaksetena või kelle majanduslik seisund ei võimalda pärast õigusteenuse eest
tasumist lihtsat toimetulekut.
6. Vastavalt RÕS § 8 antakse riigi õigusabi ühel järgneval viisil:
    − õigusabi andmine kohustuseta hüvitada riigi õigusabi tasu ja riigi õigusabi kulud;
    − õigusabi andmine kohustusega ühekordse maksena täielikult või osaliselt hüvitada riigi
       õigusabi tasu ja riigi õigusabi kulud;
    − õigusabi andmine kohustusega osamaksetena täielikult või osaliselt hüvitada riigi
       õigusabi tasu ja riigi õigusabi kulud.
7. RÕS § 14 lg 1 kohaselt arvestatakse taotleja majanduslikku seisundit hinnates tema vara ja
sissetulekut ning temaga koos elavate perekonnaliikmete vara ja nende sissetulekuid, tema
ülalpidamisel olevate isikute arvu, eluasemele tehtavaid mõistlikke kulutusi ning muid
tähendust omavaid asjaolusid. Sama paragrahvi teise lõike järgi taotleja majanduslikku
seisundit hinnates ei arvestata taotlejale kuuluvat vara, millele seaduse kohaselt ei saa
sissenõuet pöörata. Samuti ei arvestata taotlejale kuuluvat ning tema ja temaga koos elavate
perekonnaliikmete igapäevakasutuses olevat eluaset ega vajalikku sõiduvahendit, kui nende arv
ja väärtus on õiglases suhtes perekonna suuruse, sõiduvajaduse ning sissetulekuga.
8. RÕS § 7 sätestab riigi õigusabi andmisest keeldumise alused, mille lg 1 p-d 3 ja 4 sätestavad,
et riigi õigusabi ei anta, kui taotlejal on võimalik kulud õigusteenusele kanda oma olemasoleva
ja suuremate raskusteta müüdava vara arvel või kui kulud õigusteenusele ei ületa eeldatavasti
taotleja kahekordset ühe kuu keskmist sissetulekut. Kohus ei ole tuvastanud riigi õigusabi
andmisest keeldumise aluseid RÕS § 7 lg-st 1 tulenevalt. Kohtu hinnangul on avaldaja isik, kes
oma majandusliku seisundi tõttu ei suuda tasuda asjatundliku õigusteenuse eest. Kohus asub
seisukohale, et avaldaja huvid võivad jääda advokaadi abita kaitseta ning avaldajale tuleb anda
riigi õigusabi kohustuseta hüvitada riigi õigusabi tasu ja riigi õigusabi kulud. See tähendab, et
hüvitamiskohutust ei tulene ka juhul, kui menetluses tehakse lahend taotleja kahjuks.
(Riigikohtu tsiviilkolleegiumi 13. veebruar 2013. aasta kohtumäärus 3-2-1-152-12 p 23).
9. Vastavalt RÕS § 22 lg-le 1 määrab riigi õigusabi andmise otsustanud kohus riigi õigusabi
tasu suuruse ja riigi õigusabi kulude hüvitamise ulatuse kindlaks pärast õigusteenuse osutamise
lõpetamist advokaadi esitatava taotluse alusel.
10. RÕS § 15 lg 5 teise lause kohaselt saadetakse riigi õigusabi andmise määruse ärakiri Eesti
Advokatuurile. Tulenevalt RÕS § 18 lg-st 1 nimetab advokatuur viivitamata kohtu taotlusel
riigi õigusabi osutava advokaadi. TsMS § 187 lg 2 kohaselt saadab kohus menetlusabi andmise
määruse ärakirja viivitamata Rahandusministeeriumile või valdkonna eest vastutava ministri



                                                                                            2 (3)
                                                                               2-16-109

määratud Rahandusministeeriumi valitsemisala asutusele. Seega edastab kohus käesoleva
määruse ka Rahandusministeeriumile.
11. Menetlusabi saaja või Eesti Vabariik Rahandusministeeriumi või rahandusministri
määratud Rahandusministeeriumi valitsemisala asutuse kaudu võivad TsMS § 191 lg 1 alusel
esitada määruskaebuse käesoleva määruse peale.
/allkirjastatud digitaalselt/
Lukiina Vismann
kohtunik




                                                                                   3 (3)
