                                                                                 1-16-2638




                         KOHTUOTSUS
                              EESTI VABARIIGI NIMEL
                                 RESOLUTIIVOSA

Kohus                            Harju Maakohus

Otsuse tegemise aeg ja koht      31.03.2016. a Tallinnas Liivalaia kohtumajas

Kriminaalasja number             1-16-2638 (kohtueelses menetluses 16230101497)

Kohtukoosseis                    Kohtunik Velmar Brett

Kohtuistungi sekretär            Leili Merila

Kriminaalasi                     Aleksei Zadorožnõi süüdistuses KarS § 201 lg 1 järgi
                                 lühimenetluses (kiirmenetluse korras)

Abiprokurör                      Katrin Tron

Tõlk                             Julia Zautina

Süüdistatav                      ALEKSEI ZADOROŽNÕI

                                 isikukood: 38409090291, kodakondsuseta, emakeel:
                                 vene keel, põhiharidus, töökoht: XXX elukoht: XXX,
                                 kriminaalkorras karistamata, kehtivaid väärteokaristusi
                                 1, tõkendit ei ole kohaldatud.

Kaitsja                          vandeadvokaat Riine Lumiste

RESOLUTSIOON                     Juhindudes KrMS § 256'1, § 256'4 lg 4, § 256'5 lg 1 p 2,
                                 lg 2, § 179 lg 1 p 2, § 180 lg 1, 3, § 306, § 313, § 238 lg
                                 1 p 4 ja lg 2 kohus otsustas:

   1. Tunnistada ALEKSEI ZADOROŽNÕI (i.k. 38409090291) KarS § 201 lg 1 järgi
      kvalifitseeritud kuriteo toimepanemises süüdi ja mõista talle karistuseks 1 (üks)
      kuu vangistust.
   2. KrMS § 238 lg 2 alusel vähendada mõistetavat karistust 1/3 võrra, mõistes
      Aleksei Zadorožnõi’ile vähendatud karistuseks 20 (kakskümmend) päeva
      vangistust.
   3. KarS § 73 lg-te 1 ja 3 kohaselt jätta mõistetud karistus Aleksei Zadorožnõi’i
      suhtes täielikult täitmisele pööramata, kui ta ei pane 1 (ühe) aasta pikkuse
      katseaja jooksul toime uut tahtlikku kuritegu. KarS § 78 p 1 alusel hakkab
      katseaeg kulgema käesoleva kohtulahendi kuulutamisest, s.t alates 31.03.2016. a.
   4. KrMS § 180 lg 1, § 175 lg 1 ja § 179 lg 1 p 2 alusel välja mõista Aleksei
1-16-2638
        Zadorožnõi’ilt riigituludesse menetluskuludena:
   •    kaitsjatasu summas 72 eurot ja
   •    sundraha summas 322,50 eurot.
   5. Võttes aluseks KrMS § 180 lg 3 tuleb Aleksei Zadorožnõi’il tasuda
      menetluskulud kokku summas 394,50 eurot ositi 12 kuu jooksul arvates
      kohtuotsuse jõustumisest esimesed 11 kuud igakuiselt 32,90 eurot viimasel kuul
      32,60 eurot.

Vastavalt KrMS § 159 lg-le 3 sisalduvad menetluskulude nõude täitmiseks vajalikud andmed
kohtuotsuse lisaks olevas eraldi dokumendis (makseinfo leht). Kohus annab makseinfo lehe
kätte kas koos kohtuotsusega, saadab isikule tema poolt avaldatud posti- või e-postiaadressile
või kinnipidamisasutusse.
Võttes aluseks KrMS § 424 ja § 423 võib süüdimõistetu mõjuvate põhjuste olemasolu korral
taotleda elukohajärgselt täitmiskohtunikult kriminaalmenetluse kulude ja muude rahaliste
nõuete tasumise tähtaja pikendamist või ajatamist kuni ühe aasta võrra.
Edasikaebamise kord
Käesolev otsus on kuulutatud resolutiivosas.
Kohtumenetluse pool, kes soovib otsust vaidlustada apellatsiooni korras on kohustatud sellest
Harju Maakohtule kirjalikult teatama 7 päeva jooksul alates kohtuotsuse kuulutamisest.
Apellatsiooniteate esitamise korral koostab kohus motiveeritud otsuse, mis on kättesaadav
Harju Maakohtu Liivalaia kohtumaja kriminaalkantseleis 14.04.2016. a kell 16:00. Otsusele
võib esitada Tallinna Ringkonnakohtule apellatsioonkaebuse 15 päeva jooksul alates päevast,
mil kohtumenetluse poolel on võimalik kohtus tutvuda motiveeritud kohtuotsusega.
Kriminaalmenetluse kulude hüvitamist võib vaidlustada kohtuotsusest eraldi KrMS 15.
peatüki kohaselt. Sellisel juhul tuleb esitada 7 päeva jooksul alates kohtuotsuse resolutiivosa
kuulutamisest teade, et soovitakse vaidlustada menetluskulusid. Seejärel koostab kohus
motiveeritud kohtuotsuse ainult menetluskulude osas, mis on kättesaadav Harju Maakohtu
Liivalaia kohtumaja kriminaalkantseleis 14.04.2016. a kell 16:00. Määruskaebus
menetluskulude osas tuleb esitada Harju Maakohtule 15 päeva jooksul alates päevast, mil
motiveeritud otsus menetluskulude osas oli kohtumenetluse pooltele kohtus tutvumiseks
kättesaadav.

SÜÜDISTUS
Aleksei Zadorožnõi leidis 25.03.2016 kella 16:20-16:26 vahel Tallinnas Hobujaama
trammipeatuses XXX kasutuses oleva ja XXX kuuluva mobiiltelefoni iPhone 5 väärtusega
300 eurot, mille omastas ja pööras ebaseaduslikult enda kasuks, hakates leitud mobiiltelefoni
kasutama abonentnumbriga 56209102 ning hoidis mobiiltelefoni aadressil XXX ja kasutas
seda kuni 29.03.2016.
Seega Aleksei Zadorožnõi pani toime KarS § 201 lg 1 järgi kvalifitseeritava kuriteo s.o
valduses oleva võõra vallasasja ebaseaduslik enda kasuks pööramise.



Velmar Brett
kohtunik
(allkirjastatud digitaalselt)


                                           2 (2)
