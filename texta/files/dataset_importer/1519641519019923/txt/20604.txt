                                                                                   4-16-1555




                         KOHTUMÄÄRUS
Kohus                                      Tartu Maakohus

Määruse tegemise aeg ja koht               22.03.2016. a, Tartu Kohtumaja, Kalevi 1, Tartu

Väärteoasja number                         4-16-1555

Kohtunik                                   Madis Kägu

Kohtuistungisekretär                       Elen Heidok

Taotlus                                    Lõuna Prefektuuri taotlus       asenduskaristuse
                                           kohaldamiseks Heiki Innile
Kohtutäitur                                Ivi Kalmet

Süüdlane                                   Heiki Inn
                                           (ik 36803182763; elukoht: XXXX
RESOLUTSIOON                               Juhindudes VTMS § 211 lg 1, KarS § 72, KarS § 69
                                           kohus määras:

asendada Heiki Innile Lõuna Prefektuuri 10.11.2014. a otsusega väärteoasjas nr
2490,14,002019 määratud tasumata rahatrahv 120 eurot arestiga 3 (kolm) ööpäeva.
KarS § 69 lg 1 alusel asendada Heiki Innile mõistetud arest 3 (kolm) ööpäeva üldkasuliku tööga
5 (viis) tundi.
KarS § 69 lg 3 alusel määrata Heiki Innile üldkasuliku töö tegemiseks tähtaeg 1 (üks) kuu
arvates kohtumääruse jõustumisest.

Üldkasuliku töö tegemiseks pöörduda Lõuna Prefektuuri spetsialisti Anžela Murumägi poole
Tartu politseijaoskonna menetlusteenistusse Tartumaa, Tartu, Riia 132-A216, telefon:
7 308 786, e-posti aadress: anzela.murumagi@politsei.ee.

Määrus edastada Heiki Innile, kohtutäiturile ja Lõuna Prefektuurile.


Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.
Kohtus tuvastatud asjaolud

Kohtutäitur Ivi Kalmeti menetluses on Lõuna Prefektuuri 10.11.2014. a otsuse täitmine
väärteoasjas nr 2490,14,002019, millega on Heiki Innile määratud rahatrahv 120 eurot (täiteasi
nr 047/2015/17).
Lõuna Prefektuur on esitanud kohtutäituri ettekande alusel taotluse Heiki Inn suhtes
asenduskaristuse kohaldamiseks, kuna trahv on täielikult tasumata.

Kohtuistungil avaldas Heiki Inn, et soovib teha üldkasulikku tööd aresti asemel.


Kohtu seisukoht

Kohus tegi kindlaks, et taotlus käesoleval juhul asenduskaristuse kohaldamiseks on
põhjendatud ja tuleb rahuldada.
Kohtutäitur on kontrollinud Heiki Innil vara olemasolu. Tal puudub vara ja sissetulek, millele
oleks võimalik nõude rahuldamiseks sissenõuet pöörata.

Heiki Inn ei ole olnud suuteline rahatrahvi tasuma ega ole selleks võimeline ka käesoleval ajal.
KarS § 72 lg 2 p 2 sätete kohaselt vastab rahatrahvi kümnele trahviühikule, s.o 40 eurole üks
päev aresti. Seega kokku on 120.- euro trahvi asenduskaristuse ulatus Heiki Innil 3 ööpäeva
aresti.
Samas on Heiki Inn andnud nõusoleku teha arestipäevade asemel üldkasulikku tööd. Kohus
peab aresti asendamist üldkasuliku tööga otstarbekaks, mistõttu tuleb arest 3 ööpäeva asendada
üldkasuliku tööga 5 tundi.
Üldkasuliku töö tegemise tähtajaks määrab kohus 1 kuu arvates käesoleva määruse
jõustumisest.



Madis Kägu
kohtunik
/allkirjastatud digitaalselt/




                                             2(2)
