                           KOHTUOTSUS
                               EESTI VABARIIGI NIMEL

Kohus                          Tartu Maakohus

Otsuse tegemise aeg ja koht 5. mai 2016 Valga kohtumaja, Valga Vabaduse 10

                               1-16-3864 (kohtueelse menetluse nr 16282000190)
Kriminaalasja number

Kohtukoosseis                  Kohtunik Rita Kulberg

Kohtuistungi sekretär          Reelika Käis

Kriminaalasi                   Kuido    Sumerkin    süüdistuses      KarS     §    424    järgi
                               kokkuleppemenetluses
Prokurör                       Valdo Gerassimov

                               Kuido Sumerkin isikukood 39304216813; elukoht: xxxxxxx-
                               xxxxxxxxxxxxxxxxxxxxxxxxxxx; xxxxxxxxxxxxxxxxxxxxxxx;
                               emakeel - xxxxxxxxxx; xxxxxxxxxxxxxx; töötab xx-
Süüdistatav
                               xxxxxxxxxxxxxxxxxxxxxxxx; kriminaalkorras karistamata;
                               tõkendit ei ole kohaldatud

RESOLUTSIOON
Kuido Sumerkin süüdi mõista KarS § 424 järgi ning karistada vangistusega 4 (neli) kuud.

KarS § 68 lg 1 alusel arvata Kuido Sumerkini eelvangistuses viibitud aeg 29.04-30.04.2016, s.o
2 päeva karistusaja hulka ja Kuido Sumerkinile kandmisele kuuluvaks karistuseks mõista 3
(kolm) kuud ja 28 (kakskümmend kaheksa) päeva vangistust.

KarS § 74 lg-te 1, 3 alusel määrata, et Kuido Sumerkinile mõistetavat karistust 3 kuud 28 päeva
vangistust ei pöörata täielikult täitmisele, kui Kuido Sumerkin 1 (ühe) aasta 6 (kuue) kuulise
katseaja jooksul ei pane toime uut kuritegu ja täidab KarS § 75 lg 1 p-des 1-6 sätestatud
kontrollnõudeid:

1) elab kohtu poolt määratud alalises elukohas – xxxxxxx-xxxxxxxxxxxxxxxxxxxxxxxxxxx;
2) ilmub kriminaalhooldaja määratud ajavahemike järel kriminaalhooldusosakonda
registreerimisele;
3) allub kriminaalhooldaja kontrollile oma elukohas ning esitab talle andmeid oma kohustuste
täitmise ja elatusvahendite kohta;
4) saab kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saab kriminaalhooldusametnikult eelneva loa elu - või töö- või õppimiskoha vahetamiseks;
6) saab kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Katseaja algust arvata alates kohtuotsuse kuulutamisest, s.o alates 05.05.2016.

Välja mõista Kuido Sumerkinilt menetluskuludena sundraha 645 (kuussada nelikümmend viis)
eurot ning riigi õigusabi tasu ja kulu katteks 48 (nelikümmend kaheksa) eurot riigituludesse.

Menetluskulud (kokku 693 eurot) tasuda ositi 12 (kaheteist) kuu jooksul võrdsetes osades alates
käesoleva otsuse jõustumisest       hiljemalt iga kuu viimaseks kuupäevaks käesolevale
kohtuotsusele lisatud makseinfos näidatud kontole ja viitenumbrile (märkides makse selgituses:
Menetluskulud asjas 1-16-3864).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega (KrMS § 339 lg 1). Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne
päeva jooksul alates otsuse avalikult teatavakstegemisest, s.o alates 05.05.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 05.05.2016
määruskaebuse esitamise teel otsuse teinud kohtule.


Süüdistus
Kuido Sumerkinit süüdistatakse selles, et tema olles alkoholijoobes, omamata vastava
kategooria moorosõiduki juhtimisõigust, juhtis 29.04.2016 kella 22.25 paiku
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx                    tänaval     M1
kategooria mootorsõidukit Audi A6 registreerimismärgiga xxxxxxx (va 1996), seisundis kui
alkoholisisaldus ühes liitris väljahingatavas õhus oli 1,03 mg/l. Võttes arvesse
laiendmääramatust 0,10 mg/l, lugeda lõplikuks tulemiks 0,93 mg/l. Mõõtmine toimus
seadmega Dräger Alcotest 7110 ARAF-0020.
Antud teoga rikkus isik liiklusseaduse § 33 lg 11 p 2 ja § 69 lg 1 nõudeid, mille kohaselt ei
tohi juht olla alkoholijoobes. Liiklusseaduse § 69 lg 2 p 1 kohaselt loetakse mootorsõidukijuht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Mootorsõiduki juhtimisega joobeseisundis pani Kuido Sumerkin toime KarS § 424 järgi
kvalifitseeritava kuriteo.

Kokkuleppe sisu


                                                                                      2 (3)
Süüdistatava Kuido Sumerkini, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS §-s 424 ettenähtud kuriteo toimepanemise
eest 4 kuud vangistust. KarS § 68 lg 1 alusel arvata kahtlustatavana kinnipidamise aeg 29.04-
30.04.2016, s.o 2 päeva karistusaja hulka ja kandmisele kuuluvaks karistuseks mõista 3 kuud
28 päeva vangistust. KarS § 74 lg-te 1 ja 3 alusel mõistetud vangistust täielikult täitmisele
mitte pöörata, kui Kuido Sumerkin 18-kuulise katseaja jooksul ei pane toime uut kuritegu ja
täidab talle KarS §-s 75 sätestatud käitumiskontrolli ajaks pandud kontrollnõudeid ja
kohustusi.

Kohtu järeldused

Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 424 järgi ning talle tuleb mõista kokkuleppekohane
karistus.

Tulenevalt KrMS § 180 lg-st 1 hüvitab menetluskulud süüdimõistetu.
Käesolevas kriminaalasjas on menetluskuludeks süüdimõistva kohtuotsusega kaasnev
sundraha 1,5 palga alammäära suuruses summas, s.o 645 eurot ning riigi õigusabi korras
määratud kaitsjale makstav tasu ja kulu 48 eurot, mis tuleb süüdistatavalt välja mõista.
Vastavalt süüdistatava Kuido Sumerkini, tema kaitsja ja prokuröri vahel sõlmitud
kokkuleppele määrab kohus menetluskulude tasumise ositi 12 kuu jooksul.


/allkirjastatud digitaalselt/
Kohtunik Rita Kulberg




                                                                                    3 (3)
