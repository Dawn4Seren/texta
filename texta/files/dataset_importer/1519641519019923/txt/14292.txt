                                                                   Tsiviilasi nr 2-16-103029




                      KOHTUMÄÄRUS
Kohus                              Tartu Maakohus
Kohtunik                           Donald Kiidjärv
Määruse tegemise aeg ja            27. mai 2016, Tartu kohtumaja
koht
Tsiviilasi                         OÜ XXXX hagi XXXX OÜ (endise nimega XXXX OÜ)
                                   vastu võlgnevuse väljamõistmises
Menetlustoiming                    menetluse lõpetamine hageja poolt hagist loobumisega ja
                                   menetluskulude kindlaksmääramine
Menetlusosalised ja nende          •   hageja OÜ XXXX (rk XXXX) lepinguline esindaja
esindajad                              Ferenc Koso (ferenc.koso@okincure.ee)
                                   •   kostja XXXX OÜ (endise nimega XXXX OÜ; rk XXXX)
                                   kirjalik menetlus
RESOLUTSIOON
1. Võtta vastu hagist loobumine.
2. Lõpetada menetlus tsiviilasjas nr 2-16-103029.
3. Tagastada XXXX OÜ arveldusarvele nr XXXX pool tasutud riigilõivust, s.o 162.50 eurot.
4. Muud menetluskulud puuduvad.
5. Määrus toimetada kätte menetlusosalistele.
6. Määruse peale võib esitada määruskaebuse kirjalikult Tartu Ringkonnakohtule Tartu
   Maakohtu kaudu. Määruskaebuse esitamise tähtaeg on 15 päeva määruse
   kättetoimetamisest alates.
ASJAOLUD
  1. Hageja esitas 27.05.2016 avalduse hagist loobumiseks, kuna edasine menetlus
     lähtuvalt kostja majanduslikust olukorrast ei ole perspektiivikas.
  KOHTU PÕHJENDUSED
  2. Tsiviilkohtumenetluse seadustiku (TsMS) § 428 lõike 1 punkti 3 kohaselt lõpetab kohus
     menetluse otsust tegemata, kui hageja on hagist loobunud. TsMS § 429 lõike 1 järgi
     võib hageja hagist loobuda kuni hagi kohta tehtud lahendi jõustumiseni, esitades
     selleks avalduse. TsMS § 477 lg 1 kohaselt vaatab kohus hagita asja läbi
     hagimenetluse sätete kohaselt.
  3. Avaldaja on esitanud kohtule avalduse asjast loobumiseks. Kohus leiab, et loobumine
     tuleb vastu võtta ja menetlus tsiviilasjas lõpetada. Kui menetlus on lõpetatud, ei saa
     avaldaja uuesti pöörduda kohtusse avaldusega sama kostja vastu vaidluses samal
     alusel sama eseme üle. Kui menetlus on lõpetatud hagist loobumise tõttu, on
     lõpetamisel samad materiaalõiguslikud ja protsessuaalsed tagajärjed nagu menetluse
     lõpetamisel kohtuotsusega, kui seadusest ei tulene teisiti (TsMS § 432).

                                                                                          1
    4. TsMS § 173 lg 1 näeb ette, et asja menetlenud kohus märgib menetluskulude jaotuse
       menetlusosaliste vahel kohtuotsuses või menetlust lõpetavas määruses.
    5. Hageja menetluskuluks on maksekäsu kiirmenetluse avalduse esitamisel tasutud
       riigilõiv 112.60 eurot (15.02.2016) ja hagiavalduselt täiendavalt tasutud riigilõiv 212.40
       eurot (22.03.2016), kokku 325 eurot. TsMS § 150 lg 2 p 2 alusel tagastatakse pool
       menetluses tasutud riigilõivust, kui hageja hagist loobub. Hagejale tuleb TsMS § 150
       lg 2 p 2 kohaselt tagastada 162.50 eurot.


/allkirjastatud digitaalselt/
Kohtunik




                                                                                               2
