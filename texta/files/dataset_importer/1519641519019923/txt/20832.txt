                                                           Kriminaalasi nr. 1-16-1555




                      KOHTUOTSUS
                              EESTI VABARIIGI NIMEL




Kohus                           Harju Maakohus Liivalaia Kohtumaja
Otsuse tegemise aeg ja koht     18.03.2016.a. Tallinnas

Kohtunik                        Aime Ivanson
Sekretär                        Moonika Rubizova
Prokurör                        Triin Kivimaa
Kaitsja                         Juho-Enn Aule

Süüdistatav                      Janek Pormann, isikukood 39308203519
                                 Kriminaalkorras karistamata
                                 Elukoht: XXX, Harjumaa
                                 Töökoht: XXX

Süüdistus                        KarS § 424
Menetluse liik                   kokkuleppemenetlus
Kriminaalasja nr.                15230201167


RESOLUTIIVOSA
Süüdi mõista Janek Pormann KarS § 424 järgi ja karistada vangistusega 3 kuud.

KarS § 74 lg 1 ja 3 alusel jätta vangistus täielikult täitmisele pööramata, kui Janek
Pormann ei pane 1-aastase katseaja jooksul toime uut kuritegu ja täidab käitumiskontrolli
ajal kriminaalhooldaja järelevalve all KarS § 75 lg 1 sätestatud kontrollnõudeid ja
kohustusi:
    1) elama oma alalises elukohas;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitada talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha
       vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

KarS § 78 p 1 järgi hakkab katseaeg kulgema kohtuotsuse kuulutamisest, s.o 18.03.2016.a,
KarS § 75 sätestatud käitumiskontrolli nõuded kohaldatakse pärast kohtulahendi
jõustumist.
KarS § 75 lg 2 p 8 alusel määrata Janek Pormannile täiendav kohustus käitumiskontrolli
ajal osaleda kriminaalhooldaja poolt määratud sotsiaalprogrammis.

Kriminaalmenetluse kulud
Välja mõista Janek Pormannilt riigituludesse:
   - KrMS § 175 lg 1 p 9 alusel sundraha - 645 eurot.
   - KrMS § 175 lg 1 p 4 alusel määratud kaitsjatasu kohtueelses menetluses 72 eurot,
       kohtuistungil osalemise eest 24 eurot – kokku 96 eurot
   - KrMS § 175 lg 1 p 3 alusel ekspertiisikulu - 131 eurot

Kriminaalmenetluse kulud kogusummas 872 eurot tasuda ühe kuu jooksul alates kohtuotsuse
jõustumisest.
KrMS § 159 lg 3 kohaselt makseinfo (kontode ja viitenumbriga) menetluskulude tasumiseks
edastatakse Janek Pormannile eraldi dokumendina.

Edasikaebe kord
Kohtuotsuse peale võib esitada apellatsiooni juhul, kui tegemist on KrMS 9.peatüki 2. jao sätete
või § 339 lõike 1 rikkumisega. Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on KarS-i järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb Harju Maakohtu Liivalaia Kohtumajale kirjalikult
teatada 7 (seitsme) päeva jooksul alates kohtuotsuse kuulutamisest.
Apellatsioon esitatakse Tallinna Ringkonnakohtule kirjalikult 15 (viieteistkümne) päeva jooksul
alates päevast, mil kohtumenetluse poolel on võimalik kohtus tutvuda kohtuotsusega.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb             Harju Maakohtu Liivalaia
Kohtumajale kirjalikult teatada 7 (seitsme) päeva jooksul alates kohtuotsuse kuulutamisest.

Süüdistus
Janek Pormann juhtis mootorsõidukit Audi A6 (registreerimismärgiga XXX) 07.11.2015 kella
13.40 ajal Harjumaal Raasiku vallas Raasiku alevikus Tallinna mnt 17 maja juures
joobeseisundis. Nimelt tuvastati kohtuekspertiisi käigus Janek Pormannil narkootilise,
psühhotroopse või muu sarnase toimega aine (amfetamiin, metüleendioksümetamfetamiin ehk
MDMD) tarvitamise tunnused. Isikul esines joove.
Liiklusseaduse § 69 lg 1 järgi ei tohi juht olla joobeseisundis1. Lähtudes korrakaitseseaduse § 36
lõikest 4 on joobeseisundi liikideks alkoholijoove ning narkootilise, psühhotroopse või muu
joovastava aine tarvitamisest põhjustatud joove. Korrakaitseseaduse § 36 lg 3 järgi mõistetakse
narkootilist ja psühhotroopset ainet narkootiliste ja psühhotroopsete ainete ning nende
lähteainete seaduse tähenduses.
Narkootiliste ja psühhotroopsete ainete ning nende lähteainete seaduse § 31 lg 1 alusel on
sotsiaalminister võtnud vastu määruse, millega on kehtestatud narkootiliste ja psühhotroopsete
ainete meditsiinilisel ja teaduslikul eesmärgil käitlemise ning sellealase arvestuse ja aruandluse
tingimused ja korra ning narkootiliste ja psühhotroopsete ainete nimekirjad. Nii amfetamiin kui
ka metüleendioksümetamfetamiin (MDMA) kuuluvad narkootiliste ja psühhotroopsete ainete I
nimekirja sotsiaalministri 18. mai 2005. a määrus nr 73 „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse

1
  Joobeseisundina tuleb korrakaitseseaduse § 36 lg 1 järgi lugeda sellist terviseseisundit, mis avaldub väliselt
tajutavas häiritud või muutunud kehalistes või psüühilistes funktsioonides ja reaktsioonides ning mis on põhjustatud
alkoholi, narkootilise või psühhotroopse aine või muu joovastava aine tarvitamisest.
                                                                                                                   2
tingimused ja kord ning narkootiliste ja psühhotroopsete ainete nimekirjad“ Lisa 1 järgi.Lähtudes
sotsiaalministri 18. mai 2005. a määrusest nr 73 ning kohtuekspertiisi tulemustest, saab asuda
seisukohale, et Janek Pormannil esines narkojoove. Janek Pormann oli sellest teadlik. Seega
rikkus Janek Pormann oma sellise käitumisega liiklusseaduse § 69 lg 1 nõudeid.
Sellise teoga pani Janek Pormann toime KarS § 424 järgi kvalifitseeritava kuriteo, milleks on
joobeseisundis mootorsõiduki juhtimine.

Kokkulepe
Süüdistatava, kaitsja ja prokuröri vahel sõlmitud kokkuleppe kohaselt on süüdistatava Janek
Pormanni karistuseks KarS § 424 järgi vangistus 3 kuud. KarS § 74 lg 1 järgi jätta vangistus
tingimisi süüdlase suhtes kohaldamata, kui süüdistatav ei pane toime katseajal uut kuritegu ning
täidab talle pandud kontrollnõudeid ja kohustusti KarS § 75 järgi. KarS § 74 lg 3 järgi määrata
katseajaks 1 aasta. KarS § 75 lg 1 p 1-6 alusel tuleb süüdistataval täita järgmisi kontrollnõudeid:
    1) elama kohtu määratud alalises elukohas;
    2) ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    3) alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

KarS § 75 lg 2 p 8 alusel kohustada Janek Pormanni käitumiskontrolli ajal osalema
sotsiaalprogrammis.
Kriminaalmenetluse kuluks on sundraha 645 eurot, ekspertiisi kulu 131 eurot ja määratud kaitsja
tasu kriminaalmenetluses, mis kuuluvad väljamõistmisele.


Kohus juhindub KrMS § 248 lg 1 p. 5.



Kohtunik
/digitaalselt allkirjastatud/




                                                                                                 3
