                           KOHTUMÄÄRUS
 Kohus                              Harju Maakohus

 Kohtu koosseis                     kohtunik Merike Varusk

 Määruse tegemise aeg ja koht       12. juuli 2016, Tallinn, Tartu mnt kohtumaja

 Tsiviilasja number                 2-16-7977

 Tsiviilasi                         Eesti Vabariik Maksu- ja Tolliameti kaudu avaldus osaühing
                                    XXXX pankroti väljakuulutamiseks

 Menetlustoiming                    avalduse menetlusse võtmisest keeldumine

 Menetlusosalised     ja   nende võlausaldaja Eesti Vabariik Maksu- ja Tolliameti kaudu
 esindajad                       (registrikood 70000349, asukoht Lõõtsa 8a, 15176 Tallinn, e-
                                 post: kohtumenetlus@emta.ee);
                                 võlausaldaja     esindaja    Pirjo    Toomsoo      (e-post:
                                 pirjo.toomsoo@emta.ee);
                                 võlgnik osaühing XXXX(registrikood XXXX, asukoht
                                 XXXX, e-post: XXXX).


RESOLUTSIOON

1.   Keelduda menetlusse võtmast Eesti Vabariik Maksu- ja Tolliameti kaudu avaldust
     osaühing XXXX avaldust pankroti väljakuulutamiseks.

2.   Saata käesoleva määruse ärakiri võlausaldajale.


Menetluskulude jaotus

Menetluskulud jätta võlausaldaja kanda.


Edasikaebamise kord

Määruse peale võib esitada määruskaebuse Tallinna Ringkonnakohtule Harju Maakohtu Tartu
mnt kohtumaja kaudu 15 päeva jooksul määruse kättesaamisest.
Asjaolud
                                                                                    2-16-7977



Eesti Vabariik Maksu- ja Tolliameti kaudu esitas 20.05.2016 Harju Maakohtule avalduse
osaühing XXXX pankroti väljakuulutamiseks. Avalduse kohaselt on osaühing XXXX
maksejõuetu, mistõttu palub võlausaldaja Eesti Vabariik Maksu- ja Tolliameti kaudu algatada
pankrotimenetluse.

Kohus jättis 24.05.2016 määrusega pankrotiavalduse Eesti Vabariik Maksu- ja Tolliameti
kaudu osaühing XXXX pankroti väljakuulutamiseks käiguta avalduses sisalduvate puuduste
tõttu. Võlausaldaja esitas 26.05.2016 puuduste kõrvaldamise avalduse.

Kohus jättis 31.05.2016 määrusega pankrotiavalduse Eesti Vabariik Maksu- ja Tolliameti
kaudu osaühing XXXX pankroti väljakuulutamiseks käiguta avalduses sisalduvate puuduste
tõttu. Kohus kohustas avaldajat kõrvaldama pankrotiavalduse esinevad puudused 7 päeva
jooksul määruse kättesaamisest arvates, s.o põhistama võlgniku maksejõuetuse ja tõendama
nõude olemasolu. Kohus hoiatas avaldajat, et kui ta ei kõrvaldada avalduses esinevad
puuduseid, siis jätab kohus avalduse menetlusse võtmata.

07.06.2016 esitas avaldaja esindaja kohtule taotluse osaühing XXXX vastu esitatud
pankrotiavaldusest loobumiseks, kuna võlgnikule kuuluvale korteriomandile aadressil Harju
Maakond, Tallinn, Kesklinna linnaosa, XXXXseatud hüpoteek summas 1 300 000 eurot on
27.05.2016 kustutatud, mistõttu arestib kohtutäitur nimetatud korteriomandi ja asub seda
seejärel realiseerima. Eeltoodust tulenevalt on täitemenetluses võimalik maksuhalduri nõude
rahuldamine ja avaldaja soovib loobuda võlgnik suhtes esitatud pankrotiavaldusest.


Kohtumääruse põhjendused

Õigusnormid, millest kohus juhindub, on järgmised:
pankrotiseaduse (edaspidi PankrS) § 3 lg 2 alusel kohaldatakse pankrotimenetlusele
tsiviilkohtumenetluse seadustikus (edaspidi TsMS) sätestatut, kui pankrotiseadusest ei tulene
teisiti.
PankrS § 10 lg 1 sätestab, et võlausaldaja peab pankrotiavalduses põhistama võlgniku
maksejõuetuse, samuti tõendama nõude olemasolu.
PankrS § 10 lg 2 p 2 kohaselt võib võlausaldaja võlgniku maksejõuetuse põhistamisel tugineda
asjaolule, et võlgniku suhtes toimuvas täitemenetluses ei ole kolme kuu jooksul vara puudumise
tõttu saadud nõuet rahuldada või kui täitemenetluses ilmneb, et võlgnikul ei jätku vara kõigi
kohustuste täitmiseks.
TsMS § 3401 lg 2 sätestab, et kui kohtu määratud tähtpäevaks puudusi ei kõrvaldata, jäetakse
avaldus, taotlus või kaebus menetlusse võtmata ja tagastatakse, juba menetlusse võetud avaldus,
taotlus või kaebus aga jäetakse läbi vaatamata. Selle kohta tehtud maakohtu või ringkonnakohtu
määruse peale võib esitada määruskaebuse, kui seaduses ei ole sätestatud teisiti. Määruskaebuse
kohta tehtud ringkonnakohtu määruse peale ei saa Riigikohtule edasi kaevata, kui seaduses ei
ole sätestatud teisiti.
TsMS § 371 lg 2 p 2 kohaselt võib kohus jätta hagiavalduse menetlusse võtmata, kui hagi ei ole
esitatud hageja seadusega kaitstud õiguse ega huvi kaitseks või eesmärgil, millele riik peaks
andma õiguskaitset, või kui hagiga ei ole hageja taotletavat eesmärki võimalik saavutada.
TsMS § 477 lg 1 sätestab, et kohus vaatab hagita asja läbi hagimenetluse sätete kohaselt,
arvestades hagita menetluse kohta sätestatud erisusi.
07.06.2016 esitas avaldaja esindaja kohtule taotluse osaühing XXXX vastu esitatud
pankrotiavaldusest loobumiseks, kuna võlgnikule kuuluvale korteriomandile aadressil Harju

                                                                                             2
                                                                                        2-16-7977

Maakond, Tallinn, Kesklinna linnaosa, XXXXseatud hüpoteek summas 1 300 000 eurot on
27.05.2016 kustutatud, mistõttu arestib kohtutäitur nimetatud korteriomandi ja asub seda
seejärel realiseerima. Eeltoodust tulenevalt on täitemenetluses võimalik maksuhalduri nõude
rahuldamine ja avaldaja soovib loobuda võlgnik suhtes esitatud pankrotiavaldusest.

Kohus ei ole avaldust menetlusse võtnud, mistõttu saab kohtu poolt teostatava toiminguna
võimalikuks pidada avalduse menetlusse võtmisest keeldumist, mitte avaldusest loobumise
vastuvõtmist TsMS § 429 kohaselt. TsMS § 3 lg 1 näeb ette, et kohus menetleb tsiviilasja, kui
isik pöördub seaduses sätestatud korras kohtusse oma eeldatava ja seadusega kaitstud õiguse
või huvi kaitseks. TsMS § 371 lg 2 p 2 alusel võib kohus keelduda avalduse menetlusse
võtmisest, kui hagi (avaldus) ei ole esitatud hageja (avaldaja) seadusega kaitstud õiguse ega
huvi kaitseks või eesmärgil, millele riik peaks andma õiguskaitset, või kui hagiga ei ole hageja
taotletavat eesmärki võimalik saavutada. Kohus leiab, et kuna avaldajal puudub 07.06.2016
avalduse kohaselt huvi asja menetleda ja avaldaja ei ole käesoleva ajani kohtu osundatud
avalduse puudusi kõrvaldanud, siis tuleb TsMS § 3401 lg 2, PankrS § 10 lg 2 jaTsMS § 371 lg
2 p 2 alusel avalduse menetlusse võtmisest keelduda.

Seoses asjaoluga, et kohus keeldub avalduse menetlusse võtmisest, tagastatakse see TsMS §
372 lg 4 alusel koos selle lisadega avaldajale. Kui kohus keeldub avaldust menetlusse võtmast
ja tagastab selle määrusega, loetakse, et avaldust ei ole esitatud ja et avaldus ei ole olnud kohtu
menetluses (TsMS § 372 lg 6).

Menetluskulude jaotus ja kindlaksmääramine

TsMS § 173 lg 1 kohaselt esitab asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. Vastavalt TsMS § 173
lg 4 sätestatule näeb kohus menetluskulude jaotuses ette, millised menetluskulud keegi
menetlusosalistest peab kandma, välja arvatud kulude rahalise suuruse. Vajaduse korral määrab
kohus kindlaks menetluskulude proportsionaalse jaotuse menetlusosaliste vahel. Tulenevalt
TsMS § 168 lg 1 kannab võlausaldaja menetluskulud, kui kohus keeldub avaldust menetlusse
võtmast ja tagastab selle. Menetluskulude jaotuse kohta tehtud kohtulahendit saab vaidlustada
üksnes selle kohtulahendi peale edasi kaevates, millega menetluskulude jaotus kindlaks määrati
(TsMS § 178 lg 1).




/allkirjastatud digitaalselt/
Merike Varusk
Kohtunik




                                                                                                 3
