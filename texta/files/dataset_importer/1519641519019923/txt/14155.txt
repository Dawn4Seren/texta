                                                                              1-16-4513




                         KOHTUOTSUS
                               EESTI VABARIIGI NIMEL

 Kohus                         Harju Maakohus

 Otsuse tegemise aeg ja koht   30. mai 2016 Tallinnas, Liivalaia kohtumajas

 Kriminaalasja number          1-16-4513 (15230106144)

 Kohtunik                      Liina Pohlak
 Kohtuistungi sekretär
                               Thea Tikenberg

 Tõlk                          Ines Üprus
                               Levan Napetvaridze süüdistatuna KarS § 184 lg 1, § 199 lg
 Kriminaalasi
                               2 p 8, 9 järgi kokkuleppemenetluses
 Prokurör                      Arika Almann
                               Levan Napetvaridze – isikukood 37801260220, elukoht
 Süüdistatav
                               XXX, Eesti Vabariigi kodakondsus, põhiharidus, emakeel
                               vene keel, töökoht: XXX OÜ, varem kriminaal- ja
                               väärteokorras karistatud korduvalt, tõkendina kohaldatud
                               elukohast lahkumise keeld
 Kaitsja
                               Karine Nersesjan

RESOLUTSIOON

Süüdi tunnistada Levan Napetvaridze KarS § 199 lg 2 p 8, 9 järgi (23.08.2013.a episood)
ja mõista karistuseks vangistus 4 kuud.

KarS § 65 lg 1 ja 64 lg 1 alusel lugeda käesoleva otsusega mõistetud kergem karistus
kaetuks 30.12.2013.a Harju Maakohtu otsusega nr 1-13-10790 mõistetud raskema
karistusega 9 kuud ja 22 päeva, milline asendati KarS § 69 alusel 584 tunni üldkasuliku
tööga. Karistus kantud.

Süüdi tunnistada Levan Napetvaridze KarS § 184 lg 1 järgi ja mõista karistuseks
vangistus 1 aasta ja 9 kuud.
Süüdi tunnistada Levan Napetvaridze KarS § 199 lg 2 p 9 - § 25 lg 2 järgi (19.12.2015 ja
01.02.2016.a episoodid) ja mõista karistuseks vangistus 6 kuud.
KarS § 64 lg 1 alusel suurendada üksikkaristustest raskeimat ja mõista liitkaristuseks 2
aastat vangistust.

KarS § 74 ja 75 sätteid kohaldades määrata, et karistust ei pöörata täitmisele, kui Levan
Napetvaridze ei pane 3-aasta pikkuse katseaja jooksul toime uut kuritegu ja täidab talle
käitumiskontrolli ajaks KarS § 74 ja 75 alusel määratud kontrollnõudeid ja kohustusi:
1.elab aadressil XXX;
2.ilmub kriminaalhooldaja määratud ajavahemike järel kriminaalhooldusosakonda
registreerimisele;
3.allub kriminaalhooldaja kontrollile oma elukohas ning esitab talle andmeid oma
kohustuste täitmise ja elatusvahendite kohta;
4.saab kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5.saab kriminaalhooldusametnikult eelneva loa elu-, õppimis- või töökoha vahetamiseks
6.saab kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
7.ei oma ega tarvita narkootilisi või psühhotroopseid aineid;
8.läbib katseaja vältel narkomaanide rehabilitatsiooni-programmi, milliseks ta on
kokkuleppe sõlmimisel nõusoleku andnud ning millega tuleb alustada esimesel
võimalusel;
9.mitte suhtlema isikutega, kes temale teadaolevalt omavad ja tarvitavad narkootilisi
aineid ning isikutega, kes on narkootikumide ebaseadusliku käitlemise eest süüdi
mõistetud (v.a lähisugulased);
10.osaleb sotsiaalprogrammides.

KarS § 74 lg 1 alusel määrata Levan Napetvaridze katseajaks kriminaalhooldusosakonna
juhataja määratud kriminaalhooldaja järelevalve alla.
Katseaja alguseks lugeda kohtuotsuse kuulutamise kuupäev.

KarS § 68 lg 1 alusel lugeda karistuse täitmisele pööramisel kinnipidamise aeg 19.12.2015
– 20.12.2015 ja 01.02.2016 – 03.02.2016, s.o. 5 päeva karistusaja hulka.

Levan Napetvaridze suhtes kohaldatud tõkend elukohast lahkumise keeld tühistada
kohtuotsuse jõustumisel.

Välja mõista Levan Napetvaridzelt KrMS § 179 lg 1 p 1 kohaselt sundraha esimese astme
kuriteos süüdimõistmise korral 2,5 palga alammäära s.o 1075 eurot ja KrMS § 180 lg 1
ja 175 lg 1 p 3, 4 alusel kaitsjatasu osutatud õigusabi eest 312 eurot ja ekspertiisikulu 825
eurot riigituludesse.

Kohustada Levan Napetvaridzet tasuma väljamõistetud sundraha, kaitsjatasu ja
ekspertiisikulu 12 kuu jooksul kohtuotsuse jõustumisest igakuiselt vähemalt 184.33 eurot.

Sundraha, kaitsjatasu ja ekspertiisikulu tasuda igakuiste maksetena 12 kuu jooksul
käesoleva kohtuotsuse jõustumisest arvates Maksu- ja Tolliameti arveldusarvele
EE351010052031000004      SEB      pangas,    EE502200221014193355      Swedbankis,
EE873300333499990003 Danske Bankis või EE401700017002872300 Nordea pangas.
Makseinfo viitenumbri saab Harju Maakohtu Liivalaia kohtumaja kantseleist või e-
toimikust. Maksekorraldusel märkida selgitusena „Levan Napetvaridze, kriminaalasi 1-
16-4513, menetluskulud ja sundraha.“ Kui rahalised nõuded ei ole täies ulatuses
tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras ning süüdimõistetul tuleb kanda ka
kohtuotsuse täitmisega seonduvad kulud. Probleemide korral viitenumbri saamisel
pöörduda IT-abi poole telefoninumbril 663 6464 (e-postiaadress: itabi@just.ee).

KrMS § 180 lg 3 alusel jätta ekspertiisikulud summas 1197 eurot riigi kanda.

Asitõendid:
- fooliumpaberist voldikud (asuvad kriminaalasja materjalide juures) konfiskeerida ja
  hävitada;
- DVD-plaat salvestisega (asub kriminaalasja materjalide juures) jätta kriminaalasja
  materjalide juurde;
- DNA karbid, klaasist pudel (paberkotis), kreemituub, tulemasin, klaasist pudeli põhi
  (paberkotis), mis asuvad Põhja Prefektuuri asitõendite hoidlas aadressil Rahumäe tee
  6, Tallinn, konfiskeerida ja hävitada.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15 päeva
jooksul apellatsiooni järgmistel juhtudel: kui on tegemist KrMS 9. peatüki 2. jao sätete või § 339
lg 1 rikkumisega või kui kokkuleppes kirjeldatud tegu ei ole kuritegu, see on karistusseadustiku
järgi ebaõigesti kvalifitseeritud või kui süüdistatavale on kuriteo eest mõistetud karistus, mida
seadus selle eest ette ei näe. Apellatsiooni kasutamise soovist teatatakse otsuse teinud kohtule
kirjalikult 7 (seitsme) päeva jooksul alates kohtuotsuse resolutiivosa kuulutamisest. Apellatsioon
esitatakse Ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võivad esitada apellatsiooni
viieteistkümne päeva jooksul süüdistatavale kohtuotsuse koopia kätteandmisele järgnevast
päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, s.o määruskaebe korras 15 päeva jooksul. Määruskaebus tuleb esitada Harju
Maakohtu Liivalaia kohtumajale.

Esitatud süüdistus

Põhja Ringkonnaprokuratuur menetleb käesolevat kriminaalasja, milles kogutud tõendite
põhjal süüdistatakse Levan Napetvaridzet selles, et tema omandas eeluurimisel täpsemalt
tuvastamata ajal, kohas ja isikult, kuid enne 12.07.2015 kell 14.45 ebaseaduslikult suures
koguses, so vähemalt 10 inimesele narkojoobe tekitamiseks mõeldud koguses, narkootilist
ainet fentanüül. Nimetatud ainet hoidis ta enda juures kuni 12.07.2015, mil ta kella 14.45 paiku
Tallinnas Järveotsa tee 1 asuva maja juures leiti ning tema läbivaatuse käigus tuvastati tema
taskus olevast rahakotist kolm fooliumvoldikut, milles oli pulber kogumassiga 0,052 grammi,
mis sisaldas 5,1% fentanüüli, milles puhast fentanüüli oli seega 0,0027 grammi.
Narkootiliste ja psühhotroopsete ning nende lähteainete seaduse § 3 lg 1 järgi on narkootiliste ainete
käitlemine keelatud, välja arvatud meditsiinilisel või teaduslikul eesmärgil ning narkootiliste ainetega
seotud kuritegude ennetamiseks, avastamiseks ning tõkestamiseks või nimetatud seaduses ettenähtud
õppeotstarbel kasutamise eesmärgil.
Fentanüül kuulub narkootiliste ja psühhotroopsete ainete ning nende lähteainete seaduse § 31 lõike 1 ja
§ 4 lõike 15 alusel kehtestatud ja sotsiaalministri 18.mai 2005 määrusega nr 73 vastu võetud
„Narkootiliste ja psühhotroopsete ainete meditsiinilisel ja teaduslikul eesmärgil käitlemise ning
sellealase arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete teise nimekirja.
Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele inimesele.
Narkootilise aine fentanüüli puhul piisab kümnele inimesele narkojoobe tekitamiseks 1,3 milligrammist
(s.o 0,0013 grammi) fentanüülist puhtal kujul (EKEI eksperdi Mailis Tõnissoni vastus päringule).
Seega pani Levan Napetvaridze toime suures koguses narkootiliste või psühhotroopsete ainete
ebaseadusliku käitlemise, so KarS § 184 lg 1 järgi kvalifitseeritava kuriteo.

Samuti süüdistatakse Levan Napetvaridzet selles, et tema, isikuna, keda oli 01.11.2012
karistatud KarS § 199 lg 2 p 7, 8, 9 järgi, tungis ajavahemikul 23.08.2013 kell 18.00 kuni
24.08.2013 kell 12.00 ukseluku lõhkumise teel Tallinnas Karu tn 9 maja ette pargitud
sõiduautosse VW Golf reg-märgiga XXX ning võttis nimetatud sõiduautost võõra vallasasja
ebaseadusliku omastamise eesmärgil XXX kuuluvad esemed: MP3 mängija Creative
väärtusega 90 eurot; GPS TomTom väärtusega 150 eurot; lukuga CD-plaatide hoidja Hama
koos filmidega, koguväärtusega 250 eurot; matkavarustus (s.o magamiskotid, telk,
küpsetamisasjad, toolid, taldrikud) koguväärtusega 600 eurot ning meeste riided
koguväärtusega 350 eurot. Kokku tekitati erinevate esemete vargusega kannatanule kahju
summas 1440 eurot.

Samuti süüdistatakse Levan Napetvaridzet selles, et tema, olles 08.11.2015 ja 30.11.2015
karistatud KarS § 218 lg 1 alusel, võttis 19.12.2015 kella 14.32 paiku Tallinnas Toompuiestee
37 asuva Balti Jaama Selveri müügisaalis võõra vallasasja ebaseadusliku omastamise eesmärgil
ühe konservi vürtsliha maksumusega 1.49 eurot ja 2 küpsetusšokolaadi maksumusega a´ 2.29
eurot, s.o kaupa kogumaksumusega 6.07 eurot ning möödus kassadest, jättes tahtlikult kauba
eest tasumata, kuid kuritegu jäi tema tahtest olenemata põhjustel lõpuni viimata, sest ta peeti
kinni turvatöötaja poolt.
Samuti süüdistatakse Levan Napetvaridzet selles, et tema, viibides 01.02.2016 kella 19.30
paiku Tallinnas Kadaka tee 76F asuva Säästumarketi müügisaalis, võttis võõra vallasasja
ebaseadusliku omastamise eesmärgil ühe lati Valla lastevorsti maksumusega 1.39 eurot ning
möödus kassadest, jättes tahtlikult kauba eest tasumata, kuid kuritegu jäi tema tahtest olenemata
põhjustel lõpuni viimata, sest ta peeti kinni turvatöötaja poolt.

Seega Levan Napetvaridze pani sissetungimisega ning süstemaatiliselt toime võõra vallasasja
äravõtmise selle ebaseadusliku omastamise eesmärgil, so KarS § 199 lg 2 p 8, 9 järgi
kvalifitseeritava kuriteo.

Menetluskäik ja kohtuotsuse põhjendused

Süüdistatav Levan Napetvaridze, süüdistatava kaitsja ja prokuröri vahel 23.05.2016 sõlmitud
kokkuleppe kohaselt taotleb prokurör Levan Napetvaridze karistamist KarS § 199 lg 2 p 8, 9
ettenähtud kuriteo (23.08.2013 episood) toimepanemise eest vangistusega 4 kuud. KarS § 65 lg
1 ja § 64 lg 1 alusel lugeda nimetatud karistus kaetuks raskema karistusega, s.o Harju Maakohtu
poolt 30.12.2013 mõisteti vangistusega 6 kuud, mida KarS § 65 lg 2 alusel suurendati Harju
Maakohtu poolt 01.11.2012 mõistetud karistuse ärakandmata osa, so 3 kuu ja 28 päeva võrra
ning saadi liitkaristuseks 9 kuud ja 28 päeva vangistust. KarS § 68 lg 1 sätteid kohaldades jäi
lõplikuks vangistuseks 9 kuud ja 22 päeva, milline asendati KarS § 69 alusel 584 tunni
üldkasuliku tööga. Töö tegemise tähtajaks määrati 18 kuud. Harju Maakohtu poolt 30.12.2013
järgi mõistetud üldkasulik töö on sooritatud ning nimetatud karistus on seega täielikult ära
kantud. KarS § 184 lg 1 ettenähtud kuriteo toimepanemise eest taotleb prokurör kohtus
süüdistatav Levan Napetvaridze karistamist vangistusega 1 aasta ja 9 kuud. KarS § 199 lg 2 p
9 - § 25 lg 2 ettenähtud kuriteo (episoodid 19.12.2015 ja 01.02.2016) toimepanemise eest
taotleb prokurör kohtus süüdistatav Levan Napetvaridze karistamist vangistusega 6 kuud. KarS
§ 64 lg 1 alusel mõista liitkaristus üksikkaristustest raskeima suurendamise teel, saades
liitkaristuseks 2 aastat vangistust. KarS § 68 lg 1 alusel arvata eelvangistuses viibitud aeg
19.12.2015 kuni 20.12.2015 ja 01.02.2016 kuni 03.02.2016, s.o 5 päeva karistusaja hulka,
mõistes lõplikuks karistuseks 1 aasta 11 kuud 25 päeva vangistust.

Levan Napetvaridze juurest leitud narkootilise aine kogus oli mõeldud üksnes isiklikuks
tarvitamiseks ning isiku kohta puudub info, et ta tegeleks narkootilise aine edasiandmisega
teistele isikutele; tema poolt toime pandud kahe viimase varguse episoodiga kahju ei tekitatud
ning varastatu väärtus oli marginaalne; isik on leidnud endale ametliku töökoha ning on valmis
läbima narkomaanidele mõeldud ravikuuri. Olles isikuga korduvalt kohtunud ning märganud
positiivseid muutusi nii tema välimuse kui suhtumise koha pealt, on prokurör seisukohal, et
isikule võib anda võimaluse näidata, et ta on ravi toel võimeline elama seaduskuulekat elu.

KarS § 74 sätteid kohaldades jäetakse vangistus tingimisi süüdlase suhtes kohaldamata ja seda
ei pöörata täitmisele, kui süüdlane ei pane 3-aastasel katseajal toime uut kuritegu ja täidab talle
katseajaks pandud KarS §-ga 75 pandud kontrollnõudeid ja kohustusi. Käitumiskontrolli ajal
peab süüdlane järgima KarS § 75 lõikest 1 tulenevaid kontrollnõudeid: elama kohtu määratud
alalises    elukohas;      ilmuma      kriminaalhooldaja      määratud      ajavahemike       järel
kriminaalhooldusosakonda registreerimisele; alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta; saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; saama kriminaalhooldusametnikult eelneva loa elu-,
töö- või õppimiskoha vahetamiseks; saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks.

Arvestades kuriteo toimepanemise asjaolusid ning süüdlase isikut, on süüdlane
käitumiskontrolli ajal kohustatud: KarS § 75 lg 2 p 21 alusel mitte omama või tarvitama
narkootilisi või psühhotroopseid aineid; KarS § 75 lg 2 p 5 alusel läbima katseaja vältel
narkomaanide rehabilitatsiooni-programmi, milliseks ta on kokkuleppe sõlmimisel nõusoleku
andnud ning millega tuleb alustada esimesel võimalusel; KarS § 75 lg 2 p 7 alusel mitte
suhtlema isikutega, kes temale teadaolevalt omavad ja tarvitavad narkootilisi aineid ning
isikutega, kes on narkootikumide ebaseadusliku käitlemise eest süüdi mõistetud (v.a
lähisugulased); KarS § 75 lg 2 p 8 alusel osalema sotsiaalprogrammides.


Asitõendid

KarS § 83 lg 4 alusel konfiskeeritakse aine (s.h narkootiline aine), vahend või ese, kui selle
omamiseks vajalik luba puudub. KrMS § 126 lg 3 p 4 sätestab, et väärtusetu asi, piraatkaup ja
võltsitud kaup hävitatakse või seaduses sätestatud juhul töötatakse ümber. KrMS § 126 lg 3 p
1 sätestab, et kuriteojäljega asi, dokument või kuriteojäljest valmistatud jäljend või tõmmis
võidakse jätta kriminaalasja juurde, võtta kriminaaltoimikusse või säilitada asitõendite hoidlas
või muus menetleja valduses olevas ruumis või ekspertiisiasutuses
Juhindudes KrMS § 126 lg 3 p 1 ja 4 alusel otsustab kohus kriminaalasjas olevate asitõenditega
alljärgnevat:
- fooliumpaberist voldikud (asuvad kriminaalasja materjalide juures) konfiskeerida ja
    hävitada;
- DVD-plaat salvestisega (asub kriminaalasja materjalide juures) jätta kriminaalasja
  materjalide juurde;
- DNA karbid, klaasist pudel (paberkotis), kreemituub, tulemasin, klaasist pudeli põhi
  (paberkotis), mis asuvad Põhja Prefektuuri asitõendite hoidlas aadressil Rahumäe tee 6,
  Tallinn, konfiskeerida ja hävitada.

Menetluskulud

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt alljärgnevalt: KrMS § 179 lg 1 p
1 kohaselt sundraha 1075 eurot, KrMS § 180 lg 1 ja 175 lg 1 p 3, 4 alusel kaitsjatasu 312 eurot,
ekspertiisikulu 825 eurot riigituludesse.

Ekspertiisikulu on KrMS § 175 lg 1 p 3 järgi vaieldamatult üks menetluskulu liik, mis tuleb
süüdimõistetul üldjuhul hüvitada. Samas tuleb silmas pidada, et KrMS § 105 lg 1 kohaselt
korraldatakse ekspertiis menetleja määruse alusel vaid siis, kui seda tingib tõendamisvajadus.
See tähendab, et ekspertiis määratakse üksnes juhul, kui konkreetse isiku süüdistuse
tõendamiseseme asjaolude kindlakstegemise eelduseks on ka eriteadmistele tuginevad
uuringud. Prokuratuuril ja uurimisasutusel on kuriteo asjaolude väljaselgitamisel muu hulgas
õigus otsustada, kas nad korraldavad tõendite kogumiseks ekspertiise või mitte. Kui ekspertiis
on määratud ja tehtud, on selle tegemisega tekkinud kulu KrMS § 175 lg 1 p 3 kohaselt
menetluskulu, ent süüdistatavale saab panna selle hüvitamise kohustuse vaid juhul, kui
ekspertiisi tingis tõendamisvajadus ja ekspertiisiaktis kirjeldatud uuringu tulemus aitab
tõendina kaasa süüdistatava kriminaalasja lahendamisele (vt Riigikohtu kriminaalkolleegiumi
7. detsembri 2012. a kohtumäärus kriminaalasjas nr 3-1-1-120-12).
Ekspertiisitulemused, millega määratakse kas tegemist on narkootilise ainega ja millise ainega
ja millise protsentuaalse sisaldusega on aine ning kui suur kogus tekitab joobe kümnele isikule,
on oluliseks tõendiks narkootiliste ainete käitlemist puudutavas kriminaalasjas, mistõttu
nimetatud ekspertiisitasu kuulub süüdistatavalt proportsionaalselt tema osale väljamõistmisele.
Ka DNA ekspertiisitulemused on käesoleval juhul aidanud kaasa kriminaalasja lahendamisele
(tuvastatud on süüdistatava DNA), mistõttu nimetatud ekspertiisitasu kuulub süüdistatavalt
proportsionaalselt tema osale väljamõistmisele.

Riigikohtu kriminaalkolleegium on lahendis nr 3-1-17-16 p 5.2 asunud seisukohale, et:
„29. märtsil 2015 jõustunud KrMS § 245 lg 1 p 12 kohaselt kuuluvad kokkuleppe esemesse ka
süüdistatava poolt hüvitatavad kriminaalmenetluse kulud. Seetõttu peavad prokurör,
süüdistatav ja kaitsja jõudma läbirääkimiste käigus kokkuleppele nii kohtueelses menetluses
tekkinud kui ka kohtumenetluses tekkida võivate menetluskulude hüvitamises, samuti
võimalikus menetluskulude vähendamises ja menetluskulude ositi hüvitamises KrMS § 180 lg 3
alusel, s.o menetluskulude kandmise võimalikus individualiseerimises. Süüdistatava poolt
hüvitatavad menetluskulud tuleb märkida kokkuleppesse võimaluse korral absoluutsummana,
see tähendab, et kokkuleppes tuleb kokkuvõtvalt kajastada kokkuleppe sõlmimise ajaks tekkinud
ja süüdistatavalt väljamõistetavate menetluskulude koosseis ja suurus. Kuna eesseisvas
kohtumenetluses tekkida võivate kulude täpne suurus pole kokkuleppe sõlmimise ajal teada,
võib selle kulu hüvitamise kokkulepet kajastada konkreetset summat välja toomata, piirdudes
näiteks üldpõhimõtte sedastamisega, et ka kohtumenetluses tekkivad kriminaalmenetluse kulud
jäävad süüdistatava kanda või mõistetakse süüdistatavalt välja, või vastupidi, et need jäävad
riigi kanda. Võimaldamaks kohtul kontrollida kokkulepitud summa väljamõistmise
seaduslikkust, peab KrMS § 180 lg 3 kohaldamise korral nähtuma kokkuleppest ka riigi kanda
jäetavate menetluskulude suurus.“
Prokurör, kaitsja ja süüdistatav on sõlmitud kokkuleppes leppinud kokku süüdistatavalt
väljamõistetavate menetluskulude suuruses. Kohus nõustub sellega ja ei pea vajalikuks
kokkulepet menetluskuludega mittenõustumise tõttu tagastada.

Seoses kohtukulude ajatamisega süüdistatavalt KrMS § 180 lg 1 alusel välja mõistetavate
menetluskulude osas peab kohus juhindudes Riigikohtu määruses 3-1-1-2-12 väljendatud
seisukohast ja KrMS § 313 lg 1 p 7 sätteid kohaldades põhjendatuks pikendada süüdistatavale
kohtuotsusega menetluskulude vabatahtlikuks hüvitamiseks antud tähtaega 12 kuuni alates
kohtuotsuse jõustumisest. Lõppkokkuvõttes on oluline, et menetluskulud saaksid mõistliku aja
jooksul tasutud. Kuna süüdistataval ei ole reaalselt võimalik menetluskulusid ühe kuu jooksul
tasuda, kaasneksid summa tasumata jätmisega täitemenetluse kulud. Nimetatu ei kiirendaks
riigile menetluskulude hüvitamist, küll aga halvendaks see süüdistatava majanduslikku
olukorda. Juhindudes Riigikohtu lahendi 3-1-1-110-13 p 7 määrab kohus kindlaks ka igakuised
tasumisele kuuluvad maksesummad.




Liina Pohlak
Kohtunik
