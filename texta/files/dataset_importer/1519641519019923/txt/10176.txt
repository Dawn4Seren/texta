                        KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    28. juuli 2016.a, Võru kohtumaja

Kriminaalasja nr                  1-16-5425 (15286000177)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Mihkel Kuldmäe süüdistuses KarS § 121 lg 2 p 2, KarS §
                                  120 lg 1, KarS § 266 lg 2 p 1 ja KarS § 263 lg 1 p 1 järgi
                                  kokkuleppemenetluses

Prokurör                          R. S.

Süüdistatav                       Mihkel Kuldmäe, isikukood: xxxxxxxxxxx; Eesti
                                  Vabariigi     kodanik;    emakeel:     eesti     keel;
                                  elukoht:xxxxxxxxxxxxxxxxxxxxx;        kesk-eriharidus;
                                  töökoht:     xxxxxxxxxxxxxxxxxx;      kriminaalkorras
                                  karistamata. Tõkend – elukohast lahkumise keeld alates
                                  02.11.2015.a.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Mihkel Kuldmäe KarS § 121 lg 2 p 2 järgi ning karistuseks mõista
    5 (viis) kuud vangistust.

    Süüdi tunnistada Mihkel Kuldmäe KarS § 120 lg 1 järgi ning karistuseks mõista 6
    (kuus) kuud vangistust.

    Süüdi tunnistada Mihkel Kuldmäe KarS § 266 lg 2 p 1 järgi ning karistuseks mõista
    1 (üks) kuu vangistust.

    Süüdi tunnistada Mihkel Kuldmäe KarS § 263 lg 1 p 1 järgi ning karistuseks mõista
    10 (kümme) kuud vangistust.

    KarS § 64 lg 1 alusel, üksikkaristustest raskeima suurendamise teel, mõista Mihkel
    Kuldmäele liitkaristuseks 1 (üks) aasta ja 6 (kuus) kuud vangistust.
   KarS § 73 lg 1 ja 3 alusel jätta 1 (üks) aasta ja 6 (kuus) kuud vangistust Mihkel
   Kuldmäe suhtes tingimisi kohaldamata ja täielikult täitmisele pööramata, kui Mihkel
   Kuldmäe ei pane 1 (ühe) aasta ja 6 (kuue) kuu pikkuse katseaja kestel toime uut
   tahtlikku kuritegu.

   KarS § 78 p 1 alusel hakkab katseaeg kulgema kohtuotsuse kuulutamisest.

1.1 Tõkend – elukohast lahkumise keeld – tühistada Mihkel Kuldmäe suhtes
    kohtuotsuse jõustumisel.

1.2 KrMS § 3101 lg 1 ja Võlaõigusseaduse § 1055 lg 1 alusel kohaldada kannatanute K.
    H. xxxxxxxxxxx) ja M. E. K. isikuõiguste kaitseks Mihkel Kuldmäe suhtes
    lähenemiskeeld tähtajaga 1 (üks) aasta ja 10 (kümme) kuud, mille kohaselt keelata
    Mihkel Kuldmäel

    -    suhelda K. H. M. E. K. nii otseselt, kui ka kõigi sidepidamisvahendite kaudu (post,
         telefon, internet jt);
    -    läheneda K. H. ja M. E. K. lähemale kui 20 (kahekümne) meetri kaugusele;
    -    viibida M. E. K. lasteaias xxxxxxxxxxx (asukoht xxxxxxxxxxxxxxxxxx);
    -    viibida K. H. M. E. K. elukohas (asukoht xxxxxxxxxxxxxxxxxxxxxxxxxx);
    -    viibida eelpool nimetatud hoonetele lähemal kui 20 (kakskümmend) meetrit.

K. H. M. E. K. juhuslikul kohtumisel on Mihkel Kuldmäe kohustatud kannatanuid
kõnetamata viivitamatult eemalduma vähemalt 20 (kahekümne) meetri kaugusele.

Erandina lubada Mihkel Kuldmäe otsene suhtlemine K. H. M. E. K. kohtumenetluste
raames justiitsasutustes, kui menetlustoimingud seda nõuavad.

Lähenemiskeeld kuulub täitmisele pööramisele kohtuotsuse jõustumisel.

Selgitada Mihkel Kuldmäele, et lähenemiskeelu rikkumisel, kui sellega on põhjustatud
oht isiku elule, tervisele või varale, samuti lähenemiskeelu korduv rikkumine on
karistatav kuriteona KarS § 3312 järgi.

2. Menetluskulud:

KrMS §-de 175 lg 1 p 3, 9; 179 lg 1 p 2; 180 lg 1, 189 lg 2 alusel mõista Mihkel Kuldmäelt
välja menetluskulu järgmiselt:

        sundraha 645 eurot;
        ekspertiisi maksumus 1242 eurot.

KrMS § 180 lg 3, § 313 lg 1 p 7, 12 alusel määrata, et Mihkel Kuldmäel on õigus
tasumisele kuuluv menetluskulu kokku 1887 (üks tuhat kaheksasada kaheksakümmend
seitse) eurot tasuda vabatahtlikult 12-ne kuu jooksul alates kohtuotsuse jõustumisest,
tasudes igakuiselt vähemalt 157,25 eurot kuni menetluskulu täieliku tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või


                                            2 (7)
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700053410 ning selgituse
“Mihkel Kuldmäe, otsus nr 1-16-5425, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

3. Asitõendid – CD-plaat, millel K. H. esitatud salvestis 26.05.2015.a; DVD-plaat, millel
   K. H. esitatud salvestised; CD-plaat M. P. edastatud failidega ja CD-plaat viie
   kõnesalvestisega - jätta KrMS § 126 lg 3 p 1 alusel kriminaalasja juurde.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Mihkel Kuldmäed süüdistatakse selles, et tema

22.03.2015 kella 09.30 ajal haaras xxxxxxxxxxxxxxxxxxxxxxxxxxxxxxxxxx-xx korteris tüli
käigus nende ühise aasta vanuse lapse juuresolekul elukaaslast K. H. ja tõmbas, tekitades talle
valu; 5-10 minutit hiljem lõi xxxxxxxxx asuva maja ees K. H. kuklasse, tekitades talle valu
ning tervisekahjustuse - punetuse ja turse juuksejuurte ümbruses kuklas põhjustades peavalud
ja pinge kukla piirkonnas.

Seega pani Mihkel Kuldmäe toime lähisuhtes oleva isiku suhtes valu tekitava kehalise
väärkohtlemise ning kahjustas tema tervist, s.o KarS § 121 lg 2 p 2 järgi kvalifitseeritava
kuriteo.

Peale selle süüdistatakse Mihkel Kuldmäed selles et tema - ajavahemikus 21-24. detsember
2014 saatis K. H. korduvalt ähvardava sisuga telefonisõnumeid: „või sul pole aega ja tahad
kolm päeva oma perega veeta. Siis teen nii et sul pole alates homsest pere, kellega koos aega
veeta, siis saad muid toredaid üritusi korraldada oma pere mälestuseks“; „nüüd on sinu
valetamisest kopp ees kõigil ja aeg on sulle koht kätte näidata libu!“, mistõttu kannatanu tundis
ohtu enda ja oma pere elule ja tervisele;


                                              3 (7)
- 22.03.2015 kella 09.40 paiku ähvardas xxxxxxxxxxxxxxxx xxxxxxxxx asuva maja ees
pärast kehalist väärkohtlemist K. H. lüüa, mistõttu kannatanu tundis ohtu oma elule;
 - 26. mail 2015 helistas K. H. ning ähvardas, et „tulen täna, löön sulle rusikaga näkku“,
mistõttu kannatanu tundis ohtu oma tervisele;
- 07. juunil 2015 helistas ja ähvardas K. H. sõnadega: „näitan uuesti sulle, mis on tõeline
vägivald“; „kui järgmine kord kohtume, siis näitan sulle vägivalda“, „sa pole vägivallast veel
aru saanud“, mistõttu kannatanu tundis ohtu oma tervisele;
- 18. juunil 2015 telefonikõnes E. H. ähvardas korduvalt, et „homme kell 10 tule vaatama,
kuidas ma Su tütre tapan“; „homme ta saab oma karistuse kätte“, „tule vaatama, kuidas ta
rusikaga näkku saab“, „homme jääd oma tütrest ilma“, mida viimane võttis kui ähvardust, et
Mihkel Kuldmäe lööb või tapab K. H. ; telefonivestluses K. H. Kuldmäe korduvalt : “sinu
tapan ka ära „nahhui, kõik saate surma, sa saad surma, lits“, mistõttu K. H. tundis ohtu oma
elu;
- 27. juunil 2015 telefonikõnes kannatanu ähvardas „sinu, litsi, tapan ära, raisk“, mistõttu K.
H. tundis ohtu oma elule;
Samuti ähvardas Mihkel Kuldmäe K. H. M. A. tapmise ja vägivallaga:
- 13. mail 2015 helistas M. A. ja ähvardas, et peale kohtuistungit peab M. A. ettevaatlik
olema, mistõttu viimane tundis ohtu oma elule ja tervisele;
- 18. juunil 2015 telefonivestluses M. A. ähvardas, et „kui ma Teid järgmine kord näen, siis
teen Teid invaliidiks“, mistõttu kannatanu tundis ohtu oma tervisele;
- 26. mail 2015 helistas M. A. ja ähvardas, et „tulen ja otsin Sinu pere üles“, mistõttu
kannatanutundis ohtu oma pere elule ja tervisele;

Seega pani Mihkel Kuldmäe korduvalt toime ähvardamise tapmise ning
tervisekahjustuse tekitamisega, s.o pani toime KarS § 120 lg 1 järgi kvalifitseeritava
kuriteo.

Peale selle süüdistatakse Mihkel Kuldmäed selles, et tema 09. aprillil 2015. a kella 11.30
ajal tungis valdaja tahte vastaselt ukse avamise teel xxxxxxxxxxxxxxxxxxxxxxxx asuvasse
perekond H. elukohta.

Seega pani Mihkel Kuldmäe toime omavolilise sissetungi, s.o KarS § 266 lg 2 p 1 järgi
kvalifitseeritava kuriteo.

Peale selle süüdistatakse Mihkel Kuldmäed selles, et tema 05. septembril 2015 kella 13 ajal
lõi xxxxxxxxxxxxxxxxxxxxxxxxxxxxxxxxxxxxxxxxxxxxxxx mängutoas, s. o avalikus kohas,
rusikaga K. H. , kes hoidis süles 1,5-aastast M. - E. K. , vastu nägu nii, et K. H. põrkas vastu
last, tekitades löögiga mõlemale valu; seejärel, soovides kätte saada diktofoni, väänas M. P.
kätt, mistõttu ka M. P. tundis füüsilist valu. Eelkirjeldatud käitumisega rikkus Mihkel
Kuldmäe Korrakaitseseaduse § 55 lg 1 p 1 nõuet, mille kohaselt on avalikus kohas keelatud
käituda teist isikut häirival või ohtu seadval viisil, eelkõige teist isikut lüüa, tõugata, kakelda
või käituda muul viisil vägivaldselt.

Seega pani Mihkel Kuldmäe toime avaliku korra raske rikkumise vägivallaga, s.o KarS
§ 263 lg 1 p 1 järgi kvalifitseeritava kuriteo.

Kokkuleppe sisu

KarS § 121 lg 2 p 2 ettenähtud kuriteo toimepanemise eest nõuab prokurör kohtus Mihkel
Kuldmäele karistuseks viis kuud vangistust. KarS § 120 lg 1 ettenähtud kuriteo toimepanemise
eest nõuab prokurör kohtus Mihkel Kuldmäele karistuseks kuus kuud vangistust. KarS § 266

                                              4 (7)
lg 2 p 1 ettenähtud kuriteo toimepanemise eest nõuab prokurör kohtus Mihkel Kuldmäele
karistuseks ühe kuud vangistust. KarS § 263 lg 1 p 1 ettenähtud kuriteo toimepanemise eest
nõuab prokurör kohtus Mihkel Kuldmäele karistuseks 10 kuud vangistust.

KarS § 64 lg 1 alusel, üksikkaristustest raskeima suurendamise teel, nõuab prokurör
liitkaristuseks üks aasta ja kuus kuud vangistust. KarS § 73 lg 1 ja 3 alusel jätta vangistus tema
suhtes tingimisi kohaldamata ja täielikult täitmisele pööramata, kui süüdistatav ei pane ühe
aasta ja kuue kuu pikkuse katseaja kestel toime uut tahtlikku kuritegu.

KrMS § 310ˡ järgi kohaldada Mihkel Kuldmäele lähenemiskeeld üheks aastaks ja kümneks
kuuks, keelates tal suhelda K. H. M. E. K. nii otseselt kui ka kõigi sidepidamisvahendite
kaudu (post, telefon, internet jm), läheneda neile lähemale kui 20 meetri kaugusele. Juhuslikul
kohtumisel K. H. M. E. K. on Mihkel Kuldmäe kohustatud neid kõnetamata viivitamatult
eemalduma vähemalt 20 meetri kaugusele. Erandina lubada otsene suhtlemine
kohtumenetluste raames justiitsasutustes kui menetlustoimingud seda nõuavad. Samuti keelata
Mihkel Kuldmäel viibida K. H. M. E. K. elukohas (asukoht xxxxxxxxxxxxxxxxxxxxxxxxxx)
ning lasteaias „xxxxxxxxxxx“ (asukoht xxxxxxxxxxxxxxxxxx), kus käib M. E. K. , samuti
viibida nimetatud hoonetele lähemal kui 20 meetrit.

Vastavalt KrMS § 180 lg 1 ja 3 alusel hüvitab süüdimõistetu süüdimõistva kohtuotsuse korral
menetluskulud: kohtupsühhiaatria - kohtupsühholoogia kompleksekspertiisi maksumus 380
eurot, hääleekspertiisi maksumus 862 eurot ja sundraha 645 eurot, kokku summas 1887 eurot.
Mihkel Kuldmäe ja tema kaitsja taotlevad kohtult menetluskulude kandmise võimaldamist
ositi ühe aasta jooksul. Prokurör on taotlusega nõustunud.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Mihkel Kuldmäe aru kokkuleppe sisust ja nõustus sellega. Kohtuistungil kinnitas
süüdistatav Mihkel Kuldmäe, et kokkuleppe sõlmimine oli tema vaba tahe. Süüdistatav
nõustus nii toimepandud tegude, nende kvalifikatsiooniga kui ka prokuröri poolt taotletud
karistusega. Süüdistatav kinnitas, et on teadlik menetluskulude tasumise kohustusest ja
nõustus menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Mihkel Kuldmäe süüdi
tunnistada KarS § 121 lg 2 p 2, KarS § 120 lg 1, KarS § 266 lg 2 p 1 ja KarS § 263 lg 1 p 1
järgi ning mõista temale karistus vastavalt sõlmitud kokkuleppele.

Kohtu seisukoht lähenemiskeelu osas



                                              5 (7)
Kriminaalmenetluse seadustiku (KrMS) § 3101 lg 1 kohaselt võib kohus kannatanu taotlusel
võlaõigusseaduse § 1055 alusel kannatanu eraelu või muude isikuõiguste kaitseks kohaldada
isikuvastases või alaealise vastu toime pandud kuriteos süüdimõistetule lähenemiskeeldu
tähtajaga kuni kolm aastat.

Võlaõigusseaduse (VÕS) § 1055 lg 1 kohaselt, kui kahju õigusvastane tekitamine on kestev
või kui kahju õigusvastase tekitamisega ähvardatakse, võib kannatanu või isik, keda ähvardati,
nõuda kahju tekitava käitumise lõpetamist või sellega ähvardamisest hoidumist.
Kehavigastuse tekitamise, tervise kahjustamise, eraelu puutumatuse või muu isikuõiguste
rikkumise puhul võib muu hulgas nõuda kahju tekitaja teisele isikule lähenemise keelamist
(lähenemiskeeld), eluaseme kasutamise või suhtlemise reguleerimist või muude sarnaste
abinõude rakendamist.

Tulenevalt eeltoodust ning arvestades Mihkel Kuldmäele inkrimineeritavaid kuritegusid
kannatanute suhtes, tuleb kannatanute eraelu kaitseks kohaldada Mihkel Kuldmäe suhtes
lähenemiskeeldu ning keelata tal 1 aasta ja 10 kuu jooksul suhelda K. H. M. E. K. nii otseselt,
kui ka kõigi sidepidamisvahendite kaudu (post, telefon, internet jt) ja läheneda neile lähemale
kui 20 meetri kaugusele. Keelata Mihkel Kuldmäel viibida M. E. K. lasteaias xxxxxxxxxxx
(asukoht xxxxxxxxxxxxxxxxxx) ning K. H.                  M. E. K.           elukohas (asukoht
xxxxxxxxxxxxxxxxxxxxxxxxxx) ning viibida eelpool nimetatud hoonetele lähemal kui 20
meetrit. K. H. M. E. K. juhuslikul kohtumisel on Mihkel Kuldmäe kohustatud kannatanuid
kõnetamata viivitamatult eemalduma vähemalt 20 meetri kaugusele. Erandina lubada Mihkel
Kuldmäe otsene suhtlemine K. H. M. E. K. kohtumenetluste raames justiitsasutustes, kui
menetlustoimingud seda nõuavad.

Selgitada Mihkel Kuldmäele, et lähenemiskeelu rikkumisel, kui sellega on põhjustatud oht
isiku elule, tervisele või varale, samuti lähenemiskeelu korduv rikkumine on karistatav
kuriteona KarS § 3312 järgi.

Kohtu seisukoht menetluskulude osas

Mihkel Kuldmäe menetluskuluks on hääleekspertiisi maksumus 862 eurot ning
kohtupsühhiaatria - kohtupsühholoogia kompleksekspertiisi maksumus 380 eurot. Samuti on
menetluskuluks süüdimõistva kohtuotsusega kaasnev sundraha, milleks on teise astme kuriteo
toimepanemises süüdimõistmise korral 1,5 kuupalga alammäära, s.o 645 eurot (alates 1.
jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Mihkel Kuldmäe on teadlik menetluskulude tasumise kohustusest ning taotles menetluskulude
tasumise ajatamist. Kohus leiab, et kõigi menetluskulude hüvitamine korraga, arvestades
süüdistatava sissetulekuid, käib Mihkel Kuldmäele ilmselgelt üle jõu.

Kohus on seisukohal, et arvestades Mihkel Kuldmäe varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel


                                             6 (7)
süüdistatavale võimalus tasuda menetluskulud kokku 1887 eurot 12 kuu jooksul alates
kohtuotsuse jõustumisest.


/allkirjastatud digitaalselt/
Marju Persidskaja
kohtunik




                                       7 (7)
