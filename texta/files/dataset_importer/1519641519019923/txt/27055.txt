                               KOHTUOTSUS
                               EESTI VABARIIGI NIMEL



 Kohus                          Tartu Maakohus Tartu kohtumaja

 Otsuse tegemise aeg ja koht    6. jaanuaril 2016. a Tartu Kalevi 1

 Kriminaalasja number           1-15-9425

 Kohtukoosseis                  kohtunik Ingeri Tamm

 Kohtuistungi sekretär          Kristi Suvi

 Tõlk                           -

                                Sulev Tarrose süüdistuses KarS § 121 lg 2 p 2 järgi
 Kriminaalasi
                                kokkuleppemenetluses


 Prokurör                       abiprokurör Margit Pärn

 Süüdistatav                    Sulev Tarros
                                elukoht: XXXX; isikukood: 35603262758; kodakondsus:
                                XXXX; haridus: XXXX; emakeel: XXXX; töö- või õppimise
                                koht: XXXX
                                varasem karistatus: kriminaalkorras karistamata
                                tõkend: elukohast lahkumise keeld kohaldatud alates
                                14.09.2015. a

 Kaitsja                        vandeadvokaat Anu Pärtel

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Süüdi tunnistada Sulev Tarros KarS § 121 lg 2 p 2 järgi ja mõista karistuseks 5 (viis) kuud
vangistust.

KarS § 73 lg 1 alusel määrata, et mõistetud vangistus jäetakse tingimisi kohaldamata ja

                                              1
seda ei pöörata täielikult täitmisele, kui Sulev Tarros ei pane 1 (ühe) aasta pikkuse
katseaja jooksul toime uut tahtlikku kuritegu.

KarS § 78 p 1 kohaselt hakkab katseaeg kulgema alates kohtuotsuse kuulutamisest.

Sulev Tarrosele kohaldatud tõkend – elukohast lahkumise keeld – tühistada kohtuotsuse
jõustumisel.

KrMS § 180 lg 1 alusel välja mõista Sulev Tarroselt riigituludesse menetluskuludena sundraha
osa 445 (nelisada nelikümmend viis) eurot ja muud menetluskulud 72 (seitsekümmend kaks)
eurot.

Määrata KrMS § 180 lg 3 alusel menetluskulud 517 (viissada seitseteist) eurot tasumisele ositi
12 (kaheteistkümne) kuu jooksul alates kohtuotsuse jõustumisest.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).
Sulev Tarrosel tuleb menetluskulude tasumisel märkida viitenumber: 99915700092210.

Juhul kui menetlusosalised kohtuotsust ei vaidlusta, jõustub kohtuotsus 22.01.2016. a ja
menetluskulude tasumise lõpptähtaeg on 21.01.2017. a.

Kohtulahendi alusel riigituludesse välja mõistetud rahaliste kohustuste tasumisel tuleb märkida
maksekorraldusele kohtulahendi number ning nõude liik, mida tasutakse. Kui makse
teostatakse kolmanda isiku poolt, siis tuleb märkida maksekorraldusele veel isiku ees- ja
perekonnanimi, kelle eest makse teostatakse.

Edasikaebamise kord
Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on kriminaalmenetluse seadustiku 9. peatüki 2. jao sätete või
§ 339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see
on karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.

KOHTUOTSUSE PÕHIOSA
                                               2
I Kokkuleppe sisu

Sulev Tarrost süüdistatakse selles, et tema 06.06.2015. a kella 12.00 paiku XXXX hoovis
kasutas füüsilist vägivalda XXX E.S. suhtes, mis seisnes selles, et Sulev Tarros lõi oma peaga
E.S. vastu vasakut kulmu. Kannatanu läks peale lööki tuppa. Kuna Sulev Tarros järgnes temale,
siis väljus kannatanu taas õue. Väljas haaras Sulev Tarros selja tagant kinni E.S. juustest ja tiris
juukseid kõvasti ning lükkas E.S. pikali maha. Oma tegevusega tekitas Sulev Tarros E.S.
füüsilist valu ja mõlema sääre ning pea põrutuse.
Sellega pani Sulev Tarros toime KarS § 121 lg 2 p 2 järgi kvalifitseeritava kuriteo, s.o valu
tekitava kehalise väärkohtlemise ning mis on toime pandud lähisuhtes.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo asjaolude ja kvalifikatsiooniga, jõudsid kokkuleppele prokuröri poolt kohtus nõutavas
karistuse liigis ja määras ning hüvitamisele kuuluvates kriminaalmenetluse kuludes.


KarS § 121 lg 2 p 2 kuritegude toimepanemise eest nõuab prokurör kohtus süüdistatavale Sulev
Tarrosele karistuseks 5 kuud vangistust. KarS § 73 alusel määrata, et mõistetud karistust ei
pöörata täielikult täitmisele, kui Sulev Tarros ei pane 1 aasta pikkuse katseaja jooksul toime uut
tahtlikku kuritegu.

Tsiviilhagi esitatud ei ole. Konfiskeerimisele kuuluvat vara ei ole.


II Kohtu seisukoht kokkuleppe osas


Kokkulepe oli süüdistatavale arusaadav ja ta jäi kohtus selle juurde.
Prokurör ja kaitsja jäid sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid. Kohus on seisukohal, et Sulev Tarros on sõlminud
kokkuleppe oma tõelise tahte kohaselt. Kriminaalasjas kogutud tõendid annavad aluse
tunnistada Sulev Tarros süüdi KarS § 121 lg 2 p 2 järgi ning mõista talle karistus vastavalt
kokkuleppele.

III Kohtu seisukoht menetluskulude osas

Menetluskuludeks on määratud kaitsjale kohtueelses menetluses makstud tasu 24 eurot (tl 21-
23) ja kohtumenetluses 48 eurot. Samuti tuleb tasuda süüdimõistva kohtuotsusega kaasnev
sundraha, milleks on teise astme kuriteo toimepanemises süüdimõistmise korral 1,5 kuupalga
alammäära, s.o 645 eurot (palga alammäär on alates 1. jaanuarist 2016. a 430 eurot). Seega on
Sulev Tarrose menetluskulud kokku 717 eurot.

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. KrMS § 180 lg 3 kohaselt võib kohus jätta osa menetluskulusid riigi kanda, kui
menetluskulude hüvitamine käib süüdimõistetule ilmselgelt üle jõu või määrata need tasumisele
ositi.

                                                 3
Kaitsja taotleb menetluskulude vähendamist ja võimalust tasuda neid ositi ühe aasta jooksul.
Kohus leiab, et kaitsja taotlus kuulub rahuldamisele. Sulev Tarrosel puudub käesoleval ajal
igasugune sissetulek, ta on oma sõnul olnud 2 kuud ilma tööta, kuna talvel pole ehitustöid.
Seega käib kõigi menetluskulude hüvitamine Sulev Tarrosele üle jõu. Kohus vähendab
väljamõistetavat sundraha 200 euro võrra ja annab Sulev Tarrose vähest maksevõimet
arvestades talle võimaluse tasuda menetluskulud ositi 12 kuu jooksul.

/allkirjastatud digitaalselt/

Ingeri Tamm
kohtunik




                                             4
