                                                                                       2-15-128757




                            KOHTUMÄÄRUS
Kohus                               Tartu Maakohus

Kohtunik                            Ülle Raag

Määruse tegemise aeg ja koht        5. aprill 2016. a, Jõgeva kohtumaja

Tsiviilasja number                  2-15-128757
Tsiviilasi                          OÜ MARTINEX hagi Sxxxx Kxxxxxxx vastu eluruumi
                                    üürilepingust tuleneva võla ja viivise nõudes
Menetlusosalised ja nende           Hageja: OÜ MARTINEX (registrikood 10766329; asukoht
esindajad                           Pärnasalu 31, Saue, Harjumaa);
                                    Hageja lepinguline esindaja: vandeadvokaat Urmas
                                    Veinberg (Advokaadibüroo Legest; asukoht Põllu 11-5, Luige,
                                    Kiili vald, harjumaa; e-post: urmas.veinberg@legest.ee);
                                    Kostja: Sxxxx Kxxxxxxxx(isikukood xxxxxxxxxxx; elukoht
                                    xxxxxxxxxxxxxxxxxxxxxxxxxxxxxxxxxxxxxxxxxxx)
Menetlustoiming                     Hagi menetlusse võtmise otsustamine

RESOLUTSIOON
Jätta OÜ MARTINEX hagi Sxxxx Kxxxxxxx vastu eluruumi üürilepingust tuleneva võla ja
viivise nõudes menetlusse võtmata.

Edasikaebamise kord

Määruse peale võib esitada määruskaebuse Tartu Ringkonnakohtule Tartu Maakohtu Jõgeva
kohtumaja kaudu 15 päeva jooksul arvates päevast, millal määrus isikule teatavaks tehti.

ASJAOLUD, MENETLUSE KÄIK JA KOHTU SEISUKOHT
OÜ MARTINEX esitas 30.12.2015. a Pärnu Maakohtule maksekäsu kiirmenetluse avalduse Sxxxx
Kxxxxxxxxxxeluruumi üürilepingust tuleneva võla ja viivise kokku 932,38 euro saamiseks. Kohus
tegi 13.01.2016. a võlgnikule makseettepaneku, millele võlgnik esitas tähtaegselt vastuväite. Seoses
vastuväite esitamisega otsustas Pärnu Maakohus 04.03.2016. a määrusega maksekäsu kiirmenetluse
lõpetada ja anda nõue üle Tartu Maakohtule menetluse jätkamiseks hagimenetluses.




                                                                                                  1
Tartu Maakohus jättis hagi käiguta ja andis 08.03.2016. a kirjaga hagejale tähtaja puuduste
kõrvaldamiseks 14 päeva jooksul arvates kirja kättesaamisest. Kohus palus hagejal täpsustada kostja
elukoha andmeid ja põhjendada asja allumist Tartu Maakohtule.
Hageja kohtu poolt määratud tähtaja jooksul puuduseid ei kõrvaldanud. Hageja teatas 23.03.2016. a
vastuses, et ei soovi asja menetlemist kohtus ning palus kohtul hagi menetlusse mitte võtta.
TsMS § 3401 lg 2 näeb ette, et kui kohtu määratud tähtajaks puuduseid ei kõrvaldata, jäetakse,
avaldus, taotlus või kaebus menetlusse võtmata ja tagastatakse.
Eeltoodu alusel keeldub kohus hagi menetlusse võtmast.
Kohus selgitab hagi menetlusse võtmisest keeldumise tagajärgi: TsMS § 372 lg 6 järgi, kui kohus
keeldub hagiavaldust menetlusse võtmast ja tagastab selle määrusega, loetakse, et avaldust ei ole
esitatud ja et hagi ei ole olnud kohtu menetluses.

/allkirjastatud digitaalselt/

Ülle Raag
Kohtunik




                                                                                                 2
