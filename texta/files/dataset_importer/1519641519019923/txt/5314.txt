                                   KOHTUOTSUS
                                         EESTI VABARIIGI NIMEL


Kohus                                          Tartu Ringkonnakohus
Kohtukoosseis                                  Tiina Pappel, Maili Lokk ja Agu Timmi
Otsuse avalikult teatavakstegemise             11.10.2016, Tartu
aeg ja koht
Haldusasja number                              3-14-52599
Haldusasi                                                 Aleksei Pokrase kaebus Viru Vangla 23.09.2014.
                                                          a vastuse nr 6-16/203-4 õigusvastasuse
                                                          tuvastamiseks ning tekitatud mittevaralise kahju
                                                          eest    hüvitise     summas      5000      eurot
                                                          väljamõistmiseks
Vaidlustatud kohtulahend                       Tartu Halduskohtu 25.08.2015. a otsus
Menetluse alus ringkonnakohtus                            Aleksei Pokrase apellatsioonkaebus
Asja läbivaatamine                             Kirjalik menetlus
Menetlusosalised                               Kaebaja Aleksei Pokras
                                               Vastustaja Viru Vangla

RESOLUTSIOON
Jätta     Tartu Halduskohtu 25.08.2015. a otsus muutmata ja                                     Aleksei Pokrase
apellatsioonkaebus rahuldamata.



EDASIKAEBAMISE KORD
Otsuse peale võib esitada kassatsioonkaebuse otse Riigikohtule 30 päeva jooksul otsuse avalikult
teatavakstegemise päevast, s.o hiljemalt 10.11.2016.

 ASJAOLUD JA MENETLUSE KÄIK

 1. Kinnipeetav Aleksei Pokras esitas Viru Vanglale kahju hüvitamise taotluse talle tekitatud mittevaralise kahju
 summas 8000 eurot hüvitamiseks, kuna vanglaametnikud rikkusid sanitaar- ja hügieeninõudeid ning alandasid A.
 Pokrase inimväärikust ja suhtusid temasse ebainimlikult.
 Taotluse kohaselt keeldus A. Pokras 02.07.2014 hommikul oma madratsi kambrist väljaviimisest, kuna tal käis
 magamatusest pea ringi ja olid hallutsinatsioonid ning ta kartis toolilt tõustes kukkuda. Madratsi viis kambrist
 välja vanglaametnik A. Jaani. 01.07.2014 jäeti ta õhtuse loenduse ajal ilma rahustitest ja unerohtudest, kuna ta
 keeldus vanglaametnike korralduste täitmisest. 02.07.2014 õhtuse loenduse ajal jäeti A. Pokras jällegi ravimitest
 ilma, misjärel läks ta spetsiaalsesse ruumi järgi oma madratsile, kuid tema madrats oli koos vooditarvetega
 põrandal. Voodilina, mille sisse oli keeratud tekk koos padjaga, olid madratsi all ja määrdunud ning sellel oli näha
 jalatsijälgi. Teised kinnipeetavad ei saanud A. Pokrase madratsit riiulilt maha visata, kuna vanglaametnik jälgib
 nende tegevust seal ruumis. Vanglaametnikud viskasid spetsiaalselt A. Pokrase madratsi põrandale ja määrisid
 selle ära, kuna ta ei täida vanglaametnike korraldusi ja kirjutab nende peale kaebusi. A. Pokras oli sunnitud
 madratsit puhastama ja magama mustal linal.

 2. Viru Vangla jättis 23.09.2014. a otsusega nr 6-16/203-4 A. Pokrase kahju hüvitamise taotluse rahuldamata.
3. A. Pokras esitas Tartu Halduskohtule kaebuse Viru Vangla 23.09.2014. a vastuse                 nr 6-16/203-4
õigusvastasuse tuvastamiseks ning kahju hüvitamiseks summas 5000 eurot.
Kaebuse kohaselt tõi kaebaja kõik faktid, väited ja põhjendused välja vanglale esitatud kahjunõudes. Pärast seda,
kui kaebaja 2014. a mai lõpus juuni alguses esitas Viru Vangla direktorile kaebuse vanglaametniku A. Jaani
õigusvastase tegevuse peale tema suhtes, hakkasid P-2 osakonna valvurid kaebajat regulaarselt survestama ja
ebainimlikult kohtlema, alandades tema inimväärikust ja rikkudes sanitaar-hügieeni nõudeid.

HALDUSKOHTU LAHEND

4. Tartu Halduskohus jättis 25.08.2015. a otsusega A. Pokrase 29.06.2015. a taotluse
menetlusabi saamiseks 17.06.2015. a kohtumääruse tõlkimiseks vene keelde rahuldamata
(resolutsiooni p 1) ja A. Pokrase kaebuse rahuldamata (resolutsiooni p 2) ning kaebaja
menetluskulud Eesti Vabariigi kanda (resolutsiooni p 3).
Kohtuotsuse kohaselt puudub vaidlus, et 02.07.2014 hommikul keeldus kaebaja
kartserikambrist ise madratsit ära viimast ning madratsi viis ära vanglaametnik. Vastustaja
väitel ei ole vaidlust asjaolu üle, et 02.07.2014 õhtul asus karterikambris paikneva kinnipeetava
päevaks ära võetud madrats vastava ruumi põrandal. Samas ei kinnita ükski vanglale teadaolev
tõend, et vastu põrandat oleks olnud ka voodilina ja selle sees olnud tekk ja padi.
Nii menetlusosaliste ütluste kui ka valvurite V. Valdre ja A. Kooli õienditega on leidnud
kinnitust, et 02.07.2014 õhtuse loenduse ajal madratsile järgi minnes oli madrats selleks
ettenähtud ruumi põrandal maas ning madratsil oli näha tolmurull. Esitatud tõenditest ei nähtu,
et madratsil oleks olnud jalajälg, et lina, tekk ja padi oleksid olnud määrdunud. Kaebaja võis
end sellises situatsioonis häirituna tunda, kuid vastustaja on kinnitanud, et seetõttu on kaebaja
ees juba vabandatud.
Usutav ega tõenäoline ei ole kaebaja väide, et vanglaametnikud viskasid spetsiaalselt madratsi
põrandale ja määrisid ära, kuna kaebaja ei täida nende käske ja kirjutab vanglaametnike peale
kaebusi kohtule. Arvestades asjaolu, et madratsilt olnud tolmurull on kergesti eemaldatav ning
kaebaja kinnitusel puhastas ta ise seebi ja käterätikuga oma madratsi, ei saanud kaebajale
väidetavat mittevaralist kahju tekkida.
17.06.2015. a määrusega määras halduskohus täiendavate avalduste ja seisukohtade esitamise
tähtaja ning asjas lahendi avalikult teatavaks tegemise kuupäeva. Nimetatud määrusega ei
pandud kaebajale kohustusi ning määrus ei ole edasikaevatav, mistõttu ei saa pidada määruse
tõlkimist kaebaja õiguste kaitseks vajalikuks.

ASJAOSALISTE TAOTLUSED JA PÕHJENDUSED

5. A. Pokras esitas apellatsioonkaebuse, milles palub halduskohtu otsus tühistada ja teha uus
otsus, millega kaebus rahuldada.
Apellatsioonkaebuse kohaselt hindas halduskohus tõendeid valesti ja rikkus oluliselt kohtumenetluse normi, mis
tingis ebaõige otsuse tegemise. Halduskohus kaitses ainult vastustaja õigusi, toetades otsuses vastustaja seisukohti.
Halduskohus ei pööranud tähelepanu kaebaja väidetele ega rahuldanud ühtegi kaebaja esitatud taotlust.
Vanglaametnik A. Jaani alandas pidevalt kaebaja inimväärikust ja kohtles teda ebaseaduslikult rahvuslikul pinnal
sallimatuse tõttu.
Vooditarvete hoiuruumis on kambrite numbritega riiulid, kuhu vooditarbed pannakse. Kui halduskohus oleks
taotletud tõendid välja nõudnud ja neid uurinud, oleks tuvastatud, et valvur viskas vooditarbed põrandale ja tallas
nende peal. Halduskohus ei nõudnudki sellepärast videosalvestisi välja, et varjata valvuri õigusvastaseid tegevusi.
Halduskohus ei olnud õiglane ja erapooletu ning kaitses vangla õigusvastaseid tegevusi, mistõttu jäävad
vanglaametnikud karistuseta ja jätkavad kinnipeetavate piinamist.

6. Viru Vangla leiab vastuses apellatsioonkaebusele, et apellatsioonkaebus tuleb jätta
rahuldamata.
Vastuse kohaselt ei ole vangla poolt toimunud kinnipeetava väidetud pikaajalist sanitaar- ja
hügieeninõuete rikkumist, mis kumulatiivselt võiks kaasa tuua kaebajale rahas hüvitamisele
kuuluva mittevaralise kahju. Ühekordset juhtumit, kus hoiuruumis ei asunud madrats mitte
2                                            2
riiulis, vaid maas, ei saa käsitleda inimväärikuse alandamisena. Kaebaja ise keeldus 02.07.2014
hommikul madratsi äraviimisest ja selle riiulile paigutamisest. Kaebaja ees on vabandatud.

RINGKONNAKOHTU PÕHJENDUSED

7. Ringkonnakohus leiab, et Tartu Halduskohtu 25.08.2015. a otsus tuleb jätta muutmata ja
A. Pokrase apellatsioonkaebus rahuldamata. Ringkonnakohus nõustub halduskohtu otsuses
toodud põhjendustega ja HKMS § 201 lg 4 alusel ei pea vajalikuks neid korrata. Seoses
apellatsioonkaebusega peab ringkonnakohus vajalikuks märkida järgmist.

8. Apellatsioonimenetluses on vaidluse all küsimus, kas vangla ametnikud on käitunud
õigusvastaselt ja määrinud ära kaebaja voodivarustuse, millega alandati kaebaja inimväärikust.
Kaebaja on väitnud, et voodilina, mille sisse oli keeratud tekk koos padjaga, olid madratsi all ja
määrdunud ning sellel oli näha jalatsijälgi. Kaebaja leiab, et vanglaametnikud on seda teinud
tahtlikult. Valvur A. Kooli õiendi kohaselt oli tõepoolest kaebaja madrats maas, kuid tekk, lina
ja padi olid madratsi peal; jalajälgi ta madratsil ei näinud, kuid see oli natuke tolmune (tl 24).
Valvur A. Jaani on kinnitanud, et kaebaja väitis talle, et madrats on määrdunud. Kaebaja näitas
talle madratsil olnud tolmurulli, kuid mingeid jalajälgi madratsil ei olnud (tl 24p). Eeltoodud
ütluste pinnalt on halduskohus õigesti leidnud, et vanglaametnike poolt kaebaja voodiriiete
määrimine ei ole tõendamist leidnud. Ringkonnakohus ei nõustu apellatsioonkaebuse väitega,
et videosalvestiste väljanõudmisel oleks halduskohus saanud tuvastada kaebaja voodiriiete
määrimise vanglaametnike poolt. Isegi kui halduskohus oleks vastustajalt välja nõudnud video
P-2 sektsiooni koridori kohta, oleks see üksnes näidanud seda, et valvur viis hommikul ära
kaebaja voodiriided, kuid ei oleks saanud tõendada nende väidetavat määrimist
vanglaametniku poolt. Samuti ei pea ringkonnakohus ka eluliselt usutavaks, et olukorras, kus
valvur viib ära kaebaja voodiriided, siis määrib ta need ka ära, kuna sellisel juhul oleks tema
tegevuse õigusvastasus kergelt tuvastatav. Ringkonnakohus peab vajalikuks märkida ka seda, et
vanglates ei säilitata videosalvestisi ja nendele lindistatakse uus videosalvestis peale. Seega ei
oleks sellise tõendi väljanõudmine ka võimalik. Vastustaja on kaebaja ees toimunu pärast ka
vabandanud. Seega on halduskohus õigustatult leidnud, et kaebajale ei ole tekitatud
mittevaralist kahju, mille eest tal oleks õigus nõuda rahalist hüvitist. Ka muud
apellatsioonkaebuses esitatud asjaolud ei anna alust selle rahuldamiseks.

9. Kuna kaebaja oli menetlusabi korras vabastatud riigilõivu tasumisest, siis asjas
menetluskulud puuduvad.



    /allkirjastatud digitaalselt/   /allkirjastatud digitaalselt/   /allkirjastatud digitaalselt/
            Tiina Pappel                     Maili Lokk                      Agu Timmi




3                                                  3
