                       KOHTUMÄÄRUS


Kohus                            Harju Maakohus

Määruse tegemise aeg ja koht     15.03.2016.a Tallinn, Liivalaia kohtumaja

Kohtuasja nr                     1-13-7654

Kohtunik                         Eha Popova

Kohtuistungisekretär             Ave Mõistlik

Tõlk                              Natalia Senkevitš

Kohtuasi                         Vangla materjalid Igor Tõtšinini tingimisi enne tähtaega
                                 vangistusest vabastamiseks

Süüdimõistetu                    Igor Tõtšinin (ik 37101244227) viibib Vanglas

Kohtuistungi toimumise aeg,      08.03.2016.a Tallinn     Liivalaia   kohtumaja,   avalik
                                 kaugkohtuistung
koht


RESOLUTSIOON

1. Vabastada Igor Tõtšinin karistuse kandmisest tingimisi enne tähtaega katseajaga
kuni 12.04.2017.a ning määrata ta Vangla Pärnu kriminaalhooldusosakonna poolt
määratud kriminaalhooldusametniku järelevalve alla.

2. KarS § 76 lg 5 alusel allutada Igor Tõtšinin katseajal KarS §-s 75 sätestatud
käitumiskontrollile kuni katseaja lõpuni ning kohustada teda järgima KarS § 75 lg 1 p 1
- 6 sätestatud kontrollnõudeid:
    1) elama kohtu määratud alalises elukohas – XXX Linnavalitsuse sotsiaalteenistuse
       poolt eraldataval sotsiaalpinnal;
   2) ilmuma         kriminaalhooldaja          määratud     ajavahemike       järel
      kriminaalhooldusosakonda registreerimisele;
   3) alluma kriminaalhooldaja kontrollile oma elukohas ning esitama talle andmeid
      oma kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.

3. Kohustada Igor Tõtšininit käitumiskontrolli ajal täitma KarS § 75 lg 2 p 2, 4, 5, 7 ja
8 sätestatud kohustusi:
    - mitte tarvitada alkoholi;
    - asuda tööle või võtta end Töötukassas arvele 2 (kahe) nädala jooksul peale
        vanglast vabanemist;
    - pöörduda psühhiaatri poole vanglast vabanemisel 2 (kahe) kuu jooksul, läbida
        alkoholismivastane ravikuur ning esitada kriminaalhooldajale sellekohane
        tõend;
    - mitte suhelda talle teadaolevalt sõltuvusprobleemidega ja kriminaalkorras
        karistatud isikutega;
    - osaleda kriminaalhooldaja poolt määratud sotsiaalprogrammis.

4. Igor Tõtšininile määratud katseaja ja käitumiskontrolli kulgemist arvestada alates
kohtumääruse jõustumisest.

5. Igor Tõtšinin vabastada määruse jõustumisel.

6. Määrus saata teadmiseks Vanglale,                prokurörile,          Vangla     Pärnu
kriminaalhooldusosakonnale ja Igor Tõtšininile.

Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Igor Tõtšinini        tingimisi enne
tähtaega vangistusest vabastamiseks.

Igor Tõtšinin mõisteti Pärnu Maakohtu 01.11.2013.a otsusega süüdi KarS § 199 lg 2 p 4,7 ja
9 järgi karistati vangistusega 6 kuud. KarS § 74 lg 5 ja KarS § 65 lg 2 alusel suurendati
mõistetud karistust Pärnu Maakohtu 23.07.2012.a otsusega mõistetud karistuse ärakandmata
osa – vangistus 2 aastat 11 kuud ja 27 päeva - võrra ja mõisteti liitkaristuseks vangistus 3
aastat 5 kuud ja 27 päeva. Kohtuotsus jõustus 04.02.2014.a.

Karistuse kandmise algus oli 16.10.2013.a ja lõpp on 12.04.2017.a.

                                                                                          2
Igor Tõtšinini kohta kinnipidamisasutuses koostatud iseloomustusest nähtub, et
kinnipeetav on kriminaalkorras 3 korral karistatud, vangistuses viibib esimest korda.
Kinnipeetav on osalenud riigikeele õppes ja läbis sotsiaalprogrammi „Eluviisitreening“.
Osaleb tööhõives, probleeme ei esine. Kinnipeetaval kehtivaid distsiplinaarkaristusi ei ole.

Igor Tõtšinini kohta kriminaalhoolduses koostatud arvamusest nähtub, et tal on
vabanemisel esialgne elukoha võimalus XXX linnavalituse poolt pakutaval sotsiaalsel
elamispinnal. XXX linnavalitsus on sotsiaalse elamispinna olemasolu kinnitanud, samuti on
linnavalitsus nõus võimaldama toimetulekutoetust.

Igor Tõtšinin soovib vabaneda tingimisi enne tähtaega. Asub elama sotsiaalkorterisse
XXXs, tööle saamise perspektiiv on olemas. On nõus minema alkoholivastasele ravile.

Abiprokurör Silja Seeder edastas kirjalikult arvamuse, mille kohaselt abiprokurör toetab
Igor Tõtšinini tingimisi ennetähtaegset vabastamist. Igor Tõtšinin viibib vangistuses esimest
korda. Kuivõrd Igor Tõtšinini karistuse lõpuni on jäänud aasta ja karistusest on ära kantud üle
kahe aasta vangistust, siis oleks otstarbekas määrata nii katseaeg kui käitumiskontroll
karistusaja lõpuni 12.04.2017. Leian samuti, et Vangla ja kriminaalhooldaja poolt taotletud
lisakohustuste määramine on põhjendatud. Igor Tõtšinin on vangistuse ajal läbinud
sotsiaalprogrammi ja osaleb tööhõives. Vastavalt kriminaalhooldaja arvamusele on Igor
Tõtšininil esialgne elukoha võimalus XXX linnavalituse poolt pakutaval sotsiaalsel
elamispinnal. XXX linnavalitsus on sotsiaalse elamispinna olemasolu kinnitanud, samuti on
linnavalitsus nõus võimaldama toimetulekutoetust.

Kohus, tutvunud esitatud materjalidega ja prokuröri kirjaliku arvamusega ning ära kuulanud
süüdimõistetu arvamuse, leiab, et Igor Tõtšinini võib vabastada tingimisi enne tähtaega
vangistusest.

Katseajaga tingimisi enne tähtaega vangistusest vabastamise otsustamisel arvestab kohus
kuriteo toimepanemise asjaolusid, süüdimõistetu isikut, varasemat elukäiku ning käitumist
karistuse kandmise ajal, samuti tema elutingimusi ja neid tagajärgi, mida võib süüdimõistetule
kaasa tuua tingimisi enne tähtaega karistusest vabastamine. Seega võtab kohus taotluse
läbivaatamisel arvesse kõik Igor Tõtšinini isikut iseloomustavad andmed – tema käitumist nii
kuriteo toimepanemisele eelnenud ajal, sellel ajal ning sellele järgnenud perioodil.

Kinnipeetav kannab karistust teise astme kuritegude eest ja viibib vanglas esimest korda.

Antud juhul peab kohus põhjendatuks kinnipeetava vangistusest tingimisi ennetähtaegselt
vabastada.

Kohus arvestab, et kinnipeetav on suutnud karistuse kandmise ajal käituda korrektselt, mida
kinnitab distsiplinaarkaristuste puudumine. Kohus usub, et praegune vangistus on pannud Igor
Tõtšinini mõistma, et toimepandud kuritegudele järgnevad tema igapäevast elu ja heaolu
oluliselt piiravad tagajärjed ning ta on enda õigusvastasest käitumisest ka vajalikud järeldused
teinud. Kohus leiab, et kinnipeetavale võib anda võimaluse näidata, et ta on suuteline
õiguskuulekalt käituma. Vangla ja prokurör toetavad I. Tõtšinini ennetähtaegset karistuse
kandmisest vabastamist.



                                                                                              3
Kohtu hinnangul võimaldab kinnipeetava ennetähtaegne vabastamine ning tema allutamine
kriminaalhooldusele kohaldada tema üle käitumiskontrolli ning seeläbi teostada järelevalvet
väljaspool kinnipidamisasutust, kindlustamaks positiivseid muutusi, andes samas I.
Tõtšininile võimaluse tõestada, et ta on asunud paranemise teele ning on võimeline edaspidi
järgima seaduskuulekat eluviisi. Katseajal on võimalik hinnata kinnipeetava püüdlusi oma elu
korraldamisel, samuti kehtivate tavade ja reeglite järgimisel. Kriminaalhooldusseaduse § 1 lg
1 kohaselt valvatakse kriminaalhoolduse käigus kriminaalhooldusaluse käitumise ja temale
kohtu või prokuröri poolt pandud kohustuste täitmise järele ning soodustatakse
kriminaalhooldusaluse sotsiaalset kohanemist eesmärgiga mõjutada teda hoiduma kuritegude
toimepanemisest.

Pärast vabanemist on kinnipeetaval olemas ka kindel elukoht ning kriminaalhooldusega on
nõustunud ka Igor Tõtšinin, saades aru selle vajalikkusest ja kasulikkusest. Kõik need
asjaolud aitavad kohtu hinnangul kaasa kinnipeetava edaspidisele õiguskuulekale käitumisele
ning ühiskonnas aktsepteeritavate hoiakute ja tõekspidamiste omaksvõtmisel.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik




                                                                                           4
