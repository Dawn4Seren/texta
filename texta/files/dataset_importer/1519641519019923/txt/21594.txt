                                                                               2-14-58103




                            KOHTUMÄÄRUS
 Kohus                            Harju Maakohus
 Kohtunik                         Tiia Bergson
 Kohtujurist                      Andrea Lega
 Määruse tegemise aeg ja koht     10.03.2016.a, Tallinn, Tartu mnt kohtumaja
 Tsiviilasja number               2-14-58103
 Tsiviilasi                       XXXhagi XXXOÜ vastu kahju hüvitamise nõudes
 Menetlustoiming                  Kompromissi kinnitamine, asjas menetluse lõpetamine
 Menetlusosalised     ja   nende Hageja: XXX(isikukood XXX, viibimiskoht XXX);
 esindajad                        Hageja RÕA korras määratud esindaja: vandeadvokaat
                                  Marje Mängel (Advokaadibüroo Marje Mängel OÜ; asukoht
                                  Paldiski mnt 3A/Kevade 2, 10137 Tallinn; e-post
                                  menetlus@mangel.ee);
                                  Kostja: XXXosaühing (kehtetu ärinimi XXXOÜ;
                                  registrikood XXX; asukoht XXX; e-post XXX);
                                  Kostja lepinguline esindaja:       Ülo       XXX   (e-post
                                  ylokivi@windowslive.com).
 Asja läbivaatamine               Kirjalik menetlus
 RESOLUTSIOON
 1. Kinnitada XXX ja XXXOÜ vahel sõlmitud kompromiss alljärgnevas:
     1.1 Tsiviilasjas nr 2-14-58103 hageja loobub nõudest kostja vastu ning pooled
         kinnitavad, et kompromiss lahendab tsiviilasja esemeks olevad vaidluse ning
         kokkuleppe ja seda kinnitava määruse jõustumisel puuduvad pooltel üksteise
         suhtes tsiviilasja nr 2-14-58103 esemest tulenevad nõuded ja pretensioonid.
 2. Lõpetada menetlus tsiviilasjas nr 2-14-58103.
 3. Toimetada käesolev määrus menetlusosalistele kätte.
Menetluskulude jaotus ja kindlaksmääramine
 4. Jätta poolte menetluskulud poolte endi kanda.
 5. Vabastada XXX menetluskulude 339 euro hüvitamise kohustusest riigituludesse.
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
Tartu maantee kohtumaja kaudu 15 päeva jooksul alates määruse kättetoimetamisest.
Määruskaebust ei saa esitada viie kuu möödumisel määruse tegemisest.

MENETLUSE KÄIK

                                                                                            1
                                                                               2-14-58103

1. Harju Maakohtu menetluses on XXX hagi XXXOÜ vastu kahju hüvitamise nõudes.

2. Pooled esitasid 08.03.2016.a kohtule kompromissi, milles taotlesid kompromissi kinnitamist
    määrusega ning tsiviilasjas menetluse lõpetamist. Pooled kinnitasid, et nad on teadlikud
    tsiviilkohtumenetluse seadustiku (TsMS) §-s 432 sätestatud kompromissiga menetluse
    lõpetamise tagajärgedest. Pooled paluvad jätta menetluskulud nende endi kanda. Hageja
    palub talle osutatud õigusabi kulud jätta riigi kanda.

KOHTUMÄÄRUSE PÕHJENDUSED
3. Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
    hagi kohta tehtud lahendi jõustumiseni lõpetada kompromissiga. Kohus kinnitab
    kompromissi määrusega, millega ühtlasi lõpetab asja menetluse. Kompromissi kinnitamise
    määruses märgitakse kompromissi tingimused. Võlaõigusseaduse § 578 lg-st 1 tulenevalt
    muudetakse kompromissilepingu sõlmimisega õiguslikult vaieldav või ebaselge õigussuhe
    vaieldamatuks poolte vastastikuste järeleandmiste teel. Ebaselguseks loetakse muu hulgas
    ka ebakindlust nõude sissenõutavuse suhtes. Sama paragrahvi teise lõike kohaselt
    eeldatakse, et kompromissilepingu tagajärjel loobuvad lepingupooled oma nõuetest ning
    omandavad kompromissilepingu alusel uued õigused. Vastavalt § 430 lg-le 3 ei kinnita
    kohus kompromissi, kui see on vastuolus heade kommetega või seadusega või rikub olulist
    avalikku huvi või kui kompromissi ei ole võimalik täita.

4. Kohus asub seisukohale, et kohtule esitatud kompromiss vastab seadusest tulenevatele
    nõuetele ning ei esine selle kinnitamisest keeldumise aluseid. Seega kuulub esitatud
    kompromiss kinnitamisele ja asja menetlus lõpetamisele.

5. Kooskõlas TsMS § 430 lõikega 6 asendab kokkuleppe sõlmimine kohtu kinnitatud
   kompromissina kokkuleppe notariaalset tõestamist. TsMS §-st 432 tulenevalt ei saa hageja
   menetluse lõpetamise korral pöörduda uuesti kohtusse hagiga sama kostja vastu vaidluses
   samal alusel sama hagieseme üle. Kompromissi saab vastavalt TsMS § 430 lõikes 8
   sätestatule tühistada ja selle tühisusele saab tugineda tsiviilseadustiku üldosa seaduses
   nimetatud alustel ning kompromissist saab taganeda või selle üles öelda võlaõigusseaduses
   nimetatud alustel. Kompromissi saab tühistada või selle tühisusele tugineda ning
   kompromissist saab taganeda või kompromissi üles öelda üksnes kompromissi kui
   täitedokumendi alusel toimuva täitemenetluse hagiga lubamatuks tunnistamise menetluses.
   Kui kohus sellise hagi rahuldab, loetakse, et kompromissil ei ole täielikult või osaliselt
   õiguslikke tagajärgi ja menetlus asjas, milles kompromiss sõlmiti, jätkub.

6. Tulenevalt TsMS § 168 lg-st 3 kannavad pooled oma menetluskulud ise, kui nad ei ole kokku
   leppinud teisiti. Pooltel on menetluskulude osas kokkulepe, mille kohaselt jäävad
   menetluskulud poolte endi kanda. Seega jätab kohus poolte menetluskulud poolte endi
   kanda.

7. Kohus andis hagejale 06.05.2015.a määrusega menetlusabi ja vabastas hageja hagiavalduse
    esitamisel riigilõivust summas 75 eurot. Samuti andis kohus 21.01.2015.a määrusega
    hagejale riigi õigusabi isiku esindamisena tsiviilasja nr 2-14-58103 menetluses. Harju
    Maakohtu 10.03.2016.a määrusega on advokaadile määratud riigi õigusabi osutamise eest
    tasuks 264 eurot. Seega on hageja menetluskulud kokku 339 eurot.

8. TsMS § 190 lg 4 sätestab, et kui hageja sai menetlusabi menetluskulude kandmisel,
   mõistetakse temalt menetluse lõpetamise korral menetluskulud riigituludesse täies ulatuses

                                                                                            2
                                                                                2-14-58103

   välja. TsMS § 190 lg 7 järgi võib nimetatud paragrahvi lõigetes 3–6 nimetatud kohtulahendis
   kohus mõjuval põhjusel, muu hulgas kompromissi sõlmimise tõttu, ette näha kulude
   riigituludesse tasumise hilisema tähtpäeva või osadena tasumise kohtu määratud tähtaja
   jooksul, samuti vabastada isiku menetluskulude riigituludesse tasumise kohustusest. Kohus
   leiab, et käesoleval juhul esineb mõjuv põhjus vabastada hageja menetluskulude 339 euro
   hüvitamise kohustusest riigituludesse, kuivõrd pooled on sõlminud kompromissi.


/allkirjastatud digitaalselt/
Tiia Bergson
kohtunik




                                                                                             3
