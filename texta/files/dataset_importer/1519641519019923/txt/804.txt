                                                                            2-16-17132




                           KOHTUOTSUS
                               EESTI VABARIIGI NIMEL
                                     Tagaseljaotsus

 Kohus                              Viru Maakohus
 Kohtunik                           Tarmo Tina
 Otsuse tegemise aeg ja koht        14. detsember 2016, Jõhvi kohtumaja
 Tsiviilasja number                 2-16-171321

 Tsiviilasi, hageja nõue            Eesti Haigekassa hagi S. B. vastu kahju hüvitamise 212,
                                    22 euro nõudes
 Tsiviilasja hind                   212, 22 eurot
 Menetlusosalised ja nende          Hageja: Eesti Haigekassa (RK 74000091, Lembitu 10,
 esindajad                          Tallinn)
                                    Hageja lepinguline esindaja: Pille Pihler (Eesti Haigekassa
                                    jurist, e-post pille.pihler@haigekassa.ee )
                                    Kostja: S. B. (IK xxx, hagis märgitud elukoht xxx, tegelik
                                    elukoht xxx)

 Asja lahendamise viis              Kirjalik menetlus


 RESOLUTSIOON

    1. Rahuldada hagi tagaseljaotsusega.
    2. Välja mõista S. B.ilt Eesti Haigekassa kasuks tervisekahjustuse tekitamisega
       põhjustatud kahjuhüvitis summas 212, 22 eurot.
    3. Kanda väljamõistetud summa Eesti Haigekassa arveldusarvele nr
       EE631010022088784002 AS SEB Pank või EE652200221001127282 AS
       Swedbank.
    4. Tunnistada tagaseljaotsus tagatiseta viivitamata täidetavaks.
 Menetluskulude jaotus ja kindlaksmääramine
   5. Jätta menetluskulud S. B.i kanda.

EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada
otsuse peale apellatsioonkaebuse. Kaebus esitatakse Tartu Ringkonnakohtule 30 päeva
jooksul, alates otsuse kättetoimetamisest, kuid mitte hiljem kui viie kuu möödumisel

                                                                                   1/3
                                                                               2-16-17132


esimese astme kohtu otsuse avalikult teatavakstegemisest. Kaebus võidakse lahendada
kirjalikus menetluses, kui kaebuses ei taotleta selle lahendamist istungil. Tartu
Ringkonnakohus võib apellatsioonkaebuse lahendada kirjalikus menetluses, kui kaebuses
endas ei taotleta selle lahendamist istungil. Apellatsioonkaebuse esitamisel tasutakse
riigilõivu sama palju, kui tuleb tasuda esialgsel esitamisel maakohtule, arvestades kaebuse
ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole nr EE571010220229377229 SEB Pank; nr
EE062200221059223099 Swedbank; nr EE513300333522160001 Danske Bank;
EE221700017003510302 Nordea Bank kautsjon, mis vastab riigilõivule poolelt
hagihinnalt, kuid mitte vähem kui 100 eurot ja mitte rohkem kui 1500 eurot. Kui
tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Kohus selgitab, et vastavalt TsMS § 187 lg 6 peab menetlusabi taotlemise korral
menetlusabi taotleja seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

Asjaolud

Hageja esitas hagi kostja vastu tekitatud kahju212, 22 euro hüvitamise nõudes.
Hagiavalduse kohaselt tunnistati kostja Harju Maakohtu 07.03.2016 otsusega
kriminaalasjas nr 1-15-11030 süüdi kannatanule, M. P. tervisekahjustuste tekitamises.
Kannatanu pöördus tervisekahjustuse raviks SA Põhja-Eesti Regionaalhaigla poole.
Haigekassa võimaldas kannatanule ravikindlustushüvitisi, mida tõendab 21.10.2014
raviteenuse arve seeria RH nr 4226785 summas 212, 22 eurot. Haigekassa on võtnud
tervisehoiuteenuse eest tasu maksmise kohustuse üle. Hageja vormistas kostjale
26.04.2016 nõudeavalduse tekitatud kahju hüvitamiseks. Kostja sai nõude kätte 02.05.2016
allkirja vastu. Seisuga 14.11.2016 on nõue täitmata täies ulatuses. Hageja palub välja
mõista kostjalt 212, 22 eurot, mis tuleb kanda Eesti Haigekassa arveldusarvele
EE631010022088784002 AS SEB Pangas või EE652200221001127282 AS Swedbank´is.

Kohus võttis hagi 15.11.2016 määrusega menetlusse ja andis tähtaja kirjaliku vastuse
esitamiseks. Kostja sai dokumendid kätte isiklikult allkirja vastu 28.11.2016 (tl 73).
Vastuse esitamise tähtajaks oli 12.12.2016. Kostja ei ole hagile tähtaegselt vastanud ega
taotlenud vastamise tähtaja pikendamist.




Kohtu põhjendused


                                                                                      2/3
                                                                                 2-16-17132


Kohus tutvunud hagiavaldusega ja hinnanud asjas olevaid tõendeid kogumis, leiab, et hagi
on põhjendatud ja tuleb rahuldada tagaseljaotsusega. Kohus võib hageja nõusolekul hagi
tagaseljaotsusega rahuldada kohtuistungit pidamata hagiavalduses märgitud ja asjaoludega
õiguslikult põhjendatud ulatuses, kui kostja, kellele kohus on määranud vastamise tähtaja,
ei ole tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks (TsMS § 407 lg 1 ja 3). TsMS § 444 lg 3 kohaselt võib kohus teha
tagaseljaotsuse kirjeldava ja põhjendava osata.

Ravikindlustuse seaduse (RaKS) § 26 lg 1 alusel kuulub hagi rahuldamisele kogu
haginõude ulatuses. Hagi on tõendatud kostja omaksvõtuga ning õiguslikult põhjendatud
tervishoiuteenuste korraldamise seaduse (TTKS) § 6 lg 1 ja 2 ja RaKS § 25 lg 1, § 26 lg 1,
§ 29 lg 1 ja 3 alusel.

Menetluskulude jaotus ja kindlaksmääramine

TsMS § 162 lg 1 järgi kannab hagimenetluse kulud pool, kelle kahjuks otsus tehti.
Menetluskulude jaotus tuleb kohtulahendis märkida ka siis, kui menetlusosalised seda ei
taotle (TsMS § 173 lg 2). Menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka
siis, kui menetlusosalised ei esita menetluskulude kindlaksmääramise taotlust, võttes
aluseks menetluskulude nimekirja või tsiviilasja materjalid (TsMS § 174 lg 1).

 Hageja on vabastatud riigilõivu tasumise kohustusest riigilõivuseaduse (RLS) § 22 lg 1 p
 12 alusel. Muid menetluskulusid hagejal ei ole.

 Kuna kohus rahuldab hagi tagaseljaotsusega, jätab kohus menetluskulud kostja kanda.
 Menetluskulud mida kostjalt välja mõista, puuduvad.

 Viivitamatu täitmine

 Vastavalt TsMS § 468 lg 1 p 2 tunnistab kohus omal algatusel tagatiseta viivitamata
 täidetavaks tagaseljaotsuse. Kohus tunnistab käesoleva kohtuotsuse tagatiseta
 viivitamatult täidetavaks.



 Tarmo Tina
 Kohtunik
 /allkirjastatud digitaalselt/




                                                                                         3/3
