                                      TAGASELJA
                          KOHTUOTSUS
                                 EESTI VABARIIGI NIMEL


 Kohus                         Viru Maakohus

 Kohtunik                      Marika Leimann

 Otsuse tegemise aeg ja koht   Rakvere, 03. veebruar 2016

 Tsiviilasja number            2-15-18737
 Tsiviilasi                    Eesti Haigekassa hagi A S vastu võlgnevuse nõudes
                               73.72 eurot
 Hagi hind

 Menetlusosalised ja nende Hageja: Eesti Haigekassa, rk 74000091, asukoht: Lembitu 10,
 esindajad                 10114 Tallinn, volitatud esindaja Tiivi Salvan e-post:
                           viru@haigekassa.ee
                               Kostja: A S, ik xxxx, elukoht: xxxx


Resolutsioon
   1. Hagi rahuldada tagaseljaotsusega.

   2. Välja mõista kostjalt A S hageja Eesti Haigekassa kasuks kahju katteks 73.72 eurot.

   3. Jätta hageja ja kostja menetluskulud kostja kanda.

   4. Tagaseljaotsus kuulub täitmisele viivitamatult.

Edasikaebamise kord

Kohtuotsusele on hagejal õigus esitada apellatsioonkaebus kohtuotsuse kättetoimetamisest
arvates Tartu Ringkonnakohtule 30 päeva jooksul.
Kostjal on õigus 30 päeva jooksul tagaseljaotsuse kättesaamisest esitada TsMS § 416 nõuetele
vastav kaja menetluse taastamiseks.
Kui apellant soovib asja arutamist kohtuistungil, peab ta seda apellatsioonkaebuses märkima.
Vastasel juhul loetakse, et ta on nõus asja lahendamisega kirjalikus menetluses (TsMS § 442 lg.6
§ 633 lg.7).
Kohus selgitab, et vastavalt TsMS § 187 lg 6 peab menetlusabi taotlemise korral menetlusabi taotleja
seaduses sätestatud tähtaja järgimiseks tegema tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu tasumiseks
või kaebuses esineva sellise puuduse kõrvaldamiseks, mis on seotud menetlusabi taotlemisega, annab
kohus sellisel juhul mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

ASJAOLUD

1. 14.12.2105 esitatud hagiavalduse kohaselt Harju Maakohtu jõustunud kohtuotsusest 1-15-4399
nähtub, et kostja on süüdi tunnistatud kannatanule I G tervisekahjustuste tekitamises.

2. Haigekassa on tasunud kannatanule osutatud tervishoiuteenuste eest Ida-Tallinna Keskhaigla AS
esitatud raviteenuste arve alusel järgmiselt: arve seeria MP nr 7332490 summas 73.72 eurot.
Haigekassa on võtnud kannatanult tervishoiuteenuse eest tasu maksmise kohustuse üle kokku summas
73.72 eurot. Kindlustusjuhtumi toimumise eest vastutab kostja.

3. Lähtudes ravikindlustuse seaduse (edaspidi RaKS) § 26 lg-st 1 ja ülalnimetatud otsusest vormistas Eesti
Haigekassa kostjale nõudeavalduse 73.72 eurot nõudmiseks. Nõue on edastatud ja kätte toimetatud kostjale
29.08.2015.

4. Hageja palus lähtudes RaKS §-dest 2 lg 1, 25 lg 1, 26 lg 1, 29 lg 1, 39 ja VÕS §-st 104 välja mõista
kostjalt hageja kasuks tervisekahjustuse tekitamisega seotud kahju summas 73.72 eurot.

MENETLUSE KÄIK

5. Viru Maakohus saatis kostjale hagiavalduse ärakirja koos hageja nõudeid põhjendavate dokumentide
ärakirjadega, kohustades kostjat kirjalikult vastama 14 päeva jooksul alates dokumentide
kättesaamisest. Kostja on dokumendid isiklikult kätte saanud 19.01.2016. Seega oli kohtu poolt
määratud vastuse esitamise viimaseks tähtpäevaks 02.02.2016. Kostja kohtule kirjalikku vastust ei
esitanud. Kohus hoiatas kostjat, et kohtu antud tähtajaks vastamata jätmise korral võib kohus
kohtuistungit pidamata, hageja taotlusel, hagi tagaseljaotsusega rahuldada.

KOHTUOTSUSE PÕHJENDUSED

6. Kohus, tutvunud tsiviilasja materjalidega, sh hagiavaldusega ja esitatud dokumentaalsete tõenditega
ning hinnanud neid kogumis, leiab, et hagi on põhjendatud ning kuulub TsMS § 407 lg 1 kohaselt
rahuldamisele tagaseljaotsusega.

7. TsMS § 407 lg 1 ja lg 3 kohaselt võib kohus hageja nõusolekul hagi tagaseljaotsusega rahuldada
kohtuistungit pidamata hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud. Sel juhul loetakse
hageja esitatud faktilised väited kostja poolt omaksvõetuks. Kuivõrd kostja ei esitanud kohtule
kirjalikku vastust hagile, asub kohus seisukohale, et tal ei ole vaidlust tema poolt kolmandale isikule
õigusvastaselt kahju tekitamise ja tekitatud kahju hageja poolt hüvitamise üle. Kohus leiab, et hagi
kuulub rahuldamisele RaKS §-de 2 lg 1, 25 lg 1, 26 lg 1, 29 lg 1, 39 ja VÕS § 104 alusel kogu haginõude
ulatuses.
8. TsMS § 444 lg 3 kohaselt tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

MENETLUSKULUD

9. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 1741 lg 3 kohaselt, määrab kohus hageja
taotlusel tagaseljaotsuses kindlaks ka kostja hüvitatavad menetluskulud, kui hageja esitab määratud
tähteajaks menetluskulude nimekirja. TsMS § 162 lg 1 kohaselt kannab hagimenetluse kulud pool kelle
kahjuks otsus tehti.

10. RLS § 22 lg 1 p 11 kohaselt riigilõivu ei võeta kehavigastuse või muu terviserikkega, samuti toitja
surmaga tekitatud kahju hüvitamise hagi või kaebuse läbivaatamise eest. Seega ei kuulu kulud, mille
tasumisest hageja on vabastatud seaduse alusel, väljamõistmisele ka kostjalt.

11. Kohus rahuldab hagi lähtudes eeltoodust ja juhindudes TsMS §-dest 142 lg 2; 162 lg 1 ja lg 2; 1741
lg 3; 407 lg 1, lg 2 ja lg 3; 415; 416; 442; 444 lg 4; 468 lg 1 p 2 tagaseljaotsusega.


/digitaalselt allkirjastatud/

Marika Leimann
Kohtunik
