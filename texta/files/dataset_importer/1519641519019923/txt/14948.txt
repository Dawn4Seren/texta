                                                                 Kriminaalasi nr. 1-16-4402




                               KOHTUOTSUS
                                 Eesti Vabariigi nimel


20.mai 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Margit Pärn

Kriminaalasi Taivo Raudmanni süüdistuses KarS § 121 lg 2 p 2,3 järgi kokkuleppemenetluses

Süüdistatav Taivo Raudmann, IK 38711172740; sünniaeg: 17.november 1987.a;
kodakondsus: XXXX; emakeel: XXXX; haridus: XXXX; perekonnaseis: XXXX; töökoht:
XXXX; elukoht: XXXX; varasem karistatus: kriminaalkorras karistamata, väärteokorras
karistatud; tõkend: elukohast lahkumise keeld.

RESOLUTSIOON

Süüdi tunnistada Taivo Raudmann KarS § 121 lg 2 p 2,3 järgi ja mõista karistuseks kümme
(10) kuud vangistust.

KarS § 73 alusel määrata, et mõistetud karistust ei pöörata täielikult täitmisele, kui Taivo
Raudmann ei pane ühe (1) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Taivo Raudmanni katseaega arvestama alates kohtuotsuse
kuulutamisest.

Taivo Raudmanni suhtes kohaldatud tõkend elukohast lahkumise keeld tühistada kohtuotsuse
jõustumisest.

KrMS § 180 lg 1 alusel välja mõista Taivo Raudmannilt riigituludesse menetluskuludena
sundraha kuussada nelikümmend viis (645) eurot ja kaitsjatasu seitsekümmend kaks (72) eurot.

KrMS § 180 lg 3 alusel määrata, et Taivo Raudmannil on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700037818.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest kohtukulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Taivo Raudmanni süüdistatakse selles, et tema:
 - 02.mail 2015.a kella 21:00 paiku Tartu linnas Ujula tn 2 asuva kaupluse „Konsum“ vastas
olevas pargis kasutas füüsilist vägivalda XX.XX H.U. suhtes, mis seisnes selles, et Taivo
Raudmann pani vasaku käe H.U. kaela ümber ja kägistas teda, seejärel haaras Taivo Raudmann
kahe käega kinni H.U. kaelast ja kägistas veelkord. Peale seda proovis H.U. Taivo Raudmanni
haardest vabaneda ning tekkinud rüseluse käigus väänas Taivo Raudmann H.U. vasakut kätt.
Sellise tegevusega tekitas Taivo Raudmann H.U. füüsilist valu ja vasaku labakäe venituse.
- 15.augustil 2015.a kella 17:00 paiku Tartus Lubja 7 maja ees tänaval kasutas füüsilist
vägivalda H.U. suhtes, mis seisnes selles, et Taivo Raudmann lõi käega H.U. näkku ja lükkas
tee peale pikali maha. Saadud löögist näkku hakkas H.U. ninast verd jooksma. Peale seda läksid
H.U. ja Taivo Raudmann Puiestee tn. 62 asuva Kroonuaia kooli juurde ning seal tekkinud tüli
käigus väänas Taivo Raudmann H.U. vasaku käe küünarvarre piirkonnast. Sellise tegevusega
tekitas Taivo Raudmann H.U. füüsilist valu ning vasaku õlavarre põrutuse ja parema põlve
põrutuse.

Sellega pani Taivo Raudmann toime KarS § 121 lg 2 p 2, 3 järgi kvalifitseeritava kuriteo,
s.o valu tekitava kehalise väärkohtlemise, mis on toime pandud lähisuhtes ja korduvalt.
Kokkulepe
Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.
KarS § 121 lg 2 p 2, 3 kuritegude toimepanemise eest nõuab prokurör kohtus süüdistatavale
Taivo Raudmannile karistuseks 10 kuud vangistust.
KarS § 73 alusel määrata, et mõistetud karistust ei pöörata täielikult täitmisele, kui Taivo
Raudmann ei pane 1 aasta pikkuse katseaja jooksul toime uut tahtlikku kuritegu.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Taivo Raudmann tuleb süüdi tunnistada KarS § 121 lg 2 p 2,3 järgi ja mõista talle karistus
vastavalt kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.
Menetluskuludena kuulub Taivo Raudmannilt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha ja kaitsjatasu. Kohus nõustub
kokkuleppes tooduga, et aluseid menetluskulude osaliselt riigi kanda jätmiseks ei esine.
Arvestades väljamõistetavate menetluskulude suurust ning süüdistatava seisukohta, leiab
kohus, et on alust arvata, et menetluskulude korraga äratasumine käiks süüdistatavale ilmselt
üle jõu. Seega on põhjendatud kohaldada vastavalt kokkuleppele KrMS § 180 lg 3 ning määrata
menetluskulude tasumiseks süüdistatavale pikem tähtaeg koos võimalusega tasuda
menetluskulud osade kaupa.

Kohtuotsuse tegemisel juhindus kohus KrMS § 180, § 248 ja § 249.




Kohtunik Anneli Tanum
/allkirjastatud digitaalselt/
