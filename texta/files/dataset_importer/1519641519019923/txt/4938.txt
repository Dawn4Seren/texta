                                                                                 2-16-13112




                           KOHTUOTSUS
                                EESTI VABARIIGI NIMEL


 Kohus                             Harju Maakohus
 Kohtunik                          Aleksandr Kondrašov

 Otsuse tegemise aeg ja koht       17. oktoober 2016. a, Tartu mnt kohtumaja Tallinn

 Tsiviilasja number                2-16-13112

 Tsiviilasi                        XXXXhagi XXXXvastu abielu lahutamiseks

 Tsiviilasja hind                  3500 eurot

 Menetlusosalised     ja   nende Hageja XXXX(isikukood XXXX, elukoht XXXX, e-post
 esindajad                       XXXX);
                                 Kostja XXXX(isikukood XXXX, elukoht XXXX, e-post
                                 XXXX)

 Kohtuistungi toimumise aeg        12.10.2016. a

RESOLUTSIOON

   1. Rahuldada hagi.
   2. Lahutada XXXX(isikukood XXX) ja XXXX(isikukood XXXX) abielu, mis sõlmiti
      23.08.2003. a Eesti Evangeelse Luterliku Kirikus, mille kohta on koostatud
      abieluakt nr XXXX.

Menetluskulude jaotus ja kindlaksmääramine

Abieluasjas kantud menetluskulud jätta kummagi poole enda kanda.

Edasikaebekord
Pooled võivad otsusele esitada apellatsioonkaebuse Tallinna Ringkonnakohtule 30 päeva
jooksul alates käesoleva otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest.




Hageja nõue ja kostja seisukoht
                                                                                     2-16-13112



XXXX(hageja) esitas 30.08.2016 Harju Maakohtule hagiavalduse XXXX(kostja) vastu abielu
lahutamise nõudes. Hageja palub lahutada poolte abielu, mis on sõlmitud 23.08.2003. a Eesti
Evangeelse Luterliku Kirikus. Hageja toob välja, et poolte abielulised suhted on lõppenud aastal
2015. Pooled ei saa abielu lahutada perekonnaseisuametis, sest üks osapool asub teises riigis.
Hageja kinnitas 12.10.2016 kohtuistungil, et jääb hagiavalduse juurde. Hageja leppimisaega ei
soovi. Hageja leiab, et suhteid taastada ei ole võimalik.

Kostjale on käesoleva tsiviilasja materjalid ning kohtukutse kätte toimetatud elektroonselt
07.09.2016. a (tl 22). Kostja on 12.09.2016 kohtule teatanud, et kuna ta elab Itaalias, ei ole tal
võimalik määratud ajal kohtuistungile tulla. Kostja on nõus abielu lahutamisega.

Kohtu põhjendused
Hageja palub lahutada poolte abielu, mis on sõlmitud 23.08.2003. a Eesti Evangeelse Luterliku
Kirikus.
Tsiviilkohtumenetluse seadustiku (TsMS) § 414 lg 1 kohaselt kui pooled või üks pool
kohtuistungilt puudub, võib kohus lahendada asja sisuliselt, kui hagi aluseks olevad asjaolud
on kohtu arvates sellise otsuse tegemiseks piisavalt välja selgitatud. Kohus võib selliselt
lahendada ka abieluasja ja põlvnemisasja.

Kostja on 07.09.2016 kohtule teatanud, et kuna ta elab Itaalias, ei ole tal võimalik määratud ajal
Eestisse kohtuistungile tulla (tl 22). Kostja on kohtule 12.09.2016 esitanud kirjaliku vastuse (tl
25), millest nähtuvalt on kostja abielu lahutamisega nõus.

Kohtu hinnangul annab kostja välismaal elamine kohtule aluse kalduda kõrvale
tsiviilkohtumenetluse seadustiku (TsMS) § 346 lg-s 2 kohustusest. Seega lahendab kohus asja
sisuliselt poole osavõtuta.

Perekonnaseaduse (PKS) § 67 lg 1 kohaselt võib kohus abielu lahutada, kui abielusuhted on
pöördumatult lõppenud. Abielusuhted on pöördumatult lõppenud, kui abikaasadel abielulist
kooselu enam ei ole ja on alust arvata, et abikaasad kooselu ei taasta.

Toimiku materjalidest ja poolte seisukohtadest nähtub, et poolte abielulised suhted lõppesid
aastal 2015. Kohus on esitatud asjaoludest tulenevalt veendunud, et poolte abielulised suhted
on pöördumatult lõppenud, abikaasadel abielulist kooselu enam ei ole ja abielusuhteid ei ole
võimalik taastada ega abielu jätkata. Hageja leppimisaega ei soovi. Kostja on kohtule
kinnitanud, et on nõus abielu lahutamisega. Eeltoodust tulenevalt on kohus seisukohal, et hagi
abielu lahutamise nõudes on põhjendatud ja kuulub rahuldamisele ning poolte abielu tuleb
lahutada.


/allkirjastatud digitaalselt/
Aleksandr Kondrašov
Kohtunik




                                                                                                2
