                             TARTU HALDUSKOHUS
                                Tartu kohtumaja

                           KOHTUMÄÄRUS

Kohtuasja number               3-15-3192
Määruse kuupäev                14. aprill 2016. a
Kohtunik                       Roby Koik
Kohtuasi                       Tava Mets OÜ kaebus Keskkonnaameti Jõgeva-Tartu
                               regiooni looduskaitse juhtivspetsialisti 12.10.2015 otsuse
                               nr JT 15-10/15/22864-1 tühistamise nõudes
Menetlusosalised               Kaebaja – Tava Mets OÜ, volitatud esindaja Annika Kiisk
                               Vastustaja – Keskkonnaamet, volitatud esindaja Lüüli Junti
Resolutsioon                   1. Lõpetada menetlus Tava Mets OÜ kaebuses
                               Keskkonnaameti Jõgeva-Tartu regiooni looduskaitse
                               juhtivspetsialisti 12.10.2015 otsuse nr JT 15-10/15/22864-1
                               tühistamise nõudes.
                               2. Poolte menetluskulud jätta nende endi kanda.

Edasikaebamise kord            Kohtumäärusele võib esitada määruskaebuse Tartu
                               Ringkonnakohtule Tartu Halduskohtu kaudu 15 päeva jooksul
                               arvates määruse kättesaamisest.



Asjaolud ja menetluse käik

1. Keskkonnaameti Jõgeva-Tartu regiooni looduskaitse juhtivspetsialisti 12.10.2015 kirjaga nr
JT 15-10/15/22864-1 (tl 10) teatati kaebajale, et keskkonnaministri 21.09.2015 määrusega nr
55 „Keskkonnaministri 19. aprilli 2010. a määruse nr 12 „Väikekonnakotka püsielupaikade
kaitse alla võtmine ja kaitse eeskiri“ muutmine“ (edaspidi keskkonnaministri määrus) on
otsustatud kaitse alla võtta mitmed väike-konnakotka püsielupaigad. Kaitse-eeskiri on
avaldatud Riigi Teataja I osas 25.09.2015 ning jõustus 05.10.2015.

2. Kaebaja oli esitanud 08.04.2015 Keskkonnaametile metsateatise nr 2574008401 (tl 6,
edaspidi metsateatis), millega kaebaja soovis kavandada lageraie Tartumaal Nõo vallas Kopra
kinnistul (katastritunnus 52801:007:0081) eraldisel 3. Keskkonnaamet teatas kaebajale, et
seoses keskkonnaministri määruse jõustumisega asub Kopra kinnistu osaliselt Soosilla väike-
konnakotka püsielupaiga piiranguvööndis, kuhu jääb ka eraldis 3.


3. 15.04.2015 kirjaga nr JT 13-7/15/9101 peatas Keskkonnaamet nimetatud metsateatise

                                              1
menetlemise looduskaitseseaduse (LKS) § 8 lg 6 alusel.

4. 12.10.2015 kirjas teatas Keskkonnaamet, et lõpetab peatatud metsateatise menetlemise.
Kavandatud lageraiet Soosilla väike-konnakotka püsielupaiga piiranguvööndis pole võimalik
lubada, sest see on vastuolus LKS § 31 lg-ga 2 ja keskkonnaministri määruse § 4 lg-ga 1 ja §
6 lg-ga 1.

5. Kaebaja esitas Keskkonnaameti otsuse peale lõpetada peatatud metsateatise menetlemine
vaide 11.11.2015 (tl 13-14). Keskkonnaamet jättis 23.11.2015 vaideotsusega nr 1-4.1/15/493
(tl 20-23) vaide rahuldamata.

6. 22.12.2015 on kaebaja esitanud Tartu Halduskohtule kaebuse. Kaebaja leiab, et
Keskkonnaamet on lõpetanud metsateatise nr 2574008401 menetluse ennatlikult ning
rikkudes mitmeid haldusmenetluse põhimõtteid.

7. 13.04.2016 esitas kaebaja avalduse kaebusest loobumiseks.

Kohtu seisukoht

8. HKMS § 153 lg 1 ls 1 kohaselt on kaebajal õigus kaebusest loobuda kuni kaebuse kohta
tehtud lõpliku lahendi jõustumiseni, esitades kohtule sellekohase avalduse.

HKMS § 155 lg 4 alusel tuleb kaebaja kaebusest loobumine vastu võtta, kuna kaebusest
loobumine ei ole vastuolus kaebaja huvidega. Menetlus asjas tuleb seetõttu lõpetada HKMS §
152 lg 1 p 3 alusel.

Kohus selgitab, et kaebaja ei saa sama nõudega samal alusel enam kohtusse pöörduda (HKMS
§ 152 lg 1 p 1).

(allkirjastatud digitaalselt)

Roby Koik
kohtunik




                                             2
