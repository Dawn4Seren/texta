                                                              Tsiviilasi nr: 2-15-7337




                           KOHTUOTSUS
                                 Eesti Vabariigi nimel

Kohus                         Tallinna Ringkonnakohus, tsiviilkolleegium

Kohtukoosseis                 Eesistuja Indrek Parrest, liikmed Margo Klaar ja Imbi
                              Sidok-Toomsalu

Otsuse tegemise aeg ja koht   04.05.2016, Tallinn

Tsiviilasja number            2-15-7337

Tsiviilasi                    EZ hagi MZ vastu suntäitmise                 lubamatuks
                              tunnistamiseks täiteasjas nr 008/2013/486

Vaidlustatud kohtulahend      Harju Maakohtu 25.11.2015 otsus

Tsiviilasja hind              6000 eurot
apellatsioonimenetluses

Kaebuse esitaja ja kaebuse    EZ apellatsioonkaebus
liik

Menetlusosalised ja nende Hageja (apellatsioonimenetluses apellant): EZ (isikukood
esindajad                 XXXXXXXXXXX),               lepingulised        esindajad
                          vandeadvokaat Eerik Entsik ja advokaat Mari-Liis Mets

                              Kostja (apellatsioonimenetluses vastustaja): MZ (isikukood
                              XXXXXXXXXXX), lepinguline esindaja vandeadvokaat
                              Tanel Mällas

Istungi toimumise aeg         28.03.2016

Istungil osalenud isikud      Hageja esindaja Eerik Entsik ja kostja esindaja Tanel
                              Mällas


RESOLUTSIOON:
  1. Jätta Harju Maakohtu 25.11.2015 otsus muutmata, täpsustades maakohtu otsuse
     resolutsiooni 2. punkti sõnastust järgmiselt: "Tunnistada sundtäitmine täiteasjas



                                                                                     1(7)
                                                                  Tsiviilasi nr: 2-15-7337

      nr 008/2013/486 lubamatuks 91 393 eurot 66 senti ületavas ulatuses" ning jättes
      3. punkti resolutsioonist välja.
   2. Apellatsioonkaebus jätta rahuldamata.
   3. Lugeda Harju Maakohtu 25.11.2015 otsuse resolutsiooni kehtivaks terviklikuks
      sõnastuseks:
      1) Hagi rahuldada osaliselt.
      2) Tunnistada sundtäitmine täiteasjas nr 008/2013/486 lubamatuks 91 393 eurot
          66 senti ületavas ulatuses.
      3) Jätta hageja menetluskulud 2 % ulatuses kostja kanda ning kostja
          menetluskulud 98 % ulatuses hageja kanda.
      4) Välja mõista kostjalt hageja kasuks menetluskulu kokku summas 38,48
          eurot.
      5) Välja mõista hagejalt kostja kasuks menetluskulu kokku summas 980,98
          eurot.
      6) Tasaarvestada        hageja   ja   kostja    vastastikused      kohtuotsusega
          väljamõistetavad summad (kohtuotsuse resolutsiooni p-d 4 ja 5) ning
          tasaarvestuse tagajärjel mõista EZ’ilt välja menetluskulu summas 942,50
          eurot MZ’i kasuks.
      7) Tühistada Harju Maakohtu 25.05.2015 kohtumäärusega kohaldatud hagi
          tagamise abinõu, millise kohaselt peatati täitemenetlus täiteasjas nr
          008/2013/486 kuni kohtulahendi jõustumiseni tsiviilasjas nr 2-15-7337.

   4. Jätta apellatsioonkaebuse esitamisest tingitud menetluskulud hageja kanda.
   5. Rahuldada kostja avaldus apellatsioonimenetluses kantud menetluskulude
      suuruse kindlaksmääramiseks.
   6. Määrata kindlaks hageja poolt kostjale hüvitatavate menetluskulude suurus ning
      mõista hagejalt EZ kostja MZ kasuks välja apellatsioonimenetluses kantud
      menetluskulud summas 462 eurot (sh käibemaks).

Edasikaebamise kord
Otsuse peale võib kassatsiooni korras edasi kaevata, esitades kaebuse vahetult Riigikohtule 30
päeva jooksul otsuse kassaatorile kättetoimetamisest, kuid mitte pärast viie kuu möödumist
otsuse avalikult teatavaks tegemisest. Hagimenetluses Riigikohtus võib menetlusosaline
menetlustoiminguid teha ning avaldusi ja taotlusi esitada üksnes vandeadvokaadi vahendusel.
Menetlusosaline võib ise esitada Riigikohtule menetlusabi saamise taotluse, samuti esitada
teise menetlusosalise kaebuse või muu taotluse kohta seisukohti ja vastuväiteid. Menetlusabi
andmise taotlus ei peata seaduses sätestatud ega kohtu poolt määratud tähtaja kulgemist.
Seaduses sätestatud tähtaja järgimiseks peab menetlusabi taotleja tegema tähtaja kestel ka
menetlustoimingu, mille tegemiseks ta menetlusabi taotleb.

Hagi ja selle aluseks olevad asjaolud
  1. EZ (hageja) esitas maakohtule 15.05.2015 hagi MZ (kostja) vastu nõudega tunnistada
       lubamatuks sundtäitmine täiteasjas nr 008/2013/486.



                                                                                         2(7)
                                                                 Tsiviilasi nr: 2-15-7337

   2. Hagiavalduse kohaselt on kinnistusraamatusse hageja omandis olevatele Tallinnas
      XXX (registriosa nr XXXXXXXX, edaspidi ka korter nr 2) ja XXX (registriosa nr
      XXXXXXXX, edaspidi ka korter nr 3) seatud hüpoteek kostja kasuks summas 1 430
      000 krooni, s.o 91 393,66 eurot. Seaduse kohaselt ei saa hüpoteegi alusel sundtäitmise
      korral sissenõutav summa olla suurem kui kinnistusraamatusse kostja kasuks kantud
      hüpoteegisumma. Tallinna kohtutäitur Mati Kadak on võtnud täitmisele sissenõudja
      nõude hageja (võlgniku) vastu summas 93 186,37 eurot. Täitemenetluses
      sissenõutavaks summaks on 102 209,02 eurot ning see summa on väär.

   3. Täitemenetluses arestis kohtutäitur Mati Kadak XXX korteriomandi ja 1/2 mõttelise
      osa XXX korteriomandist. Nende kokkuehitatud korteriomandite enampakkumine pidi
      toimuma 06.05.2015 kl 13.00 kuni 13.05.2015 kl 13.00. Kohtutäitur edastas
      06.05.2015 hagejale teate, et enampakkumine on seoses osavõtjate puudumisega
      kuulutatud nurjunuks. Enampakkumisel oli kokkuehitatud korteriomandite alghinnaks
      450 000 eurot.

   4. 06.05.2015 edastas kohtutäitur hagejale ka vara ümberhindamise akti ning teate
      täitetoimingust     (kordusenampakkumine).         Dokumentidest       nähtus,     et
      kordusenampakkumine on välja kuulutatud mitte kokkuehitatud korteriomandite
      müügiks, vaid üksnes XXX müügiks alghinnaga 275 295 eurot. Korter nr 3 ei ole
      iseseisvalt kasutatav ning selle turuväärtus on oluliselt madalam kui mõlema
      korteriomandi koos müümise korral. Enampakkumisele pandava vara koosseis on
      oluliselt muutunud, mistõttu tuleb korraldada vara uus arestimine ja uus hindamine.
      Korteri nr 3 müümine korterist nr 2 eraldi kahjustab hea põhimõtte vastaselt ülemäära
      hageja huve.

   5. Sundtäitmine täiteasjas nr 008/2013/486 tuleb tunnistada lubamatuks.

   6. Hageja palus jätta kõik menetluskulud kostja kanda ning mõista kostjalt välja riigilõiv
      summas 350 eurot ja õigusabikulu kokku 1 995 eurot (koos käibemaksuga). Samuti
      palus hageja välja mõista menetluskuludelt viivis VÕS § 113 lg 1 teises lauses
      sätestatud määras.

Kostja vastuväited
   7. Kostja võttis hagi õigeks osas, mis puudutas täitemenetluse algatamist suuremas
       summas, kui on kostja kasuks seatud hüpoteek. Summade vahe on 1 792,71 eurot, mis
       tuleneb sellest, et nõude summale lisas kostja ka viivised.

   8. Kostja esitas vastuväited menetluskulude jaotamise osas. Hageja oleks saanud
      tekkinud eksitusele vastuväiteid esitada või sellele osundada ka kohtuväliselt ning
      menetluse oluliselt varasemas staadiumis. Iseenesest ei oma nõude suurus, mida kostja
      hagejalt nõuab, mingisugust tähendust seonduvalt hüpoteegiga. Hagejalt pole võimalik
      nõude realiseerimiseks saada suuremat summat, kui on hüpoteegi summa. Kostja palus
      tunnistada sundtäitmine lubatavaks summas 91 393,66 eurot.


                                                                                        3(7)
                                                                  Tsiviilasi nr: 2-15-7337



Maakohtu otsus
  9. Harju Maakohus rahuldas 25.11.2015 otsusega hagi osaliselt, tunnistas sundtäitmise
     täiteasjas nr 008/2013/486 lubamatuks 1792,71 euro ulatuses ning märkis, et
     sundtäitmine täiteasjas nr 008/2013/486 on lubatav summas 91 393,66 eurot.
     Maakohus jättis hageja menetluskulud 2% ulatuses kostja kanda ning kostja
     menetluskulud 98% ulatuses hageja kanda.

   10. Otsuse põhjenduste järgi on täiteasjas nr 008/2013/486 täitedokumendiks Tea Türnpuu
       poolt 16.02.2009 tõestatud notariaalne leping nr 377 (edaspidi: täitedokument) ja
       nõude sisuks on hüpoteegiga tagatud nõue. 26.02.2013 täitmisteatest nähtub, et
       täitedokumendi täitmisel vabatahtlikuks täitmiseks antud tähtaja jooksul peab võlgnik
       tasuma koos täitekuludega 97 707,28 eurot. Vabatahtliku täitmise tähtaja möödumisel
       on võlgnetava summa suurus koos täitekuludega 102 209,02 eurot. Täitedokumendi
       punkti nr 3 kohaselt seati lepingu esemetele ühishüpoteek summas 1 430 000 krooni.
       Seega ei saa täiteasjas nr 008/2013/486 hagejalt nõutav summa olla suurem.
       Ühishüpoteek on seatud hagejale kuuluvatele kinnisasjadele, mis on kantud registrisse
       registriosa numbritega XXXXXXXX ja XXXXXXXX. Sundtäitmine on lubamatu 1
       792,71 euro ulatuses (93 186,37 - 91 393,66). Ka kostja on nimetatud summas hagi
       õigeks võtnud. Sundtäitmine on lubatav 91 393,66 euro ulatuses.

Apellatsioonkaebus
   11. Maakohtu otsuse peale esitas hageja 29.12.2015 apellatsioonkaebuse, milles palus
       maakohtu otsus tühistada osas, milles hagi jäi rahuldamata ning teha uus otsus, millega
       hagi täies ulatuses rahuldada. Menetluskulud palus hageja jätta kostja kanda.

   12. Maakohus on jätnud arvestamata kohtutäituri tasu ja täitekuludega. Täiteasjas nr
       008/2013/486 on nõude suuruseks 102 209,02 eurot (sh täitekulud). Hüpoteegi alusel
       sundtäitmise korral kaetakse täituri tasu nõue üksnes hüpoteegisumma ulatuses ning
       täituri tasu nõuet ei saa rahuldada võlgniku muu vara arvelt. Seega oleks maakohus
       pidanud tunnistama sundtäitmise lubamatuks kokku vähemalt 10 815,36 euro ulatuses.

   13. Kohus jättis põhjendamatult käsitlemata hagiavalduses esitatud muud väited ja
       tõendid. Kui tegemist on täitemenetluse seadustiku (TMS) § 2 lõike 1 punktides 18–
       191 nimetatud täitedokumendiga, siis saab võlgnik sundtäitmise lubamatuks
       tunnistamise hagis esitada kõik vastuväited algatatud sundtäitmisele ning võimalike
       vastuväidete ringi ei ole mistahes viisil piiratud. Maakohus on tõlgendanud ja
       kohaldanud seadust valesti ning see on viinud asja ebaõige läbivaatamiseni ja asja
       õigusvastase lahendamiseni.

   14. Korteri nr 2 kaasomandiosa ja korter nr 3 on kokku ehitatud. Seetõttu ei saa need
       korteriomandid kuuluda erinevatele isikutele. Korter nr 3 pole iseseisvalt kasutatav
       ning selle turuväärtus on oluliselt madalam kui mõlema kokku ehitatud korteriomandi
       koos müümise korral. Üksnes korteri nr 3 müümine avalikul enampakkumisel


                                                                                         4(7)
                                                                  Tsiviilasi nr: 2-15-7337

       kahjustab ülemääraselt hageja (võlgniku) seadusega tagatud õigusi ja huve. Sellise
       müügi korral saadakse vähem raha, kui korteriomandite koos müümise korral.
       Sundtäitmine on seetõttu tervikuna lubamatu.

   15. Kui kinnisasjad on koormatud sama õigusega, võib iga täitemenetluse osaline nõuda,
       et kinnisasjad pandaks enampakkumisele ühiselt (TMS § 151 lg 2). Ühishüpoteegiga
       on koormatud korteriomand ja kaasomandiosa teisest korteriomandist, mis on
       füüsiliselt kokku ehitatud, siis puudub kohtutäituril kaalutlusõigus panna
       kordusenampakkumisel müüki üksnes üks korteriomand.

Vastustaja seisukoht
  16. Kostja vaidles apellatsioonkaebusele vastu ja palus jätta see rahuldamata.

Ringkonnakohtu seisukoht
   17. Kolleegium leiab, et maakohtu otsus on seaduslik ja põhjendatud ning
       apellatsioonkaebuse väited ei anna alust selle tühistamiseks. Vastavalt
       tsiviilkohtumenetluse seadustiku (TsMS) § 657 lg 1 p-le 1 tuleb kohtuotsus jätta
       muutmata ning apellatsioonkaebus rahuldamata. Maakohtu otsuse resolutsiooni punkte
       2 ja 3 tuleb küll täpsustada hagi rahuldamise ulatuse osas.

   18. TsMS § 442 lg 5 järgi lahendab kohus otsuse resolutsiooniga selgelt ja ühemõtteliselt
       poolte nõuded ja veel lahendamata taotlused. Sama lõike kohaselt peab resolutsioon
       olema selgelt arusaadav ja täidetav ka otsuse muu tekstita. Maakohtu otsuse
       resolutsioon nendele nõuetele osaliselt ei vasta. Maakohus on vaidlustatud otsuse
       resolutsiooni punktides 2 ja 3 tunnistanud sundtäitmise täiteasjas nr 008/2013/486
       lubamatuks 1792,71 euro ulatuses ja lubatavaks summas 91 393,66 eurot. Samas on
       hagivalduses märgitu kohaselt võlgnetava summa suuruseks täitemenetluses
       102 209,02 eurot. Maakohus ei ole otsuse põhjendustest järelduvalt ka tuvastanud, et
       võlgnetav summa täitemenetluses oleks väiksem kui 102 209,02 eurot. Seega võib
       jääda maakohtu otsuse resolutsiooni p-de 2 ja 3 koosmõjus ebaselgeks, kas
       sundtäitmine täiteasjas on 9022,65 euro ulatuses lubatav või mitte. Eeltoodut
       arvestades peab ringkonnakohus vajalikuks vaidlustatud otsuse resolutsiooni p 2
       täpsustada, tunnistades sundtäitmise täiteasjas nr 008/2013/486 lubamatuks 91 393,66
       eurot ületavas ulatuses ning jättes punkti 3 resolutsioonist välja. TsMS § 654 lg 22
       alusel esitab ringkonnakohus selguse huvides kehtiva resolutsiooni terviklikus
       sõnastuses.

   19. Ringkonnakohus jätab esimese astme kohtu otsuse muutmata ning järgib maakohtu
       otsuse põhjendusi, mistõttu ei pea TsMS § 654 lg-st 6 juhindudes vajalikuks neid üle
       korrata.

   20. Vastuseks apellatsioonkaebuse ülalkäsitlemata väidetele märgib kolleegium, et ei
       nõustu etteheitega, nagu oleks jätnud maakohus hageja osad väited ja tõendid otsuses
       käsitlemata. TsMS § 442 lg-st 8 tulenevalt peab kohus otsuses põhjendama, miks ta ei


                                                                                         5(7)
                                                                  Tsiviilasi nr: 2-15-7337

      nõustu hageja või kostja faktiliste väidetega, samuti peab kohus otsuses kõiki tõendeid
      analüüsima. Kui kohus mõnda tõendit ei arvesta, peab ta seda sama lõike järgi otsuses
      põhjendama. Maakohus on otsuse põhjenduste p-s 15 märkinud, et kõik otsuses
      käsitlemata menetlusosaliste väited (sealhulgas hageja etteheited kohtutäituri
      tegevusele) ja esitatud tõendid hagiavalduse läbivaatamisel kohtu arvates tähtsust ei
      oma ja seetõttu kohus neid lahendis ei käsitle. Kolleegium nõustub maakohtuga, et
      hageja väited kohtutäituri minetuste kohta täitemenetluse läbiviimisel
      (enampakkumise korraldamisel jms) ei oma (täiteasjas nr 008/2013/486) sundtäitmise
      lubamatuks tunnistamise nõude lahendamise seisukohalt õiguslikku tähtsust. Seetõttu
      puudus maakohtul vajadus hinnata ka nende väidete kinnituseks esitatud tõendeid.
      Isegi kui pidada osundatud maakohtu põhjendusi ebapiisavateks, ei oleks tegemist
      menetlusõiguse normi sellise rikkumisega, mis annaks praegusel juhul aluse maakohtu
      otsuse tühistamiseks.

   21. Iseenesest õige on hageja seisukoht, et TMS § 221 lg 11 järgi saab võlgnik käesolevas
       asjas esitada kõiki vastuväited täitedokumendist tuleneva nõude olemasolule ja
       kehtivusele. Samas ei puuduta need hageja väited, mida maakohus on jätnud hageja
       arvates põhjendamatult käsitlemata, täitedokumendist tuleneva nõude olemasolu või
       kehtivust. Riigikohtu tsiviilkolleegium on oma lahendites järjepidevalt rõhutanud, et
       sundtäitmise lubamatuks tunnistamise hagi eesmärk on täitedokumendi täidetavuse
       kõrvaldamine, mida iseloomustab materiaalõiguslik vaidlus võlgniku ja sissenõudja
       vahel, mis puudutab täitedokumendis dokumenteeritud nõuet (vt nt Riigikohtu
       27.01.2010 otsust tsiviilasjas nr 3-2-1-153-09, p 25). Praeguses asjas hageja sellised
       vastuväiteid sundtäidetavale nõudele esitanud ei ole ning väited kohtutäituri minetuste
       kohta täitemenetluse läbiviimisel täitedokumendi täidetavust ei kõrvalda.

   22. Iseenesest õige on Riigikohtu praktikale tuginev hageja käsitlus, mille järgi kaetakse
       hüpoteegi alusel toimuva sundtäitmise korral täituri tasunõue üksnes hüpoteegisumma
       ulatuses ning et täituri tasu nõuet ei saa rahuldada võlgniku muu vara arvelt. Samas ei
       ole maakohus ka asunud käesolevas asjas teistsugusele seisukohale. Maakohus on
       pidanud täitemenetlust lubatavaks 91 393,66 euro ulatuses ning kolleegiumi hinnangul
       ei pidanud maakohus seejuures täiendavalt märkima, et täituri tasu nõuet ei saa
       rahuldada võlgniku muu vara arvelt vms. Hageja ei ole sellist eraldi tuvastust kohtult
       ka taotlenud.

Menetluskulude jaotus ja kindlaksmääramine
  23. Apellatsioonkaebuse väiteid ei anna kolleegiumi hinnangul alust muuta
      menetluskulude jaotust maakohtu menetluses. Apellatsioonkaebuse esitamisest
      tingitud menetluskulud jätab ringkonnakohus TsMS § 171 lg 1 alusel hageja kanda.

   24. TsMS § 174 lg 1 järgi määrab menetluskulude rahalise suuruse menetluskulude
       jaotuse alusel vajalikus ja põhjendatud ulatuses kindlaks asja menetlev kohus samas
       tsiviilasjas, millega seoses kulud tekkisid. Kohus määrab menetluskulude rahalise
       suuruse kindlaks ka siis, kui menetlusosalised ei esita menetluskulude


                                                                                         6(7)
                                                                   Tsiviilasi nr: 2-15-7337

   kindlaksmääramise taotlust, võttes aluseks menetluskulude nimekirja või tsiviilasja
   materjalid.

25. Kostja poolt 28.03.2016 istungil ringkonnakohtule esitatud menetluskulude
    nimekirjade kohaselt on kostja seoses hageja apellatsioonkaebuse lahendamisega
    kandnud õigusabikulusid kokku 462 eurot (koos käibemaksuga). Kostjat esindava
    vandeadvokaadi Tanel Mällas tunnitasu suuruseks on nimekirjast nähtuvalt olnud 132
    eurot (koos käibemaksuga). Õigusabiteenus on seisnenud apellatsioonkaebusega
    tutvumises (1 tund), sellele vastuse koostamises ja edastamises (1,5 tundi) ning
    ringkonnakohtu istungiks ettevalmistamises (1 tund). Kostja kinnitusel on kõik
    eeltoodud kulud kantud seoses käesoleva kohtumenetlusega ning ta ei saa kuludelt
    käibemaksu tagasi arvestada.

26. Hageja esindaja on ringkonnakohtu istungil avaldanud, et apellatsioonkaebuse
    rahuldamata jätmisel palub hageja kohtul hinnata kostja menetluskulude põhjendatust.

27. Kolleegium leiab, et kostja lepingulise esindaja poolt apellatsioonimenetluse
    toimingutele kulunud aeg (kokku 3,5 tundi) on esindaja töö eeldatavat mahtu
    arvestades TsMS § 175 lg 1 mõttes põhjendatud ja vajalik. Samuti on viidatud sätte
    mõttes põhjendatud ja vajalik kostja esindaja ühe tööühiku hind (tunnitasu). Kostja
    lepingulise esindaja tunnitasu (132 eurot) ei ületa keskmist sarnase õigusteenuse eest
    makstavat tasu

28. Lähtudes ülalmärgitust ja kostja esitatud menetluskulude nimekirjast, tuleb hagejalt
    kostja kasuks välja mõista apellatsiooniastmes kantud menetluskulud 462 euro
    ulatuses.

29. TsMS § 178 lg 1 järgi saab menetluskulude jaotust vaidlustada üksnes selle
    kohtulahendi peale edasi kaevates, millega menetluskulude jaotus kindlaks määrati.
    Hüvitatavate menetluskulude suurust saab vaidlustada selle kohtulahendi peale edasi
    kaevates, millega menetluskulude rahaline suurus kindlaks määrati.


/allkirjastatud digitaalselt/   /allkirjastatud digitaalselt/   /allkirjastatud digitaalselt/
   Indrek Parrest                  Margo Klaar                     Imbi Sidok-Toomsalu




                                                                                                7(7)
