                         KOHTUMÄÄRUS
 Kohus                              Harju Maakohus
 Määruse tegemise aeg ja koht       06.01.2016.a. Tallinnas, Liivalaia kohtumajas
 Väärteoasja number                 4-15-10495
 Kohtukoosseis                      Kohtunik Katre Poljakova
 Väärteoasi                         Jevgeni Ljalin (isikukood: 37405015710) kaebus Politsei- ja
                                    Piirivalveameti      Põhja      prefektuuri     korrakaitsebüroo
                                    liiklusjärelevalvekeskuse liiklusmenetlustalituse 17.11.2015.a
                                    kiirmenetluse otsusele 20151117369001;
 RESOLUTSIOON                       Jätta Jevgeni Ljalini poolt Harju Maakohtu Liivalaia
                                    kohtumajale 22.12.2015.a esitatud kaebus läbi
                                    vaatamata ja tagastada kaebus selle esitajale.
                                    Käesolev kohtumääruse koopia saata kaebuse
                                    esitajale Jevgeni Ljalinile.
 Edasikaebamise kord                Määrusele saab esitada kaebuse määruskaebe korras 15
                                    päeva jooksul, alates päevast, mil ta sai vaidlustatavast
                                    kohtumäärusest teada või pidi teada saama.
                                    Määruskaebus esitatakse Harju Maakohtule.
Kohtumääruse asjaolud:
Harju Maakohtu Liivalaia kohtumajale 10.12.2015.a esitatud kaebuses märkis Jevgeni Ljalin
temale määrati Politsei – ja Piirivalveameti Põhja prefektuuri korrakaitsebüroo
Liiklusjärelevalve poolt 17.11.2015.a kiirmenetluse otsusega rahatrahv 100 euro ulatuses, kuid
temal on võimatu seda tasuda, sest ta on töötu, tal ei ole piisavalt rahalisi vahendeid, ta on
võlgades. Seetõttu taotleb ta kohtult määratud karistuse tühistamist ning tema võimalikult
miinimumi määras karistamist.
07.12.2015.a Harju Maakohus jättis Jevgeni Ljalin esitatud kaebuse käiguta ning määras
kaebuse esitajale puuduste kõrvaldamise tähtajaks 10 päeva arvates kohtumääruse
kättesaamisest.
Nimelt selgitati Jevgeni Ljalinile, et viimase poolt esitatud kaebus ei vasta VTMS § 115
nõuetele. Märgitud kuupäeval koostatud määruses juhtis kohus kaebuse esitaja tähelepanu
sellele, et kohtule esitatud kaebuse juurde peab olema lisatud kaevatava kohtuvälise menetleja
otsuse koopia ning kohtule esitatud kaebusele kirjutab alla selle esitaja. Tähelepanuväärseks
tuleb pidada fakti, et kaebuse esitajale selgitati, et vastavalt VTMS § 118 lg 2 p 3 kohaselt
jäetakse kaebus puuduste tähtaegsel mittekõrvaldamisel läbi vaatamata.
10.12.2015.a Jevgeni Ljalin kinnitas kohtule, et tema on kohtumääruse kätte saanud.
22.12.2015.a edastati e-posti aadressilt watercode@yandex.com Harju Maakohtu Liivalaia
kohtumajale Jevgeni Ljalin nimel uus kaebus ning kaebuse juurde olid lisatud väljavõtted
kaardist, kuid kohtule esitatud uus kaebus oli järjekordselt jäetud allkirjastamata ning kaebuse
juurde ei olnud lisatud vaidlustatud kohtuvälise menetleja otsuse koopiat.
Kohtumääruse motiivid:
Kohus arvestades eelpool välja toodud ja tuvastatud asjaolusid asub seisukohale, et Jevgeni
Ljalin Harju Maakohtu Liivalaia kohtumajale 19.11.2015.a esitatud kaebus tuleb jätta läbi
vaatamata ja tagastada kaebuse esitajale ning seda seetõttu, et Jevgeni Ljalin ei ole kohtule
esitanud VTMS § 115 nõuetele vastavat kaebust s.t viimane ei ole kõrvaldanud käesolevaks
hetkeks Harju Maakohtu 07.12.2015.a kohtumääruses välja toodud kaebuses esinevaid puudusi.
Kohus peab vajalikuks juhtida kaebuse esitaja tähelepanu sellele, et kohtule esitatud kaebuse
juurde ei ole lisatud vaidlustatava kohtuvälise menetleja lahendit, käesoleval hetkel Politsei- ja
Piirivalveameti       Põhja      prefektuuri     korrakaitsebüroo      liiklusjärelevalvekeskuse
liiklusmenetlustalituse 17.11.2015.a kiirmenetluse otsuse nr 20151117369001 koopiat,
millisest tulenevalt ei ole kohtul võimalik täita VTMS § 117 ettenähtud kohustust. Samuti ei
ole Jevgeni Ljalin kohtule esitatud kaebust allkirjastanud ei digitaalselt ega ka omakäeliselt,
millisest tulenevalt ei ole kohtul võimalik teha ühest järeldust selle kohta, kes on tegelikuks
kohtule esitatud kaebuse esitajaks.
See tähendab, et kaebuse esitaja Jevgeni Ljalin ei ole temale antud tähtajaks täitnud VTMS §
115 tulenevaid kaebusele esitatavaid nõudeid. Jevgeni Ljalin oleks pidanud 07.12.2015.a
kohtumääruses märgitud puudused kõrvaldama hiljemalt 20.12.2015.a. s.o 10 päeva peale seda,
kui viimane kinnitas, et tema on eelpool märgitud kohtumääruse kätte saanud.
Arvestades eeltoodut ja teadmist, et kaebuse esitajale on selgitatud tagajärgedest, millised
kaasnevad sellisel juhul, kui ta tähtaegselt kaebuses esinevaid puudusi ei kõrvalda, tuleb
kohaldada VTMS § 118 lg 2 p 3 ja jätta kaebus läbi vaatamata ja tagastada see kaebuse esitajale.

Katre Poljakova (allkirjastatud digitaalselt)
Kohtunik
