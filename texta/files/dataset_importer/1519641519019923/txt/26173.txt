                                                                                    2-16-470




                            KOHTUMÄÄRUS
Kohus                           Harju Maakohus, Tartu mnt kohtumaja
Kohtukoosseis                   Kohtunik Haide Rimmel, kohtujurist Sandri Laurand
Määruse tegemise aeg ja koht    15. jaanuar 2016.a, Tallinn
Tsiviilasja number              2-16-470
Tsiviilasi                      XXXavaldus kohtult loa saamiseks abieluvõimetõendita
                                abiellumiseks
Menetlustoiming                 Avalduse menetlusse võtmine ja lahendamine
Menetlusosalised ja nende       Avaldaja: XXX(sündinud XXX.a, elukoht XXX e-post
esindajad                       XXX)
Asja läbivaatamine              Kirjalik menetlus

RESOLUTSIOON
   1. Võtta XXXavaldus kohtult loa saamiseks abieluvõimetõendita abiellumiseks
      menetlusse.
   2. Rahuldada avaldus ning anda avaldajale XXX(sündinud XXX.a, välisriigi passi nr
      XXX) luba abieluvõimetõendita sõlmida abielu XXX(isikukood XXX). Kohtu luba
      kehtib kuus kuud käesoleva määruse tegemise päevast arvates.
   3. Määrus hakkab kehtima ja kuulub täitmisele sõltumata jõustumisest viivitamata
      alates päevast, kui see tehakse teatavaks avaldajale.
   4. Toimetada käesolev määrus avaldajale kätte.

Menetluskulude jaotus
   Jätta menetluskulud avaldaja kanda.

Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu kaudu 15
päeva jooksul alates määruse kätte toimetamisele järgnevast päevast.

Avaldaja nõue ja põhjendused



                                                                                          1
                                                                                        2-16-470

XXXesitas 11.01.2016.a Harju Maakohtule avalduse kohtult loa saamiseks abieluvõimetõendita
abiellumiseks.
Avalduse kohaselt on avaldaja Vene Föderatsiooni kodanik. Avaldaja märgib, et tema eesmärgiks
on abielluda Eestis elava XXX(isikukood XXX). Avaldaja kinnitab, et ta ei ole abielus ning tal ei
ole takistusi abiellumiseks. Avaldaja on kohtule tõendina esitanud Vene Föderatsiooni Peterburi
Valitsuse Perekonnaseisukomitee Kolpino rajooni perekonnaseisuameti tõendi.

Kohtumääruse põhjendused
Kohus, tutvunud esitatud avaldusega, leiab, et see vastab tsiviilkohtumenetluse seadustiku (TsMS)
nõuetele ja ei esine menetlusse võtmisest keeldumise aluseid.
TsMS § 550 lg 1 p 7 kohaselt lahendatakse hagita menetluses muud seadusega kohtu pädevusse
antud perekonnaasjad, mida ei saa lahendada hagimenetluses. TsMS § 478 lg 2 esimese lause järgi
ei pea hagita menetluses tehtud määrust põhjendama, kui sellega rahuldatakse avaldus ega
kitsendata ühegi menetlusosalise õigusi.
Perekonnaseisutoimingute seaduse (PKTS) § 39 lg 5 esimesest lausest tuleneb, et välisriigi
kodanikule, kelle elukoht on välisriigis või kes on elanud Eestis alla kuue kuu vahetult enne
abiellumisavalduse esitamist ja kes mõjuval põhjusel ei saa abieluvõimetõendit esitada, võib
kohus, kelle tööpiirkonnas kavatsetakse abielu sõlmida, anda loa abielu sõlmimiseks ilma tõendita.
Kohus asub seisukohale, et tsiviilasjas esitatud ja kogutud tõendid annavad aluse kohtul anda
avaldajale PKTS § 39 lg 5 alusel loa abielu sõlmimiseks ilma abieluvõimetõendita. Kohus selgitab,
et käesoleva määrusega avaldajale antav luba kehtib PKTS § 39 lg 5 viimase lause kohaselt kuus
kuud.
TsMS § 478 lg-st 4 tuleneb, et hagita menetluses tehtud määrus hakkab kehtima ja kuulub
täitmisele sõltumata jõustumisest viivitamata alates päevast, kui see tehakse teatavaks isikutele,
kelle kohta määrus vastavalt selle sisule on tehtud, kui seadusest ei tulene teisiti.
TsMS § 172 lg 1 esimese lause kohaselt kannab hagita menetluses menetluskulud isik, kelle
huvides lahend tehakse. Kohus jätab menetluskulud avaldaja kanda.




/allkirjastatud digitaalselt/
Haide Rimmel
kohtunik




                                                                                                2
