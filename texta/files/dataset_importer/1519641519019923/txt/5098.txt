                          KOHTUMÄÄRUS
                                  EESTI VABARIIGI NIMEL
Kohus                                   Tartu Maakohus
Kohtunik                                Marian Priks
Määruse tegemise aeg ja koht            13. oktoober 2016, Tartu kohtumaja
Tsiviilasja number                      2-16-105908
Tsiviilasi                              Circle K Eesti AS hagi Indrek Taggeli vastu võla
                                        väljamõistmiseks
Tsiviilasja hind                        354,08 eurot
Menetlustoiming                         kompromissi kinnitamine ja menetluse lõpetamine;
                                        riigilõivu tagastamise otsustamine
Menetlusosalised ja nende               hageja: Circle K Eesti AS (rk 10180925; asukoht
esindajad                               A. H. Tammsaare tee 47, Tallinn), lepinguline
                                        esindaja: Krista Arraste (e-post krista@julianus.ee)
                                        kostja: Indrek Taggel (ik XXX; XXX)

RESOLUTSIOON
I.    Kinnitada Circle K Eesti AS ja Indrek Taggeli vahel sõlmitud järgmine kompromiss:
      1.     Kostja kohustub tasuma hagejale hagi aluseks oleva võlajäägi katteks
             56,12 EUR, hageja õigusabikulude katteks 120,00 EUR ning hageja tasutud
             riigilõivu katteks 50,00 EUR (1/2 hageja poolt tasutud riigilõivust), kokku
             226,12 eurot alljärgneva maksegraafiku alusel:
             1.1. hiljemalt 20.10.2016. a - 75,00 eurot;
             1.2. hiljemalt 20.11.2016. a - 75,00 eurot;
             1.3. hiljemalt 20.12.2016. a - 76,12 eurot.
      2.     Nõuetekohane tasumine loetakse teostatuks eelnevas punktis nimetatud
             summade täielikul tähtaegsel laekumisel Julianus Inkasso OÜ kontole.
      3.     Kostja kohustub võlgnevuse tasuma Julianus Inkasso OÜ arveldusarvele nr
             EE222200221015269783 viitenumbriga 706844311.
      4.     Kostja poolt käesolevast kompromissilepingust tuleneva maksega viivitamisel
             on Circle K Eesti AS-l õigus koheselt sisse nõuda kogu võlgnevuse jääk ja kostja
             kohustub alluma kohesele sundtäitmisele võlgnevuse jäägi ulatuses.
      5.     Pooled kinnitavad, et pärast kompromissisumma tasumist ei ole pooltel
             käesolevast tsiviilasjast tulenevalt teineteise vastu mingeid varalisi ega
             mittevaralisi nõudeid.
II.   Lõpetada menetlus tsiviilasjas nr 2-16-105908.
III.   Tagastada Circle K Eesti AS-le riigilõivust 50 eurot. Riigilõiv tagastada Julianus
       Inkasso OÜ kontole nr EE222200221015269783 viitenumbriga 706844311. Julianus
       Inkasso OÜ tasus riigilõivu 55 eurot 17.05.2016.
IV.    Määrus toimetada kätte pooltele.
V.     Määruse peale ei saa esitada määruskaebust.

ASJAOLUD
1. Tartu Maakohtu menetluses on Circle K Eesti AS (hageja) hagi Indrek Taggeli
(kostja) vastu 28.10.2011 kliendikaardilepingu alusel põhivõla 252,04 eurot ja viivise
102,04 eurot väljamõistmiseks.
2. 13.10.2016 esitati kohtule poolte kompromiss. Pooled paluvad kompromissi kinnitada
ja menetluse tsiviilasjas lõpetada. Pooled kinnitavad, et on teadlikud kompromissi
kinnitamise tagajärgedest. Pooled loobuvad kompromissi kinnitamise määruse peale
edasikaebamise õigusest. Hageja palub tagastada riigilõivu 50 eurot.

KOHTU SEISUKOHT
3. Tsiviilkohtumenetluse seadustiku (TsMS) § 430 lg 1 I ja II lause sätestavad, et pooled
võivad menetluse kuni hagi kohta tehtud lahendi jõustumiseni lõpetada kompromissiga
ning kohus kinnitab kompromissi määrusega, millega ühtlasi lõpetab asja menetluse.
TsMS § 430 lg 3 I lause järgi ei kinnita kohus kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole
võimalik täita.
Kohus leiab, et ei esine aluseid kompromissi kinnitamata jätmiseks. Kompromiss tuleb
kinnitada ja menetlus tsiviilasjas lõpetada.
4. TsMS § 150 lg 2 p 1, lg 4 ja hageja taotluse alusel tuleb hagejale kompromissi
sõlmimise tõttu tagastada pool riigilõivust, s.o 50 eurot.
5. TsMS § 661 lg 4 ja poolte kokkuleppe alusel ei saa määruse peale määruskaebust
esitada.


/allkirjastatud digitaalselt/
Kohtunik




2/2
