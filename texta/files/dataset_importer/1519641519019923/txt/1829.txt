                       KOHTUMÄÄRUS
Kohus                           Harju Maakohus

Kohtunik                        Piret Randmaa

Määruse tegemise aeg ja koht    29.11.2016, Tallinn, Kentmanni kohtumaja

Tsiviilasja number              2-16-12599

Tsiviilasi                      Xxxx(Xxxx) hagi Xxxx(Xxxx) vastu elatise suuruse
                                muutmiseks

Menetlustoiming                 Menetluse lõpetamine kompromissi kinnitamisega

Menetlusosalised ja nende       Hageja: Xxxx(isikukood xxxx, elukoht Xxxx);
esindajad                       Hageja seaduslik esindaja: Xxxx(isikukood xxxx, elukoht
                                Xxxx);
                                Hageja lepinguline esindaja: Stella Einla
                                Kostja: Xxxx(isikukood xxxx, elukoht Xxxx);
                                Kostja lepinguline esindaja: advokaat Sirle Karu
                                (Advokaadibüroo LEXTAL OÜ, registrikood 10992652,
                                asukoht Rävala pst 4, 10143 Tallinn).

Asja läbivaatamine              24.11.2016 toimunud kohtuistungil

Istungil osalenud isikud        Hageja seaduslik esindaja Xxxx, hageja lepinguline
                                esindaja Stella Einla, kostja Xxxxja kostja lepinguline
                                esindaja Sirle Karu ning tõlk Jelena Kremez.

RESOLUTSIOON

1. Kinnitada hageja Xxxx(Xxxx) seadusliku esindaja Xxxxja kostja Xxxx(Xxxx) vahel
   24.11.2016 toimunud kohtuistungil sõlmitud kompromiss järgmistel tingimustel:
    1.1. Xxxxil on oma lapse Xxxxees elatise võlgnevus perioodi 19.08.2015 kuni
         15.02.2016 eest kokku 425,00 eurot.
    1.2. Xxxxmaksab elatise võlgnevuse summas 425,00 eurot 12 kuu jooksul võrdsete
         maksetena, s.o 35,42 eurot kuus lisaks igakuisele elatisele käesoleva
         kohtumääruse resolutsiooni punktis 1.4. toodud arvelduskontole koguvõla
         tasumise lõpptähtajaga 24.11.2017.
    1.3. Xxxxmaksab alates 19.08.2016 oma lapse Xxxxülalpidamiseks elatist Vabariigi
         Valitsuse poolt kehtestatud kuupalga alammäära pooles ulatuses, mis käesoleval
         ajal on 215,00 eurot kuus ja alates 01.01.2017 on 235,00 eurot kuus, kuni
         Xxxxtäisealiseks saamiseni.
    1.4. Xxxxkannab Xxxxülalpidamiseks makstava elatise üle iga jooksva kuu 10.
         kuupäevaks        Xxxxseadusliku     esindaja    Xxxxarvelduskontole        nr
         XXXXXXXXXXXXXXXX, selgitusega „Xxxxelatis“.

                                                                                     1
2. Lõpetada menetlus tsiviilasjas 2-16-12599 Xxxxhagis Xxxxvastu elatise suuruse
   muutmiseks, seoses poolte vahel kompromissi sõlmimisega.
3. Poolte menetluskulud jäävad poolte endi kanda.
4. Toimetada määrus kätte menetlusosalistele.

Edasikaebamise kord

Menetluse lõpetamise määruse peale võib esitada määruskaebuse. Määruskaebuse võib
esitada Tallinna Ringkonnakohtule Harju Maakohtu Kentmanni kohtumaja kaudu 15
(viieteist) päeva jooksul alates kohtumääruse kättetoimetamisest.

Tsiviilasja asjaolud ja kohtumääruse põhjendused

Harju Maakohtu menetluses on Xxxx(Xxxx) hagi Xxxx(Xxxx) vastu elatise suuruse
muutmiseks. Pooled sõlmisid 24.11.2016 toimunud kohtuistungil kohtu poolt pakutavatel
tingimustel kompromissi, mille palusid kohtul kinnitada ja asjas menetluse lõpetada.

Vastavalt tsiviilkohtumenetluse seadustiku (edaspidi TsMS) § 430 lõikele 1 võivad pooled
menetluse kuni hagi kohta tehtud lahendi jõustumiseni lõpetada kompromissiga. Võlaõigus-
seaduse (edaspidi VÕS) § 578 lõikest 1 tulenevalt muudetakse kompromissilepingu
sõlmimisega õiguslikult vaieldav või ebaselge õigussuhe vaieldamatuks poolte vastastikuste
järeleandmiste teel. Ebaselguseks loetakse muuhulgas ka ebakindlust nõude sissenõutavuse
suhtes. Sama paragrahvi teise lõike kohaselt eeldatakse, et kompromissilepingu tagajärjel
loobuvad pooled oma nõuetest ning omandavad kompromissilepingu alusel uued õigused.

Kooskõlas TsMS § 428 lõike 1 punktiga 4 lõpetab kohus menetluse otsust tegemata, kui
pooled on sõlminud kompromissi ja kohus kinnitab selle. Tulenevalt TsMS §-st 432 on
menetluse lõpetamise korral kompromissiga, samad materiaalõiguslikud ja protsessuaalsed
tagajärjed nagu menetluse lõpetamisel kohtuotsusega, kui seadusest ei tulene teisiti.

Kohus leiab, et kompromissi kinnitamine ja menetluse lõpetamine on seaduslik, ei ole
vastuolus heade kommetega ega riku avalikku huvi ja seda on võimalik täita, mistõttu kuulub
see rahuldamisele vastavalt TsMS § 430 lõikele 3. Seega kuulub kompromiss kinnitamisele ja
menetlus tsiviilasjas lõpetamisele.

Kohus selgitab, et kui menetlus on lõpetatud, ei saa hageja uuesti kohtusse pöörduda sama
hagiga kostja vastu samadel alustel sama hagieseme üle. Küll aga sätestab TsMS § 459 lõige
1, et pärast otsuse jõustumist, millega kostjalt mõisteti välja perioodilised maksed või
kohustati kostjat täitma muid korduvaid kohustusi, on poolel õigus uues hagis nõuda maksete
suuruse ja tähtaegade muutmist otsuses, kui: 1) oluliselt on muutunud maksete suurust või
kestust mõjutavad asjaolud, mille alusel on tehtud nõude rahuldamise otsus ja 2) hagi
esitamise aluseks olevad asjaolud on tekkinud pärast asja arutamise lõpetamist, mille kestel
oleks võinud haginõuet suurendada või vastuväiteid esitada.

Kompromissi saab vastavalt TsMS § 430 lõikes 8 sätestatule tühistada ja selle tühisusele saab
tugineda tsiviilseadustiku üldosa seaduses (TsÜS) nimetatud alustel ning kompromissist saab
taganeda või selle üles öelda VÕS-is nimetatud alustel. Kompromissi saab tühistada või selle
tühisusele tugineda ning kompromissist saab taganeda või kompromissi üles öelda üksnes
kompromissi kui täitedokumendi alusel toimuva täitemenetluse hagiga lubamatuks
tunnistamise menetluses. Kui kohus sellise hagi rahuldab, loetakse, et kompromissil ei ole

                                                                                           2
täielikult või osaliselt õiguslikke tagajärgi ja menetlus asjas, milles kompromiss sõlmiti,
jätkub. TsMS § 430 lõike 9 järgi saab kompromissi pankrotimenetluses või täitemenetluses
tagasivõitmise korras kehtetuks tunnistada.

TsMS § 168 lõike 3 kohaselt kannavad kompromissi sõlmimise korral pooled oma
menetluskulud ise, kui nad ei ole kokku leppinud teisiti. Kõik pooltel tekkinud
menetluskulud, mille osas käesolevas määruses vastav erikokkulepe puudub (sealhulgas
menetlusosaliste esindajate ja nõustajate kulud ning muud kohtu- ja kohtuvälised
menetluskulud), jäävad poolte endi kanda.

Vastavalt TsMS § 433 lõikele 1 võib menetluse lõpetamise määruse peale esitada
määruskaebuse. Vastavalt TsMS § 661 lõikele 4 võib poolte kokkuleppel määruskaebuse
esitamise tähtaega hagimenetluses lühendada või määruskaebuse esitamise õiguse välistada.
Pooled ei ole nimetatud õigust kokkuleppega välistanud.


/allkirjastatud digitaalselt/

Piret Randmaa
kohtunik




Kohtuistungi sekretär Lea Krüger (telefon (+372)6200057, elektronpost lea.kryger@kohus.ee).
Kohtujurist Anneli Põder (elektronpost anneli.poder@kohus.ee). Harju Maakohtu Kentmanni kohtumaja
kantselei (Kentmanni 13, 10116 Tallinn, telefon (+372)6200120, faks (+372)6200191, elektronpost
menetlusdokumentide saatmiseks hmkkentmanni.menetlus@kohus.ee).




                                                                                                    3
