                                                                 Kriminaalasi nr 1-16-10788




                              KOHTUOTSUS
                                 Eesti Vabariigi nimel


Kohus                         Tartu Maakohus

Otsuse tegemise aeg ja koht   27. detsember 2016, Jõgeva kohtumaja

Kriminaalasja number          1-16-10788

Kohtunik                      Liivi Loide

Kohtuistungi sekretär         Viivi Kalme

Kriminaalasi                  Kokkuleppemenetluses Merilin Prossi süüdistus KarS § 424
                              järgi
Prokurör                      Liane Peets

Süüdistatav                   MERILIN PROSS
                              elukoht: xxxxxxxxxxxxxxxxxxxxxxxxxxxxxxxxxxxxxxxxxx
                              telefon:   xxxxxxxxxxe-post:       xxxxxxxxxxxxxxxxxxxxx,
                              isikukood 49504113518, Eesti Vabariigi kodanik,
                              keskharidus, emakeel: eesti keel, ei tööta, kriminaalkorras
                              karistamata, väärteokorras 7 kehtivat karistust, tõkendit ei ole
                              kohaldatud
RESOLUTSIOON
Süüdi tunnistada Merilin Pross KarS § 424 järgi ja karistuseks mõista 3 (kolm) kuud
vangistust.

KarS § 74 lg 1, 3 alusel vangistust täitmisele mitte pöörata, kui Merilin Pross 10
(kümme) kuu jooksul ei pane toime uut kuritegu ja täidab talle KarS § 75 sätestatud
käitumiskontrolli ajaks pandud kontrollnõudeid ja kohustusi:
   1) elada          kohtu         määratud         alalises       elukohas         –
      xxxxxxxxxxxxxxxxxxxxxxxxxxxxxxxxxxxxxxxxxx
   2) ilmuda         kriminaalhooldaja        määratud       ajavahemike        järel
      kriminaalhooldusosakonda registreerimisele;
   3) alluda kriminaalhooldaja kontrollile oma elukohas ja esitada talle andmeid oma
      kohustuste täitmise ja elatusvahendite kohta;
   4) saada kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui 15 päevaks;
   5) saada kriminaalhooldusametnikult eelneva loa elu-, töö- või õppimiskoha
                                                                                          1(3)
      vahetamiseks;
   6) saada kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.
Käitumiskontrolli    teostamiseks     määrata      Merilin Pross    Tartu     Vangla
kriminaalhooldusosakonna Jõgeva esinduse kriminaalhooldusametniku järelevalve alla.

Sisse nõuda Merilin Prossilt menetluskuludena riigituludesse:
    1) sundraha 645 (kuussada nelikümmend viis) eurot;
    2) kaitsetasu 84 (kaheksakümmend neli) eurot advokaat Gerda-Johanna Pello poolt
       kohtueelses menetluses osutatud õigusabi eest,
    3) veres etanoolisisalduse tuvastamise tasu 14 (neliteist) eurot,
    4) kohtutoksikoloogiaekspertiisi tasu 95 (üheksakümmend viis) eurot.

KrMS § 180 lg 3 alusel määrata menetluskulud kogusummas 838 (kaheksasada
kolmkümmend kaheksa) eurot tasumisele osade kaupa 10 kuu jooksul kohustades
Merilin Prossi tasuma igakuiselt hiljemalt kuu viimaseks kuupäevaks menetluskulude
katteks alates 2017. a jaanuarist 83,80 eurot kuus kuni kogu summa tasumiseni.
Menetluskulud tuleb tasuda Maksu- ja Tolliameti a/a-le (EE351010052031000004 SEB
PANK, EE502200221014193355 SWEDBANK, EE401700017002872300 NORDEA
PANK, EE873300333499990003 DANSKE BANK), märkides viitenumbriks
99916700093645.
Maksegraafiku mittetäitmisel loetakse kõigi makseosade tähtaeg saabunuks ja
suunatakse kogu nõue täitemenetluse läbiviimiseks kohtutäiturile täitemenetluse
seadustikus sätestatud korras.

Asitõend- CD-plaat helisalvestisega 15.03.2016 kell 13.04 kõnest numbrile 112 numbrilt
55634799 (Merilin Pross), mis asub kriminaalasja toimikus, jätta kohtuotsuse täitmisel
KrMS § 126 lg 3 p 1 tulenevalt kriminaalasja juurde.

Edasikaebamise kord
Kohtuotsuse peale on õigus esitada apellatsiooni ainult KrMS § 318 lg 4 sätestatud alustel.
Apellatsioonkaebus tuleb esitada 15 päeva jooksul kirjalikult Tartu Ringkonnakohtule.

ASJAOLUD JA MENETLUSE KÄIK
Merilin Pross juhtis 15.03.2016 kella 13.04 paiku Jõgeva maakonnas Saare vallas Sirguvere
külas Saare-Torma tee 8. kilomeetril, omamata juhtimisõigust, sõiduautot Mercedes-Benz
registreerimismärgiga xxxxxxx sõites teelt välja kraavi, olles alkoholijoobeseisundis, kus
alkoholisisaldus tema veres vereproovi võtmise ajal (15.03.2016 kell 15.40) oli 2,68±0,07
mg/g, k=2 kohta, kohtutoksikoloogiaeksperdi arvamusest nähtuvalt (ekspertiisiakt nr 16E-
LÕX0163) vähemalt 2,31-3,12 mg/g vahemikus, millega rikkus Liiklusseaduse § 69 lg 1
nõuet, mille kohaselt juht ei tohi olla joobeseisundis ja Liiklusseaduse § 69 lg 2 p 1 nõuet,
mille kohaselt alkoholijoobes olevaks loetakse mootorsõidukijuhti, kelle ühes grammis veres
on vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem ning Liiklusseaduse § 94 lg 1 nõuet, mille kohaselt
mootorsõidukit võib juhtida isik, kellel on vastava kategooria mootorsõiduki juhtimisõigus
ning kelle juhtimisõigust ei ole peatatud, ära võetud või kehtetuks tunnistatud või keda ei ole
juhtimiselt kõrvaldatud. Sellega pani Merilin Pross toime KarS § 424 järgi kvalifitseeritava
kuriteo.

KarS § 424 ettenähtud kuriteo toimepanemise eest nõuab prokurör kohtus süüdistatavale
karistuseks 3 kuud vangistust. KarS § 74 lg 1 ja 3 alusel mõistetud vangistust täielikult

                                                                                           2(3)
täitmisele mitte pöörata, kui Merilin Pross 10- kuulisel katseajal ei pane toime uut kuritegu ja
täidab talle KarS § 75 sätestatud käitumiskontrolli ajaks pandud kontrollnõudeid ja
kohustusi:          elada          kohtu          määratud            alalises        elukohas-
xxxxxxxxxxxxxxxxxxxxxxxxxxxxxxxxxxxxxxxxx; ilmuda kriminaalhooldaja määratud
ajavahemike järel kriminaalhooldusosakonda registreerimisele; alluda kriminaalhooldaja
kontrollile oma elukohas ning esitama talle andmeid oma kohustuste täitmise ja
elatusvahendite kohta; saada kriminaalhooldusametnikult eelneva loa elukohast lahkumiseks
kauemaks kui 15 päevaks; saada kriminaalhooldusametnikult eelneva loa elu-, töö- või
õppimiskoha vahetamiseks; saada kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks. Käitumiskontrolli
teostamiseks määrata Merilin Pross Tartu Vangla kriminaalhooldusosakonna Jõgeva talituse
kriminaalhooldaja järelevalve alla.
Menetluskulu:       veres      etanoolisisalduse      tuvastamise        tasu     14      eurot,
kohtutoksikoloogiaekspertiisi tasu 95 eurot, määratud kaitsja tasu prokuratuuris 84 eurot,
sundraha 645 eurot, kokku 838 eurot. KrMS § 180 lg 3 alusel määrata menetluskulud
tasumisele osade kaupa 10 kuu jooksul, kohustades Merilin Pross tasuma alates kohtuotsuse
kuulutamisele järgnevast kuust igakuiselt hiljemalt viimaseks kuupäevaks menetluskulude
katteks 83,80 eurot.

Asja lahendamisel juhindub kohus KrMS § 239 lg 4, 248 lg 1 p 5, 249, 311, 313.

Kohtuistungil jäid kõik menetlusosalised kokkuleppe juurde. Kohtuliku arutamise põhjal tegi
kohus järeldused, et süüdistatav on kokkuleppest aru saanud ja kokkuleppe sõlmimine on
olnud tema vaba tahteavaldus. Kriminaalasja menetlemisel on järgitud kokkuleppemenetluse
sätteid. Süüdistatav tuleb süüdi tunnistada ja karistada vastavalt sõlmitud kokkuleppele.
KrMS § 175, 179, 180 alusel tuleb süüdistatavalt riigituludesse sisse nõuda sundraha,
kaitsetasu, veres etanoolisisalduse tuvastamise tasu ja ekspertiisitasu vastavalt kehtivatele
määradele.
Kokkuleppe sõlmimisel on kokku lepitud menetluskulude tasumine 10 kuu jooksul. Kuna
Merilin Pross ei oma sissetulekut, ei ole kogu menetluskulu ühe maksena tasumine võimalik,
mistõttu peab kohus KrMS § 180 lg 3 sätete kohaldamist põhjendatuks ja määrab
menetluskulude tasumise osadena 10 kuu jooksul.
Asitõend- CD-plaat helisalvestisega 15.03.2016 kell 13.04 kõnest numbrile 112 numbrilt
55634799 (Merilin Pross) (t lk 33), mis asub kriminaalasja toimikus, jätta kohtuotsuse
täitmisel KrMS § 126 lg 3 p 1 tulenevalt kriminaalasja juurde.

/allkirjastatud digitaalselt/
Kohtunik




                                                                                            3(3)
