                        TARTU MAAKOHUS
                              KOHTUOTSUS
                              EESTI VABARIIGI NIMEL


Otsuse tegemise aeg ja koht      Viljandi kohtumaja                    06. september 2016
Kriminaalasja number             1-16-6654 (16284000283)
Kohtunik                         Kadi Aavik
Kohtuistungi sekretär            Irina Meremaa
Kriminaalasi                     Hardo Kõiv      süüdistuses      KarS     §    424     järgi
                                 kokkuleppemenetluses
Prokurör                         abiprokurör Triin Tumala
Süüdistatav                      Hardo   Kõiv    (isikukood  39101300254;             elukoht
                                 xxxxxxxxxx xxxxxx-xxxxx xxxxx xxx xx-x )

                                 - Kriminaalkorras karistatud, viimati:
                                 Tartu Maakohtu Viljandi kohtumaja 10.03.2015 otsusega
                                 KarS § 424 järgi rahalise karistusega 1920 eurot, KarS §
                                 50 lg 1 p 1 alusel võetud lisakaristusena ära mootorsõiduki
                                 juhtimise õigus 5 kuuks
                                 - kehtivad väärteokaristused puuduvad

                                 Tõkend: elukohast lahkumise keeld alates 24.07.2016

RESOLUTSIOON

Süüdi tunnistada Hardo Kõiv karistusseadustiku (KarS) § 424 järgi ja mõista talle
karistusena vangistus 10 (kümme) kuud.

KarS § 68 lg 1 alusel arvata Hardo Kõivul 23.07.2016 kuni 24.07.2016. a eelvangistuses
viibitud aeg, s.o. 2 päeva, karistusaja hulka ning lugeda temal veel kandmisele kuuluvaks
karistuseks 9 (üheksa) kuud ja 28 (kakskümmend kaheksa) päeva vangistust.

KarS § 73 lg 1 ja lg 3 alusel määrata, et mõistetud vangistus jääb täielikult tingimisi
kohaldamata; määrata Hardo Kõivule katseaeg 1 (üks) aasta ning mõistetud vangistust ei
pöörata täitmisele, kui Hardo Kõiv ei pane katseajal tahtlikult toime uut kuritegu.

KarS § 50 lg 1 p 1 alusel võtta Hardo Kõivult lisakaristusena ära mootorsõiduki juhtimise
õigus 6 (kuueks) kuuks.



                                         lk 1 / 3
Kohtuotsuse jõustumisel tühistada Hardo Kõivule tõkendina kohaldatud elukohast
lahkumise keeld.

KrMS § 180 lg 1 alusel välja mõista Hardo Kõivult riigituludesse sundraha 645 (kuussada
nelikümmend viis) eurot ja muude menetluskulude katteks 48 (nelikümmend kaheksa)
eurot.

KrMS § 180 lg 3 alusel määrata, et Hardo Kõivul on õigus tasuda menetluskulud 693 eurot
ositi (1) ühe aasta jooksul alates kohtuotsuse jõustumisele järgnevast kuust. Hardo Kõiv on
kohustatud maksma igakuiselt hiljemalt kuu 10. kuupäevaks vähemalt 57 (viiskümmend
seitse) eurot ja 75 senti kuni kogusumma tasumiseni. Tasumiseks vajalikud andmed
sisalduvad kohtuotsusele lisatud makseinfos, mis tehakse kättesaadavaks ka e-toimiku
(https://www.e-toimik.ee/) süsteemi vahendusel. Tähtajaks menetluskulude tasumata
jätmisel pööratakse kohtuotsus sundtäitmisele täitemenetluse seadustikus sätestatud
korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.

Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.

Kohtuotsus jõustub edasikaebe (apellatsiooni) tähtaja möödumisel.


KOHTUOTSUSE PÕHIOSA

I Süüdistus
Hardo Kõivu süüdistatakse KarS § 424 järgi selles, et tema, juhtis 23.07.2016 kella 06.44 paiku
Viljandimaal Karksi-Nuia linnas Põllu 13a juures mootorsõidukit Mazda 6 registreerimismärgiga
XXX XXX alkoholi joobe seisundis. Hardo Kõivu kontrollimisel tõendusliku alkomeetriga
Dräger Alcotest 7110 EST nr ARAF-0026 mõõdeti tema poolt ühes liitris välja hingatavas õhus
alkoholi sisalduse lõplikuks tulemuseks 0,97 mg/l, seega rikkus Hardo Kõiv oma tahtliku
tegevusega LS § 69 lg 1 ja lg 2 p 1 sätteid.

II Kokkuleppe sisu
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe:
KarS § 424 ettenähtud kuriteo toimepanemise eest nõuab prokurör kohtus süüdistatavale
karistuseks 10 (kümme) kuud vangistust.
KarS § 68 lg 1 alusel arvata Hardo Kõivul 23.07.2016 kuni 24.07.2016. a eelvangistuses viibitud
aeg, s.o. 2 päeva karistusaja hulka ning lugeda temal veel kandmisele kuuluvaks karistuseks 9
(üheksa) kuud ja 28 (kakskümmend kaheksa) päeva vangistust.
KarS § 73 lg 1 ja 3 alusel jätta karistus täielikult täitmisele pööramata, kui Hardo Kõiv ei pane 1
(ühe) aastase katseaja kestel toime uusi tahtlikke kuritegusid.


                                             lk 2 / 3
KarS § 50 lg 1 p 1 alusel võtta lisakaristusena ära mootorsõiduki juhtimise õigus 6 (kuueks)
kuuks.

Süüdistatav nõustus kokkulepet sõlmides ositi aasta jooksul hüvitama järgnevad menetluskulud:
- määratud kaitsja, vandeadvokaat Raul Tosmanni kaitsjatasu summas 48 eurot.
- süüdimõistva kohtuotsusega kaasnev sundraha 645 eurot.

III Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ning
ta jääb sõlmitud kokkuleppe juurde.

Prokurör jäi kohtuistungil samuti sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid. Kriminaalasjas kogutud tõendid annavad aluse mõista Hardo Kõiv süüdi KarS § 424 järgi
ja mõista talle karistuse vastavalt sõlmitud kokkuleppele. Samuti tuleb Hardo Kõivult välja
mõista menetluskulud vastavalt sõlmitud kokkuleppele.

Süüdistatavale tõkendina kohaldatud elukohast lahkumise keeld tuleb tühistada.

Kohus selgitab, et lisakaristuse – mootorsõiduki juhtimisõiguse äravõtmine – kandmise aeg
hakkab kulgema alates kohtuotsuse jõustumisest. Liiklusseaduse (LS) § 127 kohaselt on isik,
kelle suhtes on jõustunud juhtimisõiguse äravõtmise otsus, kohustatud viie tööpäeva jooksul
otsuse jõustumisest arvates loovutama oma juhiloa Maanteeametile. LS § 129 lg 1 kohaselt kui
isikult on mootorsõiduki juhtimisõigus põhi- või lisakaristusena ära võetud vähemalt kuueks
kuuks, kuid vähemaks kui 12 kuuks, saab mootorsõiduki juhtimisõiguse taastada juhul, kui isik
sooritab edukalt liiklusteooriaeksami. Liiklusteooriaeksami võib isik sooritada ka ajal, mil
juhtimisõigus on karistusena ära võetud, kuid juhtimisõigus taastub sellisel juhul pärast karistuse
tähtaja möödumist.

Kohus selgitab, et vastavalt KarS § 78 p-le 1 hakkab katseaeg kulgema kohtuotsuse
kuulutamisest.


(allkirjastatud digitaalselt)

Kadi Aavik
Kohtunik




                                             lk 3 / 3
