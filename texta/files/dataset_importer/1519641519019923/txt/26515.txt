                                                                      Kriminaalasi nr. 1-16-157




                                KOHTUOTSUS
                                  Eesti Vabariigi nimel


12.jaanuar 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Mariken Arro
Kaitsja advokaat Anu Pärtel

Kriminaalasi Asso Kozer süüdistuses KarS § 424 järgi kiirmenetluses kokkuleppemenetluse
sätteid kohaldades

Süüdistatav Asso Kozer, IK 37711302712; sünniaeg: 30.novembril 1977.a; kodakondsus:
XXXX; emakeel: XXXX; haridus: XXXX; perekonnaseis: XXXX; töökoht: XXXX; elukoht:
XXXX; varasem karistatus: kriminaal- ja väärteokorras karistamata; tõkend: ei ole kohaldatud

RESOLUTSIOON

Süüdi tunnistada Asso Kozer KarS § 424 järgi ja mõista karistuseks seitse (7) kuud vangistust.

KarS § 73 alusel määrata, et mõistetud karistust ei pöörata täielikult täitmisele, kui Asso Kozer
ei pane kahe (2) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Asso Kozeri katseaega arvestama alates kohtuotsuse kuulutamisest.

KarS § 50 lg 1 p 1 alusel võtta Asso Kozerilt lisakaristusena ära mootorsõiduki juhtimise õigus
neljaks (4) kuuks, milline karistus hakkab kehtima kohtuotsuse jõustumisest.

KrMS § 180 lg 1 alusel välja mõista Asso Kozerilt riigituludesse menetluskuludena sundraha
kolmsada kakskümmend kaks (322) eurot 50 senti, jooveseisundi tuvastamise tasu neliteist (14)
eurot ja kaitsjatasu üheksakümmend kuus (96) eurot.

KrMS § 180 lg 3 alusel määrata, et Asso Kozeril on õigus tasuda väljamõistetud menetluskulud
osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700002160.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest kohtukulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Asso Kozerit süüdistatakse selles, et tema 06.novembril 2015.a kella 17:55 paiku Tartu linnas
Jaama tn 191 maja juures juhtis mootorsõidukit Audi A3 registreerimismärgiga XXXX, olles
alkoholijoobes, kui joobeseisundi tuvastamise saatekirja kohaselt oli tema vere alkoholisisaldus
2,84±0,07 mg/g kohta (lõplik mõõtetulemus 2,77 mg/g kohta) ning põhjustades liiklusõnnetuse,
kahjustades sellega kokku kolme mootorsõidukit. Asso Kozer rikkus kuriteo toime panemise
ajal kehtinud liiklusseaduse § 69 lg 1 nõudeid, mille kohaselt ei tohi mootorsõidukijuht olla
joobeseisundis. Liiklusseaduse § 69 lg 2 p 1 järgi loetakse mootorsõidukijuht alkoholijoobes
olevaks, kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem.

Sellega pani Asso Kozer toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

KarS § 424 ettenähtud kuriteo toimepanemise eest küsib prokurör kohtus Asso Kozerile
karistuseks 7 kuud vangistust.
KarS § 73 lg 1 ja 3 alusel tingimisi jätta Asso Kozerile karistuseks mõistetav vangistus
kohaldamata ja täielikult täitmisele pööramata, kui Asso Kozer ei pane 2 aasta pikkuse katseaja
jooksul toime uut tahtlikku kuritegu.
KarS § 50 lg 1 p 1 alusel võtta Asso Kozerilt lisakaristusena ära mootorsõiduki juhtimise õigus
4 kuuks.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Kaitsja ja prokurör jäid sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Asso Kozer tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.
Menetluskuludena kuulub Asso Kozerilt KrMS § 180 lg 1 alusel riigituludesse väljamõistmisele
süüdimõistava kohtuotsusega kaasnev sundraha, mis kuulub kiirmenetluse korral vastavalt
KrMS § 2565 lg 2 vähendamisele, joobeseisundi tuvastamise tasu ja kohtueelses menetluses,
kokkuleppe sõlmimisel ning kohtuistungil osalenud kaitsja tasu. Arvestades väljamõistetavate
menetluskulude suurust ning süüdistatava enda taotlust menetluskulude tasumiseks pikema
tähtaja jooksul, leiab kohus, et on alust arvata, et menetluskulude korraga äratasumine käiks
süüdistatavale ilmselt üle jõu. Seega on põhjendatud kohaldada KrMS § 180 lg 3 ning määrata
menetluskulude tasumiseks süüdistatavale pikem tähtaeg koos võimalusega tasuda
menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
