                       KOHTUMÄÄRUS
Kohus                            Tallinna Ringkonnakohus

Kohtuasja number                 2-16-14190

Määruse tegemise aeg ja koht     19.12.2016, Tallinn

Kohtukoosseis                    Margo Klaar (eesistuja), Krista Kirspuu, Mati Maksing

Kohtuasi                         VŠ hagi NŠ vastu ühisvara jagamiseks


Vaidlustatud kohtulahend         Harju Maakohtu 31.10.2016 määrus

Kaebuse esitaja ja kaebuse       VŠ määruskaebus
liik
Menetlusosalised ja nende        Hageja: VŠ (isikukood XXXXXXXXXXX, elukoht
esindajad                        Tallinn), lepinguline esindaja Artur Politanov

Menetluse liik                   Kirjalik menetlus

RESOLUTSIOON
  1. Harju Maakohtu 31.10.2016 määrus jätta muutmata.
  2. Määruskaebus jätta rahuldamata.
  3. Menetluskulud jäävad VŠ enda kanda.

Edasikaebamise kord ja selgitused
Määruse peale võib esitada määruskaebuse Riigikohtule 15 päeva jooksul määruse ärakirja
kättesaamisest    alates.    Hagimenetluses     võib     Riigikohtus       menetlusosaline
menetlustoiminguid teha ning avaldusi ja taotlusi esitada üksnes vandeadvokaadi
vahendusel. Menetlusosaline võib ise esitada menetlusabi taotluse ja teise menetlusosalise
kaebuse või taotluse kohta seisukohti ja vastuväiteid. Menetlusabi taotluse esitamine ei
peata seaduses sätestatud ega kohtu määratud menetlustähtaja kulgemist. Seaduses
sätestatud tähtaja järgimiseks peab menetlusabi taotleja tegema tähtaja kestel ka
menetlustoimingu, mille tegemiseks ta menetlusabi taotleb. Riigilõivu tagastamisest
keeldumise osas maakohtu määruse muutmata jätmise peale ei saa Riigikohtule edasi
kaevata (TsMS § 150 lg 8 teine lause).

Asjaolud
   1. Harju Maakohtu menetluses oli VŠ (hageja) hagi NŠ vastu ühisvara jagamiseks.



                                                                                         1(3)
   2. 24.10.2016 esitas hageja maakohtule taotluse lõpetada menetlus ja jätta hagi läbi
      vaatamata. Taotluse kohaselt on NŠ surnud 12.10.2016. Hageja esitas maakohtule
      avalduse 300 euro riigilõivu tagastamiseks TsMS § 150 lg 1 p 3 alusel.

Esimese astme kohtu määrus ja selle põhjendused
   3. Harju Maakohus 31.10.2016 määrusega lõpetas menetluse, jättis riigilõivu tagastamise
      taotluse rahuldamata, menetluskulud hageja kanda ja märkis, et kohus ei määra
      menetluskulusid rahaliselt kindlaks.

   4. Kostja suri 12.10.2016 ja vaieldav õigussuhe ei võimalda õigusjärglust. Seega tuleb
      menetlus lõpetada TsMS § 428 lg 1 p 5 alusel.

   5. TsMS § 150 lg 1 p 3 käesolevas asja ei kohaldu, sest kohus ei jäta hagi läbi vaatamata
      TsMS §-s 423 sätestatud alustel, vaid lõpetab menetluse TsMS § 428 lg 1 p-st 5
      lähtudes. Seadus ei näe ette võimalust tagastada riigilõiv juhul, kui menetlus
      lõpetatakse TsMS § 428 lg 1 p 5 alusel. Seega tuleb jätta rahuldamata hageja taotlus
      tagastada hagiavalduse esitamisel tasutud riigilõiv.

   6. Ei ole tuvastatud asjaolusid, mis annaksid alust TsMS § 168 lg-te 3–5 kohaldamiseks.
      Menetluskulud tuleb jätta hageja kanda TsMS § 168 lg 2 alusel. Kuivõrd
      menetluskulud jäävad hageja kanda, ei määra kohus menetluskulusid rahaliselt
      kindlaks.

Määruskaebus ja selle põhjendused
  7. Hageja esitas määruskaebuse, milles palub maakohtu määruse tühistada ja teha uue
     määruse, millega jätta hagi läbi vaatamata ja tagastada hagejale riigilõiv 300 eurot.

   8. Maakohus, rikkudes TsMS § 463 lg 1, ei ole lahendanud hageja taotlust jätta hagi läbi
      vaatamata. Kui maakohus oleks jätnud hagi läbi vaatamata, oleks menetlus lõpetatud
      ilma viiteta TsMS § 428 lg 1 p-le 5. Kostja surm on alus jätta avaldus läbi vaatamata
      (TsMS § 423 lg 3) ja riigilõiv tagastada (TsMS § 150 lg 1 p 3). Maakohtu määrus on
      vastuolus seaduse eesmärgiga.

Menetluse edasine käik
  9. Maakohus võttis määruskaebuse menetlusse, jättis selle rahuldamata ja edastas
      läbivaatamiseks Tallinna Ringkonnakohtule.

Määruse põhjendused
  10. Tallinna Ringkonnakohus, tutvunud määruskaebusega ja tsiviilasja materjalidega,
      leiab, et TsMS § 659 ja § 657 lg 1 p 1 alusel tuleb maakohtu määrus jätta muutmata ja
      määruskaebus rahuldamata. Maakohtu määrus on seaduslik ja põhjendatud ning
      määruskaebuse väited ei anna alust selle muutmiseks. Ringkonnakohus nõustub
      maakohtu määruse põhjendustega ning TsMS § 659 ja § 654 lg 6 järgi ei korda neid.
      Vastuseks määruskaebuse väidetele märgib ringkonnakohus järgmist.

   11. Maakohus ei ole rikkunud menetlusõiguse norme ega tsiviilkohtumenetluse
       põhimõtteid. Maakohus on õigesti kohaldanud TsMS § 428 lg 1 punkti 5. Seadus ei
       võimaldanud jätta hagi läbi vaatamata, sest menetlus tuli lõpetada. Menetluse
       lõpetamise aluse esinemise tõttu ei olnud maakohtul võimalik jätta hagi läbi



                                                                                       2(3)
   vaatamata, sõltumata sellest, kas hageja 24.10.2016 taotlust jätta hagi läbi vaatamata
   saaks käsitleda hagi tagasivõtmisena.

12. Seadus ei võimalda riigilõivu tagastamist, kui kohus lõpetab menetluse TsMS § 428 lg
    1 punktis 5 sätestatud juhul. TsMS § 150 lg 1 p 3 ei ole kohaldatav menetluse
    lõpetamise korral. Maakohus on õigesti jätnud riigilõivu tagastamise taotluse
    rahuldamata.

13. Määruskaebuse esitamisest tingitud menetluskulud jäävad TsMS § 171 lg 1 alusel
    hageja enda kanda.


           Margo Klaar                     Krista Kirspuu                  Mati Maksing
   /allkirjastatud digitaalselt/   /allkirjastatud digitaalselt/   /allkirjastatud digitaalselt/




                                                                                             3(3)
