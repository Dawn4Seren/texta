                        TARTU MAAKOHUS

                               KOHTUOTSUS
                                EESTI VABARIIGI NIMEL

Otsuse tegemise koht ja aeg         Viljandi kohtumaja               21. aprill 2016
Kriminaalasi                        nr 1-16-3335 (kohtueelses menetluses nr 16284000158)
(number ja menetlus)                kiirmenetluses järgides kokkuleppemenetluse sätteid
Menetlus kohtus                     kohtuistung
Kohtukoosseis                       kohtunik Aivar Hint
Kohtuistungi sekretär               Irina Meremaa
Prokurör                            Triin Tumala
Süüdistatav                         Arvi Jaama (isikukood 38404115713; elukoht xxxxx x-x
                                    xxxxxxxx xxxxx xxxxxxxxx xxxx xxxxxxxxx ; omab
                                    kriminaalkaristatust)
Süüdistus                           KarS § 424 järgi

RESOLUTSIOON

Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 248, tegi kohus otsustused.
Otsustused süüs ja karistamises
1. Tunnistada Arvi Jaama süüdi karistusseadustiku (KarS) § 424 järgi ja mõista talle karistusena
    vangistus 1 (üks) aasta; KarS § 74 lg 1 ja lg 3 alusel määrata, et mõistetud vangistus jääb
    täielikult tingimisi kohaldamata; määrata Arvi Jaamale katseaeg 18 (kaheksateist) kuud ning
    mõistetud vangistust 1 (üks) aasta ei pöörata täitmisele, kui Arvi Jaama ei pane katseajal
    toime uut kuritegu ja täidab KarS § 75 lg-s 1 sätestatud käitumiskontrolli nõudeid; määrata
    Arvi Jaamale käitumiskontrolli ajaks alaliseks elukohaks xxxxx x-x xxxxxxxx xxxxx
    xxxxxxxxx xxxx xxxxxxxxx ; KarS § 50 lg 1 p 1 alusel võtta Arvi Jaamalt lisakaristusena
    ära mootorsõiduki juhtimisõigus 5 (viieks) kuuks.
Muud otsustused
2. Kriminaalmenetluse kulude ja kriminaalmenetluses kohaldatavate muude abinõude osas:
2.1 välja mõista Arvi Jaamalt sundraha 322 (kolmsada kakskümmend kaks) eurot 50 senti ja riigi
    õigusabi tasu 48 (nelikümmend kaheksa) eurot riigi kasuks; määrata kriminaalmenetluse
    kulud 370 (kolmsada seitsekümmend) eurot 50 senti tasumisele ositi aasta jooksul
    järgmiselt: 1) alates 2016. a maikuust igakuise menetluskulu osa 30 (kolmkümmend) eurot ja
    88 senti tasumine, kuni menetluskulude täieliku tasumiseni; 2) igas kuus tasutava
    menetluskulu osa tasumistähtaeg kuu 30-s kuupäev; 3) tähtaegselt kohtu määratud
    menetluskulu osa tasumata jätmisel või kokkuvõttes tasumise graafikujärgse võlgnevuse
    korral, lugeda tähtaeg saabunuks menetluskulu tasumisele tervikuna;
2.2 lisakaristuse täitmisele pööramiseks saata kohtuotsuse jõustumisel käesoleva otsuse koopia
    liiklusregistrile.
Selgitused kohtuotsusele
3. Selgitada:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
    kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
    kohtule kirjaliku apellatsiooni esitamisega viieteistkümne päeva jooksul, alates päevast, mil
    kohtumenetluse poolel on võimalik kohtus tutvuda kohtuotsusega;
3.2 kriminaalmenetluse kulude hüvitamise ja väljamõistmise peale võib KrMS § 189 lg 3
    kohaselt vaidlustada kohtuotsusest eraldi määruskaebuse esitamisega (KrMS §-de 383 –
    392);
3.3 kohtuotsus jõustub edasikaebe (apellatsiooni) tähtaja möödumisel;
3.4 kui isiku suhtes on jõustunud mootorsõiduki juhtimisõiguse peatamise, äravõtmise või
    kehtetuks tunnistamise otsus, on isik kohustatud viie tööpäeva jooksul otsuse jõustumisest
    arvates loovutama oma juhiloa Maanteeametile (LS § 127); kui isik ei ole LS §-s 127
    kehtestatud tähtaja jooksul juhiluba loovutanud, koostab Maanteeamet isikule ettekirjutuse
    juhiloa loovutamiseks, andes isikule juhiloa loovutamiseks tähtaja, mis ei ole lühem kui viis
    tööpäeva ega pikem kui 14 päeva ning ettekirjutus jõustub selle kättetoimetamisest (LS § 128
    lg 1); ettekirjutuse täitmata jätmise korral võib Maanteeamet rakendada sunniraha
    asendustäitmise ja sunniraha seaduses sätestatud korras ning sunniraha ülemmäär on 640
    eurot (LS § 128 lg 2);
3.5 käitumiskontrollile allutatud süüdimõistetule nimetab kriminaalhooldaja kriminaalhooldus-
    osakonna juhataja ning kui süüdimõistetu katseajal ei järgi kontrollnõudeid või ei täida talle
    pandud kohustusi, võib kohus kriminaalhooldusametniku sellekohase ettekande alusel
    määrata täiendavaid kohustusi, pikendada katseaega kuni ühe aasta võrra või pöörata karistus
    täitmisele;
3.6 ositi täitmiseks määratud kriminaalmenetluse kulud loetakse täidetuks ja otsust
    menetluskuludes kohtutäiturile täitmisele pööramiseks ei saadeta, kui süüdimõistetu on
    rahasummad tähtaegselt tasunud Eesti Vabariigile; tasumiseks vajalikud andmed sisalduvad
    kohtuotsuse lisas (makseinfos); makseinfo tehakse kättesaadavaks ka e-toimiku süsteemi
    vahendusel;
3.7 KrMS § 317 kohaselt pärast kohtuotsuse kuulutamist või teatavaks tegemist saavad
    kohtumenetluse pooled sellega tutvuda kohtus ning poole soovil antakse talle kohtuotsuse
    koopia või väljatrükk.

ASJAOLUDE KIRJELDUS JA OTSUSE PÕHJENDUSED

1. Süüdistus
Süüdistusest nähtuvalt on Arvi Jaama toime pannud kuriteona mootorsõiduki juhtimise
joobeseisundis KarS § 424 järgi, mis seisnes selles, et tema 17.04.2016 kella 16.30 ja 16.59
vahelisel ajal Viljandi maakonnas Viljandi vallas Sultsi-Abja-Paluoja maantee 0,3. kilomeetril
juhtis mootorsõidukit Chrysler Sebring registreerimismärgiga XXX XXX alkoholi joobe
seisundis. Arvi Jaama kontrollimisel tõendusliku alkomeetriga Dräger Alcotest 7110 ARDM-
0074 mõõdeti tema poolt ühes liitris välja hingatavas õhus alkoholi sisalduse lõplikuks
tulemuseks 1,13 mg/l alkoholi, seega vastavalt LS § 69 lg 2 p 1 oli Arvi Jaama mootorsõidukit
juhtides alkoholijoobes. Samuti põhjustas süüdistatav liiklusavarii, sõites mootorsõidukiga vastu
puud.

2. Kriminaalasjas sõlmitud kokkulepe
Prokuratuur ja süüdistatav on taotlenud kriminaalasja lahendamist kokkuleppemenetluses.
Prokuröri, süüdistatava ja süüdistatava kaitsja on sõlminud kokkuleppe süüdistatava
süüdimõistmiseks KarS § 424 järgi ning karistamiseks KarS § 424 ettenähtud kuriteo
toimepanemise eest nõuab prokurör kohtus süüdistatavale karistuseks 1 aasta vangistust. KarS §
74 lg 1, 3 alusel jätta mõistetud karistus 1 (üks) aasta vangistust tingimisi täielikult täitmisele
pööramata, kui süüdlane ei pane 18 (kaheksateistkümne) kuulise katseaja jooksul toime uut
kuritegu ja täidab talle pandud käitumiskontrolli nõudeid KarS § 75 lg 1 p 1 järgi. KarS § 50 lg 1
p 1 alusel võtta lisakaristusena Arvi Jaamalt ära mootorsõiduki juhtimise õigus 5 kuuks.

                                                2
3. Kohtu õiguslikud motiveeringud kokkuleppemenetluses
3.1. Põhjendused süüdimõistmises
Kiirmenetluse kohaldamise alused on sätestatud KrMS §-s 2561, milles on sätestatud, et kui isik
on teise astme kuriteos kahtlustatav, mille tõendamiseseme asjaolud on selged ja mille kohta on
kogutud kõik vajalikud tõendid, võib prokuratuur kohtult taotleda kriminaalasja lahendamist
kiirmenetluses; taotlus esitatakse 48 tunni jooksul alates isiku kuriteo toimepanemise järel
kahtlustatavana ülekuulamisest või isiku kahtlustatavana kinnipidamisest.
KrMS § 2562 lg 2 kohaselt vajaduse korral teeb prokuratuur toiminguid lihtmenetluste
kohaldamiseks; sellisel juhul lisatakse protokolli KrMS §-s 245 (kokkulepe) või 252 (süüdistus-
akti põhiosa käskmenetluses) nimetatud andmed; KrMS § 240 p-des 2 ja 3 (kannatanu või
tsiviilkostja nõusoleku, süüdistatava ja tema kaitsja nõusolekute protokollimine kokkuleppe-
menetluseks) nimetatud toiminguid kannatanu suhtes võib teha uurimisasutus.
Kohus peab võimalikuks menetleda kriminaalasja kohtus kiirmenetluses järgides kokkuleppe-
menetluse sätteid.
Kokkuleppemenetluse alus on sätestatud KrMS §-s 239, mille kohaselt kohus võib süüdistatava
ja prokuratuuri taotlusel lahendada kriminaalasja kokkuleppemenetluses. Kohus pidas
võimalikuks järgida kiirmenetluses kokkuleppemenetluse sätteid.
Kohtuistungil süüdistatav kinnitas, et on kokkuleppest aru saanud ja nõustus vastavalt
kokkuleppele süüdimõistmises ning karistamises.
Kriminaaltoimiku materjalide alusel ja kohtuliku arutamise põhjal tegi kohus järeldused, et
kokkulepete sõlmimine on olnud süüdistatavate tõeliste tahete avaldused ja kriminaalasja menet-
lemisel on järgitud kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamiseseme asjaolud selged, vastavuses õigusliku kvalifikatsiooniga ning
süüdistatav tuleb süüdi mõista vastavalt sõlmitud kokkuleppele.
3.2. Põhjendused karistuse mõistmisel
KarS § 424 näeb ette süüdlase karistamise rahalise karistuse või kuni kolmeaastase vangistusega.
Kohus ei tuvastanud asjaolusid, mis välistaksid süüdistatava karistamise kokkuleppemenetluses.
Süüdistatavat tuleb karistada vastavalt sõlmitud kokkuleppele.
3.3. Kohtu põhjendused kriminaalmenetluse kulude hüvitamiseks
Menetluskulud on sätestatud KrMS §-s 175. Vastavalt KrMS § 189 lg-le 1 kohtueelses
menetluses kriminaalmenetluse kulude hüvitamine otsustatakse uurimisasutuse või prokuratuuri
määrusega ning KrMS § 189 lg 2 kohaselt kohtumenetluses otsustatakse kriminaalmenetluse
kulude hüvitamine kohtumääruse või kohtuotsusega.
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha,
mis KrMS § 179 lg 1 kohaselt on teise astme kuriteo puhul 1,5 palgamäära, s. o 645 eurot.
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus. KrMS
§ 2565 lg 2 kohaselt süüdimõistvat kohtuotsust kiirmenetluses tehes vähendab KrMS § 179 lg-s 1
sätestatud sundraha suurust, kuid mitte rohkem kui poole võrra. Põhjendatud on määrata
süüdimõistetul sundraha suuruseks 322,50 eurot.
KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses. Vastavalt KrMS § 43 lg 2, 3 kaitsja nimetab
uurimisasutuse, prokuratuuri või kohtu määramisel Eesti Advokatuur, kui süüdistatav ei ole
endale kaitsjat valinud, kuid on taotlenud kaitsja määramist või kui süüdistatav ei ole endale
kaitsjat taotlenud, kuid kaitsja osavõtt on kohustuslik KrMS § 45 järgi. Vastavalt riigi õigusabi
seaduse (RÕS) § 4 lg 3 p-le 1 on riigi õigusabiks määratud kaitse kriminaalmenetluses. RÕS §
21 lg 3 kohaselt riigi õigusabi osutamise eest makstava tasu arvestamise alused, maksmise korra
ja tasumäärad ning riigi õigusabi osutamisega kaasnevate kulude hüvitamise ulatuse ja korra
kehtestab advokatuuri juhatus. Eesti Advokatuuri juhatuse 15. septembri 2015 otsusega on
kinnitatud Riigi õigusabi osutamise eest makstava tasu arvestamise ajutised alused, maksmise
ajutine kord ja ajutised tasumäärad ning riigi õigusabi osutamisega kaasnevate kulude
                                                 3
hüvitamise ajutine ulatus ja ajutine kord (edaspidi kord). Korras on kehtestatud tasu arvestamise
alused ja maksmise kord, tasumäärad ning kulude hüvitamise ulatus ja kord.
Süüdistatava Arvi Jaama kaitsja esinemise eest kohtueelsel uurimisel on määratud hüvitamisele
kuuluvaks summaks riigi õigusabi tasuna 48 eurot.
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud süüdi-
mõistetu ning kriminaalmenetluse kulude hüvitamise otsustuses määratakse kulude hüvitaja ja
suurus. Vastavalt KrMS § 180 lg 3 menetluskulusid määrates arvestab kohus süüdimõistetu
varalist seisundit ja resotsialiseerumise väljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.
Süüdimõistvat kohtuotsust kiirmenetluses tehes vähendab kohus KrMS § 179 lg-s 1 sätestatud
sundraha suurust, kuid mitte rohkem kui poole võrra (KrMS § 2565 lg 2). Seoses kiirmenetlusega
tuleb süüdistataval vähendada sundraha poole võrra.
Kriminaalmenetluse kulude hüvitamiseks tuleb Arvi Jaamalt välja mõista kriminaalmenetluse
kuludena sundraha 322,50 eurot ja riigi õigusabi tasu 48 eurot riigi kasuks. Kohus ei tuvastanud
asjaolusid, et menetluskulude sellistes määrades hüvitamine oleks süüdimõistetul üle jõu käivaks
kohustuseks.
Arvestades süüdimõistetu majanduslikku olukorda ei ole ta eelduslikult võimeline temalt
väljamõistetud menetluskulusid koheselt tasuma. KrMS § 180 lg 3 alusel tuleb määrata
süüdimõistetul menetluskulud kulude tasumine ositi aasta jooksul, igakuiste võrdsete osade
kaupa.

4. Kohtu muud põhjendused
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(allkirjastatud digitaalselt)


Aivar Hint
Kohtunik




                                                4
