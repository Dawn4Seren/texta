                              KOHTUOTSUS
                               EESTI VABARIIGI NIMEL

Kohus                              Pärnu Maakohus

Kohtunik                           Indrek Saar

Kohtuistungi sekretär              Aivi Meister

Prokurör                           Aarne Pruus

Otsuse tegemise aeg ja koht        19.jaanuar 2016.a. Rapla

Kohtuistungi aeg                   19.jaanuar 2016.a.

Kriminaalasja number               1-16-133

Kriminaalasi                       Ivo Ojanurm süüdistusasi KarS § 4231 järgi kokkuleppemenetluses.

Süüdistatav                        Ivo Ojanurm, isikukood 38507204210, Eesti Vabariigi kodanik,
                                   emakeel eesti keel, põhiharidusega, ei tööta, viimati
                                   kriminaalkorras karistatud 15.12.2015.a. Pärnu Maakohtu poolt
                                   KarS § 199 lg 2 p 4, 7, 8 järgi vangistusega 4 kuud, mida
                                   suurendati 01.12.2015 Pärnu Maakohtu poolt mõistetud ära
                                   kandmata osa liitmise teel ja liitkaristuseks jäi vangistus üks (1)
                                   aasta ja kümme (10) kuud, elukoht xxxxx maakond xxxxxx vald
                                   xxxxx xxx xxxxxx, alates 19.detsembrist 2015.a. kahtlustatavana
                                   kinni peetud ja vahistatud


Kohaldatud menetlusnormid          KrMS §§ 248 lg 1 p 5, 315, 318 lg 3 p 4 ning 319 lg 1 ja 2


RESOLUTSIOON

Süüdi tunnistada Ivo Ojanurm kuriteos KarS § 4231 järgi ja karistada teda vangistusega üks (1) kuu,
mida KarS § 65 lg 1 alusel suurendada Pärnu Maakohtu poolt 15.detsembril 2015.a. KarS § 199 lg 2
p 4, 7, 8 järgi mõistetud vangistuse ära kandmata osa ühe (1) aasta üheksa (9) kuu ja kahekümne viie
(25) päeva võrra ja liitkaristuseks mõista vangistus üks (1) aasta kümme (10) kuud ja kakskümmend
viis (25) päeva. Karistuse tähtaega arvestada Ivo Ojanurme kinnipidamisest 19.detsembril 2015.a.

Välja mõista Ivo Ojanurmelt riigi tuludesse 48 eurot kohtueelses menetluse osalenud kaitsja tasu
hüvituseks. Menetluskulu on võimalik tasuda vabatahtlikult kolmekümne (30) päeva jooksul arvates
kohtuotsuse jõustumisest Maksu- ja Tolliameti kontole nr EE351010052031000004 SEB Pank AS-is,
EE502200221014193355 Swedbank AS-is, EE401700017002872300 Nordea Bank Finland PLC Eesti
filiaalis või EE873300333499990003 Danske Bank AS Eesti filiaalis. Tasumisel märkida viitenumber
99916700001750 ja selgituseks kohtuasja number 1-16-133. Mittetasumise korral saadetakse
kohtuotsus sundtäitmisele.

Edasikaebamise kord

Kohtuotsusele võib esitada viieteist (15) päeva jooksul arvates kohtuotsuse kuulutamisele järgnevast
päevast apellatsiooni Tallinna Ringkonnakohtule. Apellatsiooni saab esitada kriminaalmenetluse
normide rikkumise peale ja juhtudel, kui kokkuleppes kirjeldatud tegu ei ole kuritegu, on ebaõigesti
kvalifitseeritud või kui seadus ei näe ette kokku lepitud karistust.

Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Ivo Ojanurme süüdistatakse selles, et ta olles 01.detsembril 2015.a. karistatud Pärnu Maakohtu poolt
mootorsõiduki juhtimise eest ilma vastava õiguseta juhtis 19. detsembril 2015.a. kella 21.13 paiku
Raplas Rapla-Märjamaa tee 1.kilomeetril sõiduautot Volvo V40 registreerimismärgiga xxx xxx ilma
mootorsõiduki juhtimise õiguseta.

Ivo Ojanurme tegu on kvalifitseeritud KarS § 4231 ette nähtud kuriteona.

Süüdistatava, tema kaitsja vandeadvokaat Natalia Suvorova ja prokuröri vahel sõlmitud kokkuleppe
kohaselt on karistuseks vangistus üks (1) kuu, mida tuleb KarS § 65 lg. 1 kohaselt suurendada Pärnu
Maakohtu poolt 15.detsembril 2015.a. mõistetud ja ära kandmata ühe (1) aasta üheksa (9) kuu ja
kahekümne viie (25) päevase vangistuse võrra ja liitkaristuseks jääb vangistus üks (1) aasta ja kümme
(10) kuud ja kakskümmend viis (25) päeva.

Kohtu seisukoht

Süüdistatav tunnistas end täielikult süüdi ja jäi kokkuleppe juurde. Prokurör jäi samuti kokkuleppe
juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja menetlemisel
on järgitud kokkuleppemenetluse sätteid. Seepärast tuleb teha vastavalt kokkuleppele süüdimõistev
otsus.



(allkirjastatud digitaalselt)

Indrek Saar
Kohtunik
