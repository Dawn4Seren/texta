                             KOHTUMÄÄRUS
Kohus                                 Tartu Ringkonnakohus

Määruse tegemise aeg ja koht          17. juuni 2016, Tartu (kirjalik menetlus)

Kriminaalasja number                  1-15-182

Kohtukoosseis                         Aarne Sarjas, Tiit Lõhmus, Mati Kartau

Vaidlustatud kohtulahend              Viru Maakohtu Narva kohtumaja 26. mai 2016 määrus
                                      süüdimõistetu Vladimir Feofanovi vangistuse täitmisele
                                      pööramise kohta KarS § 76 lg 7 alusel
Kaebuse esitaja ja kaebuse liik       Vladimir     Feofanov          (isikukood      38503282219),
                                      määruskaebus


 RESOLUTSIOON
 1.     Viru Maakohtu 26. mai 2016 määrus jätta muutmata.
 2.     Määruskaebus jätta rahuldamata.
 Edasikaebamise kord: KrMS § 384 lg 2 ja § 387 lg 1 kohaselt võib määrusele esitada
 määruskaebuse Tartu Ringkonnakohtule prokuratuur, advokaadist kaitsja või advokaadi
 vahendusel teised kohtumenetluse pooled viieteistkümne päeva jooksul alates päevast, mil isik
 sai vaidlustatud määrusest teada või pidi teada saama.

 Asjaolud ja menetluse käik
 1.     Viru Maakohtu 30.01.2015 otsusega tunnistati Vladimir Feofanov süüdi KarS § 121 järgi ja
 teda karistati 4 kuu pikkuse vangistusega. KarS § 65 lg 1 alusel moodustati kohtuotsuste kogumis
 Viru Maakohtu 30.06.2014 otsusega V. Feofanovi liitkaristuseks 2 aastat 5 kuud 26 päeva
 vangistust. Karistuse kandmise algust loeti alates 11.08.2014. Kohtuotsus jõustus 07.02.2015.
 2.     Viru Maakohtu 05.01.2016 määrusega vabastati V. Feofanov vangistusest tingimisi enne
 tähtaega katseajaga kuni määratud karistusaja lõpuni 06.02.2017 ning sellel ajal kohustati teda
 järgima KarS § 75 lg 1 p-des 1-6 sätestatud kontrollnõudeid ja KarS § 75 lg 2 p-des 2, 2 1, 4, 8
 nimetatud kohustusi. Tema suhtes rakendati ka elektroonilist valvet 10 kuuks. Kohtumäärus jõustus
 21.01.2016. V. Feofanov lahkus vanglast 21.01.2016.
 3.     06.05.2016 saabus Viru Maakohtusse kriminaalhooldusametniku erakorraline ettekanne
 ettepanekuga pöörata KarS § 76 lg 7 jalusel V. Feofanovi karistus täitmisele. Juhuks kui isik ei ilmu
 mõjuva põhjuseta ettekande läbivaatamisele kohtusse, tegi ametnik vastavalt KrMS § 429 lg-le 1
 ettepaneku võtta V. Feofanov vahi alla. Erakorralise ettekande tingis asjaolu, et V. Feofanov oli
 korduvalt rikkunud kohustusi mitte tarvitada alkoholi, mitte omada või tarvitada narkootilisi või
 psühhotroopseid aineid ja alluda elektroonilisele valvele.
4.     24.05.2016 registreeriti Viru Maakohtus kriminaalhooldusametniku taotlus V. Feofanovi
vahistamiseks. Taotluse tingis asjaolu, et peale erakorralise ettekande esitamist selgusid täiendavad
kohustuste rikkumised, s.o alkoholi ja narkootilise aine korduvad tarvitamised.

Maakohtu määrus
5.     Viru Maakohtus 26.05.2016 määrusega pööras V. Feofanovile Viru Maakohtu 30.01.2015
otsusega mõistetud ja ärakandmata karistuse 1 aasta 16 päeva täitmisele. Vastavat seisukohta
põhistas kohus järgmiselt.
Kohus tuvastas, et V. Feofanov tarvitas 04.05.2016 ja 19.05.2016 alkoholi ning narkootikume.
05.05.2016 kodukülastuse käigus kell 09.05 nooremametnik J. Trei kontrollis alkomeetriga
Alcovisor Mark X2 SN:120355 V. Feofanovi alkoholijoovet. Tuvastatud alkoholijoove oli 0.174
mg/l. 05.05.2016 kell 09.30 kontrolliti V. Feofanovil narkojoovet sülje kiirtestiga Drug Screen Multi
7CC Saliva. Võetud süljetesti tulemus: AMP - POSIT (amfetamiin-positiivne). 22.05.2016
kodukülastuse käigus selgitas V. Feofanov, et tarvitas 19.05.2016 200 grammi viina. Samal
kuupäeval tuvastas nooremametnik J. Trei narkojoobe sülje kiirtestiga Drug Screen Multi 7CC
Saliva. Seega rikkus V. Feofanov KarS § 75 lg-id 2 p 2, 2 1. Samuti ei allu V. Feofanov
elektroonilisele valvele. 04.05.2016 kell 22.55 on EJ süsteemist tulnud häire V. Feofanovi kohta, et
04.05.2016 kell 2.53 on rihm rikutud. V. Feofanovi ütlusest nähtub, et 04.05.2016 tarbis ta viina ja
amfetamiini. Viina ostis ta kauplusest, mis asub aadressil Pavlovi 2, Sillamäe. Seega rikkus ta
ajakavas 04.05.2016 olnud liikumismarsruuti, kuna käis kaupluses omavoliliselt. V. Feofanovi
põhjendusi kohus mõjuvaiks ei pidanud.
Eelnevast lähtuvalt asus kohus seisukohale, et täiendavate kohustuste määramine ega
käitumiskontrolli aja pikendamine antud juhul V. Feofanovi katseaja edukat läbimist ei taga. Seega
tuleb süüdimõistetu karistus täitmisele pöörata.

Määruskaebus
6.     Maakohtu määruse peale esitas kaebuse V. Feofanov ise, taotledes kohtulahendi tühistamist.
Vastavat soovi põhjendades märgib ta ära, et kohustub täitma kõiki järelevalveametniku nõudmisi ja
viibima kodus elektroonilise valve nõudeid rikkumata.

RINGKONNAKOHTU SEISUKOHT JA PÕHJENDUSED
7.      Tingimisi enne tähtaegselt vangistusest vabastatud isiku poolt käitumiskontrolli nõuete
rikkumise järelmid määratleb KarS § 76 lg 7. Nimelt näeb see säte ette, et kui süüdlane katseajal ei
järgi kontrollnõudeid ja/või ei täida talle pandud kohustusi, võib kriminaalhooldusametnik teda
kirjalikult hoiatada või kohus määrata täiendavaid kohustusi vastavalt KarS § 75 lg-s 2 sätestatule,
pikendada käitumiskontrolli aega kuni katseaja lõpuni või pöörata kandmata jäänud karistuse osa
täitmisele. Maakohus leidis, et V. Feofanovi karistus tuleb täitmisele pöörata ning teised KarS § 76
lg-s 7 loetletud meetmed süüdimõistetu poolt katseaja edukat läbimist ei taga.
8.      Ringkonnakohus nõustub esimese kohtuastmega, et V. Feofanovi rikkumiste õigusjärelmina
tuleb kohaldada karistuse täitmisele pööramist. Nimelt ei näe ka kriminaalkolleegium mingitki
vastupidist võimalust olukorras, kus V. Feofanov tingimisi enne tähtaega vanglast vabastatuna on
korduvalt rikkunud kohustust mitte tarvitada alkoholi ja narkootikume ning lisaks on tema osas
viide sellele, et ta on rikkunud elektroonilise valveseadme rihma. Mingeidki vabandavaid asjaolusid
apellatsioonikohus siin näha ei suuda. Samuti ei näe kolleegium võimalust uskuda V. Feofanovi
määruskaebuses antud lubadusi, et nüüdsest ta täidab kõiki kriminaalhooldusametniku nõudmisi ja
allub elektroonilisele valvele selle tingimuste vastu eksimata.
9.     Eeltoodust tulenevalt ja juhindudes KrMS § 390 lg-st 1 ja § 337 lg 1 p-st 1 jätab
ringkonnakohus maakohtu määruse muutmata ja määruskaebuse rahuldamata.
                                             2
2
/allkiri/      /allkiri/         /allkiri/
Aarne Sarjas   Tiit Lõhmus       Mati Kartau




                             3
3
