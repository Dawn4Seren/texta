                             KOHTUMÄÄRUS

Kohus                                    Viru Maakohus

Määruse tegemise aeg ja koht             31.10.2016, Rakvere kohtumaja

Kohtuasja number                         4-16-2422

Kohtunik                                 Tiit Kullerkupp

Kohtuistungi sekretär                    Merle Kaegas

Kohtuasi                                 Politsei- ja Piirivalveameti Põhja prefektuuri
                                         avaldus Alina Garankova rahatrahvi asendamiseks
                                         arestiga

Menetlusosalised                         Avaldaja: Politsei-        ja   Piirivalveameti   Põhja
                                         prefektuur
                                         Võlgnik: Alina     Garankova        (ik   49507015216,
                                         elukoht xxxx

Asja läbivaatamise kuupäev               24.10.2016

RESOLUTSIOON

Rahuldada Politsei- ja Piirivalveameti Põhja prefektuuri taotlus.
Asendada Politsei- ja Piirivalveameti Põhja prefektuuri 09.05.2015 otsusega väärteoasjas nr
2316,15,006535 Alina Garankovale KarS § 251 ja KarS § 218 lg 3 - § 218 lg 1 alusel
määratud rahatrahv 20 trahviühikut summas 80 eurot, arestiga 2 (kaks) päeva.
Alina Garankovale mõistetud karistus pöörata täitmisele koheselt, aresti kandmise alguseks
lugeda tema arestimajja saabumise aeg.
Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.
Määruse väljatrükk saata täitmiseks Politsei- ja Piirivalveameti Ida prefektuurile ja
teadmiseks kohtutäitur Priit Petterile ning Politsei- ja Piirivalveameti Põhja prefektuurile.
Asjaolud ja kohtumääruse põhjendused



                                              1
Politsei- ja Piirivalveameti Põhja prefektuur esitas 29.03.2016 Viru Maakohtule avalduse
Alina Garankovale asenduskaristuse määramiseks.
Politsei- ja Piirivalveameti Põhja prefektuuri 09.05.2015 otsusega väärteoasjas nr
2316,15,006535 määrati Alina Garankovale KarS § 251, § 218 lg 3 - § 218 lg 1 alusel
karistuseks rahatrahv 20 trahviühikut summas 80 eurot. Kohtuvälise menetleja otsus
rahatrahvi määramise kohta jõustus 25.05.2015. Kuna Alina Garankova ei tasunud rahatrahvi,
alustas kohtutäitur Priit Petter 22.06.2015 tema suhtes antud väärteoasjas täitemenetluse.
09.03.2016 teavitas kohtutäitur kohtuvälist menetlejat täitmise võimatusest. Eeltoodust
tulenevalt ning juhindudes KarS § 72 lg-st 1 ja TMS § 201 lg-st 1, taotleb avaldaja
asenduskaristuse kohaldamist Alina Garankova suhtes tasumata rahatrahvi 80 euro osas.
Võlgnik Alina Garankova kinnitas 24.10.2016 kohtuistungil, et puudusid vahendid trahvi
tasumiseks, maksis teisi trahve, kandis vanglakaristust. On valmis aresti kandma alates
31.10.2016
VTMS § 211 lg 1 järgi teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. KarS § 72 lg 2 kohaselt rahatrahvi kümnele trahviühikule vastab üks päev
aresti.
Kohus, tutvunud kohtule esitatud avalduse ja selle lisadega ning kuulanud ära võlgniku, leiab,
et avalduses sisalduv taotlus on põhjendatud ja kuulub rahuldamisele.
Arvestades eeltoodut, asendab kohus KarS § 72 alusel Alina Garankovale Politsei- ja
Piirivalveameti Põhja prefektuuri 09.05.2015 otsusega väärteoasjas nr 2316,15,006535
määratud rahatrahvi 20 trahviühikut summas 80 eurot, arestiga 2 päeva. Arvestades Alina
Garankova seisukohta aresti kandmise aja suhtes võimaldab kohus aresti kanda koheselt, so
alates 31.10.2016.

Kohtunik                       /digitaalselt allkirjastatud/               Tiit Kullerkupp




                                               2
