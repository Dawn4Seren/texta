                                                                            1-16-7512




                            KOHTUOTSUS
                          EESTI VABARIIGI NIMEL
Kohus                             Pärnu Maakohus
Otsuse tegemise aeg ja koht       19. september 2016.a Pärnu          Maakohtu    Pärnu
                                  Kuninga tn kohtumaja
Kriminaalasja number              1-16-7512 (16270000125)
Kohtukoosseis                     Kohtunik Igor Pütsep

Kohtuistungi sekretär             Kadi Neeme
                                  Jakob Lääne süüdistuses KarS § 263 lg 1 p 1 järgi
Kriminaalasi
                                  kokkuleppemenetluses
Abiprokurör                       Mai Merisaar
Süüdistatav                       JAKOB LÄÄNE

                                  isikukood:          38908134220

RESOLUTSIOON                      KrMS § 239 lg 4, § 248 lg 1 p 5, § 249, § 306, § 311, §
                                  313 alusel kohus otsustas:

Süüdi tunnistada Jakob Lääne KarS § 263 lg 1 p 1 järgi ning mõista karistuseks 6
(kuus) kuud vangistust.

KarS § 65 lg 1 ja KarS § 64 lg 2 alusel moodustada liitkaristus Pärnu Maakohtu
25.04.2016.a otsusega nr 1-16-2845 mõistetud ja ärakandmata rahalise karistusega
180 päevamäära, so 1800 eurot, milline jäeti tingimuslikult 2 (kahe) aastase katseajaga
täitmisele pööramata. Rahaline karistus viia täide iseseivalt.

KarS § 73 lg 1, 3 alusel jätta mõistetud karistus 6 (kuus) kuud vangistust täitmisele
pööramata, kui Jakob Lääne ei pane 2 (kahe) aastase katseaja jooksul toime uut
tahtlikku kuritegu.

Karistuse kandmise aja algust arvata alates kohtuotsuse kuulutamisest.
Tõkendit – Jakob Lääne suhtes kohaldatud ei ole.

Välja mõista Jakob Lääne`lt riigituludesse menetluskuludena KrMS § 175 lg 1 p 4 alusel
määratud kaitsja Kristjan Nõges`ele makstud tasu riigi õigusabi eest eeluurimisel 189,60
€. Sundraha 645 € on Jakob Lääne`lt välja mõistetud Pärnu Maakohtu 25.04.2016
otsusega nr 1-16-2845.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355
Swedbank AS-is või a/a nr: EE401700017002872300 Nordea Bank Finland PLC Eesti
filiaalis või a/a nr: EE873300333499990003 Danske Bank AS Eesti filiaalis, kohustuslik

                                          1
                                                                             1-16-7512

on märkida maksekorraldusele viitenumber 99916700066216. Selgituseks märkida:
menetluskulud, isiku nimi, kriminaalasja number.

Välja mõistetud summad tasuda 30 päeva jooksul kohtuotsuse jõustumise hetkest. Kui
rahalised nõuded pole täies ulatuses tähtajaks täidetud suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

Asitõend – CD-plaat videosalvestistega – jätta KrMS § 126 lg 3 p 1 alusel kriminaalasja
toimiku juurde.

Rahuldada tsiviilhagi ja välja mõista Jakob Lääne`lt VÕS § 1043 ja § 1045 lg 1 p 2, 8
alusel kannatanu x kasuks 525 € ning kanda nimetatud summa kannatanu x SEB Pank
AS a/a nr EExxxxxxxxxxxxxxxxxxx.

EDASIKAEBAMISKORD
 Kohtuotsuse peale võib kohtumenetluse pool esitada apellatsioonkaebuse ainult
 kokkuleppemenetlust reguleerivate menetlusnormide rikkumise korral või kui
 kriminaalasjas on kohtulahendi teinud ebaseaduslik kohtukoosseis. Süüdistatav ja
 kaitsja võivad esitada kokkuleppemenetluses tehtud kohtuotsuse peale apellatsiooni ka
 juhul, kui kokkuleppes kirjeldatud tegu ei ole kuritegu, see on karistusseadustiku järgi
 ebaõigesti kvalifitseeritud või kui süüdistatavale on kuriteo eest mõistetud karistus,
 mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva
jooksul alates otsuse avalikult teatavakstegemisest. Kriminaalmenetluse kulude
hüvitamise otsustuse võib vaidlustada apellatsioonis või määruskaebuse lahendamise
menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSE KÄIK

Kriminaalasjas nr x süüdistatakse Jakob Lääne`t selles, et tema x .a kella x ajal avalikus
kohas – x linnas x mnt x asuva x välisuste juures – rikkus KorS §-s 55 sätestatud
avalikus kohas käitumise üldnõudeid, kasutades vägivalda. Jakob Lääne lõi x rusikaga
kahel korral – kukla ja näo piirkonda. Jakob Lääne põhjustas x löömisega füüsilist valu,
punetuse kaelal, paremal põsel ja kõrva taga ning ühe lõikehamba defekti. Samuti lõi
Jakob Lääne x ühe korra rusikaga pea piirkonda vastu paremat oimukohta. Löömisega
põhjustas Jakob Lääne x füüsilist valu ning turse paremal oimul.

Oma sellise tegevusega pani Jakob Lääne toime KarS § 263 lg 1 p 1 järgi
kvalifitseeritava kuriteo, s.o avalikus kohas käitumise üldnõuete rikkumise, mis
on toime pandud vägivallaga.

Abiprokurör ja süüdistatav Jakob Lääne jäid kohtus nende vahel sõlmitud kokkuleppe
juurde, mille kohaselt abiprokurör nõudis kohtus Jakob Lääne`le KarS § 263 lg 1 p 1
järgi karistuseks 6 kuud vangistust. KarS § 65 lg 1 ja § 64 lg 2 alusel moodustada
liitkaristus Pärnu Maakohtu 25.04.2016 otsusega asjas nr 1-16-2845 mõistetud ja
ärakandmata rahalise karistusega 180 päevamäära, s.o 1800 eurot, milline jäeti
tingimuslikult 2-aastase katseajaga täitmisele pööramata, jättes rahalise karistuse täide
viimiseks iseseisvalt. KarS § 73 lg 1, 3 alusel määrata, et mõistetud vangistust 6 (kuus)
kuud ei pöörata täitmisele, kui Jakob Lääne ei pane 2-aastase katseaja jooksul toime
uut tahtlikku kuritegu.

                                           2
                                                                            1-16-7512


KOHTU SEISUKOHT

Kriminaalasja kohtulikul arutamisel kokkuleppemenetluses veendus kohus, et
süüdistatav on kokkuleppest aru saanud. Süüdistatav jäi kriminaalasja kohtulikul
arutamisel sõlmitud kokkuleppe juurde. Kohtuliku arutamise põhjal tegi kohus
järelduse, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud kokkuleppemenetluse sätteid. Karistust
kergendavaks asjaoluks loeb kohus puhtsüdamliku kahetsuse, raskendavad asjaolud
puuduvad. Kohus leidis, et puuduvad teo õigusvastasust ja isiku süüd välistavad
asjaolud, käesolevas kriminaalasjas ei ole rikutud kokkuleppemenetluse norme.
Juhindudes KrMS § 248 lg 1 p 5 kohus otsustas kokkuleppe kinnitada ja süüdi
tunnistada Jakob Lääne KarS § 263 lg 1 p 1 järgi ja mõista talle karistus vastavalt
kokkuleppele.
Välja mõista KrMS § 179 lg 1 p 2, § 175 lg 1 p 4 ja § 180 lg 1 alusel süüdimõistetult
riigituludesse sundraha 645 € ja tasu riigi õigusabi eest kohtueelses menetluses 189,60
€.
Asitõend – CD-plaat videosalvestistega – jätta KrMS § 126 lg 3 p 1 alusel kriminaalasja
toimiku juurde.
Rahuldada tsiviilhagi ja välja mõista Jakob Lääne`lt VÕS § 1043 ja § 1045 lg 1 p 2, 8
alusel kannatanu x kasuks 525 €.
Tõkendit Jakob Lääne suhtes kohaldatud ei ole.


/allkirjastatud digitaalselt/

Igor Pütsep
kohtunik




                                          3
