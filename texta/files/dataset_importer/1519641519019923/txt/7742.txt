                                                                                2-16-109132




                                KOHTUMÄÄRUS
Kohus                           Viru Maakohus
Kohtunik                        Tamara Šabarova
Kohtujurist                     Olga Dmitrijeva
Määruse tegemise aeg ja koht    07. september 2016, Narva kohtumaja
Tsiviilasja number              2-16-109132
Tsiviilasi                      I K hagi J K vastu võlgnevuse nõudes
Menetlustoiming                 Kompromissi kinnitamine, menetluse lõpetamine
Asja lahendamise viis           07.09.2016, kirjalikus menetluses
Menetlusosalised ja esindajad   Hageja:       I K (isikukood XXX)
                                Kostja:       J K (isikukood XXX)
 RESOLUTSIOON

 1. Kinnitada I K ja J K vahel sõlmitud kompromiss järgnevalt:

     1.1. Pooled kinnitavad, et võlgnevus koos viivistega kompromissi sõlmimise päeva
          seisuga ehk 08.08.2016. a moodustab 1 427,72 eurot (1 400 eurot põhivõlgnevus +
          27,72 eurot arvestatud viivis)
     1.2. Kompromissi korras J K maksab võlgnevuse summas 1 427,72 eurot osade
          kaupa 10 kuu jooksul igakuiste maksetena 142,77 eurot.
     1.3. Pooled lepivad kokku, et J K hüvitab I K kõik kohtumenetlusega seotud kulud
          summas 237,50 eurot, millest 112,50 eurot on tasutud riigilõiv ja 125 eurot
          juriidilise abiga seotud kulud.
     1.4. Kompromissi korras J K hüvitab I K menetluskulud summas 237,50 eurot
          osade kaupa 10 kuu jooksul igakuiste maksetena 23,75 eurot.
     1.5. Käesoleva kompromissi p 1.2 ja 1.4 märgitud summad J K kannab I K
          arveldusarvele igakuiselt 15 kuupäevaks (alates 15.09.2016.a).
     1.6. Käesolev kompromiss jõustub alates selle kohtu poolt kinnitamisest ning on
          täitmiseks kohustuslik alates selle kohtu poolt kinnitamisest. Kui kohtulikku
          kompromissi ei täideta, kohaldatakse sundtäitmist täitemenetluse seadustikus
          sätestatud korras.

 2. Lõpetada tsiviilasjas nr 2-16-109132 menetlus.

 3. Tühistada tsiviilasjas 28.09.2016 kell 10.00 määratud kohtuistungi aeg.

 4. Jaotada menetluskulud vastavalt kompromisslepingule: menetluskulud (va pool
    hageja poolt tasutud riigilõivu) kannab kostja.



                                                                                       1(3)
                                                                                   2-16-109132

5. Tagastada I K arvelduskontole XXX pool menetluses tasutud riigilõivust ehk 112,50
   eurot.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 3 päeva jooksul kohtumääruse kättetoimetamisest. Määruskaebust ei saa esitada viie kuu
möödumisel määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või
kaebuses esineva sellise puuduse kõrvaldamiseks, mis on seotud menetlusabi taotlemisega,
annab kohus sellisel juhul mõistliku tähtaja pärast menetlusabi andmise taotluse lahendamist,
kui nimetatud taotlus ei olnud esitatud põhjendamatult või tähtaja pikendamise eesmärgil. See
ei välista menetlustähtaja ennistamist.

ASJAOLUD

Viru Maakohtu menetluses on I K hagi J K vastu võlgnevuse nõudes. Hageja nõuab
23.09.2015 kostja poolt hagejale välja antud võlakirja võlgnevuse 1 400 eurot ja viiviste 0,02%
päevas väljamõistmist. Hagiavalduse kohaselt vastavalt 23.09.2015 võlakirjale, laenas kostja
hagejalt 1 500 eurot ja kohustus tasumisega viivitamise korral hüvitama ka viivised. Laenu
tagastamise tähtajaks on 30.04.2016. Kostja on hagejale tagastanud laenust 100 eurot.

Pooled esitasid 30.08.2016 poolte vahel sõlmitud ning allkirjastatud kompromisslepingu, milles
leppisid pooled kokku võlgnevuse suuruses ja selle tasumise korras ning leppisid ka kokku et
kõik menetluskulud, so riigilõiv 225 eurot ja juriidilise abiga seotud kulud 125 eurot kannab
kostja. 02.09.2016 esitas hageja kompromissi uue täpsustatud tervikteksti, mis oli allkirjastatud
ainult hageja poolt.

Kohtuistungile 06.09.2016 kostja ei ilmunud. Hageja selgitas, et tal olid probleemid posti
saatmisega aadressil mail.ru. Kompromiss oli saadetud nii kohtule kui ka hagejale. Kohus
lükkas kohtuistungi edasi ja selgitas hagejale, et kui kostja esitab allkirjastatud kompromissi,
siis kohus lõpetab menetluse kompromissi kinnitamisega.

Peale kohtuistungit laekus kohtule mõlema poole poolt allkirjastatud kompromissi terviktekst,
milles täpsustasid pooled menetluskulude suurust, et kostja maksab hagejale pool riigilõivu ja
juriidilise abi kulud. Hageja esitas taotluse poole riigilõivu tagastamiseks tema arvelduskontole
XXX.

Pooled paluvad kinnitada käesolev kompromiss ning lõpetada tsiviilasja menetlus. Pooled
paluvad lühendada edasikaebamise õigust kuni 3 päevani.

Pooled kinnitavad, et on teadlikud menetluse lõpetamise tagajärgedest: et kui menetlus on
lõpetatud, ei saa hageja uuesti pöörduda kohtusse hagiga sama kostja vastu vaidluses samal
alusel sama hagieseme üle ning kui menetlus on lõpetatud kompromissiga, on lõpetamisel
samad materiaalõiguslikud ja protsessuaalsed tagajärjed nagu menetluse lõpetamisel
kohtuotsusega.

KOHTUMÄÄRUSE PÕHJENDUSED


                                                                                            2(3)
                                                                                   2-16-109132

Kohus, tutvunud poolte kompromissiga, uurinud kohtule esitatud dokumentaalseid tõendeid,
leidis et poolte taotlus on põhjendatud ja kuulub rahuldamisele.

Tsiviilkohtumenetluse seadustiku (edaspidi lühend TsMS) § 428 lg 1 p 4 kohaselt kohus
lõpetab menetluse otsust tegemata, kui pooled on sõlminud kompromissi ja kohus kinnitab
selle. TsMS § 430 lg 1 kohaselt pooled võivad menetluse kuni hagi kohta tehtud lahendi
jõustumiseni lõpetada kompromissiga.

Et pooltevaheline kompromiss on vastuolus seaduse või heade kommetega, pole tuvastatud,
mistõttu kinnitab kohus poolte kompromissi nende poolt kokkulepitud tingimustel ja lõpetab
tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses poolte
kompromissi kinnitamisega ei või samad pooled sama hagi eseme suhtes esitada uut hagi.
Samuti selgitab kohus pooltele, et juhul, kui kostja ei täida kokkuleppega võetud kohustust, siis
vastavalt täitemenetluse seadustiku § 2 lg 1 p 1 on hagejal õigus pöörduda kohtutäituri poole
kohtumääruse sundtäitmiseks.

TsMS § 352 lg 1 kohaselt mõjuval põhjusel võib kohus istungiaja tühistada.

Kohus määras tsiviilasjas kohtuistungi 28.09.2016 kell 10.00. Seoses menetluse lõpetamisega
tuleb tühistada kohtuistungi aeg.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 3
kohaselt, kompromissi sõlmimise korral kannavad pooled oma menetluskulud ise, kui nad ei
ole kokku leppinud teisiti. Vastavalt TsMS § 174 lg 2 maakohus määrab menetluskulude
rahalise suuruse kindlaks kohtuotsuses või menetlust lõpetavas määruses, kui menetluskulude
kindlaksmääramine ei takista kohtuotsuse või menetlust lõpetava määruse tegemist.

Pooled on kompromissis menetluskulude jaotuse osas kokku leppinud ning seega tuleb poolte
menetluskulud jaotada vastavalt kokkuleppele. Menetluskulud (va pool hageja poolt tasutud
riigilõivu) kannab kostja.

Riigilõivu osaline tagastamine

Vastavalt TsMS § 150 lg 2 p 1 pool menetluses tasutud riigilõivu tagastatakse, kui pooled
sõlmivad kompromissi.

Hageja oli menetluses tasunud riigilõivu summas 225 eurot. Seoses kompromissi sõlmimisega
taotleb hageja poole riigilõivu tagastamist. Kohus rahuldab hageja taotluse ja tagastab hagejale
poole riigilõivust summas 112,50 eurot tema arvelduskontole.

/allkirjastatud digitaalselt/

Tamara Šabarova
kohtunik



                                                                                            3(3)
