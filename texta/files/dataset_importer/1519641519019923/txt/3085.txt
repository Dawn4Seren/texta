                         KOHTUMÄÄRUS
Kohus                                 Tartu Maakohus
Määruse tegemise aeg ja koht          10. november 2016, Tartu kohtumaja
Kriminaalasja number                  1-16-4903
Kohtunik                              Rutt Teeveer
Kohtuistungi sekretär                 Helju Rebane
Prokurör                              Lõuna Ringkonnaprokuratuuri abiprokurör Meelis
                                      Juursoo (kohtuistungil ei osalenud)
Kriminaalasi                          Marko Jõgi süüdistuses KarS § 183 lg 2 p 2 järgi
                                      kokkuleppemenetluses
Menetlustoiming                       süüdimõistetu Marko Jõgi tingimisi enne tähtaja
                                      lõppemist vangistusest vabastamise otsustamine
Süüdimõistetu                         Marko Jõgi
                                      isikukood 39102026512; elukoht vabanemisel XXXX



RESOLUTSIOON
Jätta Marko Jõgi temale Tartu Maakohtu 17.06.2016 otsusega kriminaalasjas nr 1-16-
4903 mõistetud vangistuse kandmiselt tingimisi enne tähtaega vabastamata.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.



ASJAOLUD JA MENETLUSE KÄIK
Tartu Maakohtu 17.06.2016 otsusega kriminaalasjas nr 1-16-4903 tunnistati Marko Jõgi süüdi
KarS § 183 lg 2 p 2 järgi ja temale mõisteti karistuseks 6 kuud vangistust. KarS § 68 lg 1 alusel
arvati karistusaja hulka Marko Jõgi kahtlustatavana kinnipidamise aeg 11.-12.06.2015, s.o 2
päeva ja ärakandmisele kuuluvaks karistuseks mõisteti 5 kuud 28 päeva vangistust. KarS § 65
lg 2 alusel suurendati seda karistust Marko Jõgile Tartu Maakohtu 28.05.2013 otsusega
kriminaalasjas nr 1-13-3961 mõistetud karistuse ärakandmata osa, s.o 9 kuu 9 päeva vangistuse
võrra ning kohtuotsuste kogumis mõisteti temale ärakandmisele kuuluvaks liitkaristuseks 1
aasta 3 kuud ja 7 päeva vangistust. Karistusaja alguseks loeti 04.03.2016. Kohtuotsus jõustus
08.07.2016. Marko Jõgi karistusaeg algas seega 04.03.2016 ja karistuse täielikul ära kandmisel
lõppeks see 11.06.2017.
21.10.2016 esitas Tartu Vangla Tartu Maakohtule materjalid süüdimõistetu Margo Jõgi
tingimisi enne tähtaja lõppemist vangistusest vabastamise otsustamiseks KarS § 76 lg 1 p 2
järgi. Materjalidest nähtuvalt vangla toetab Marko Jõgi vangistusest vabastamist tingimisi enne
tähtaega lähtuvalt viimasega seonduvast keskmisest riskitasemest.



KOHTUMENETLUSE POOLTE SEISUKOHAD
Prokurör esitas kohtule kirjaliku arvamuse, milles jagab vangla seisukohta.
Süüdimõistetu Marko Jõgi avaldas kohtus, et soovib vabaneda. Ta kinnitas, et on nõus Tartu
Vangla poolt temale antud iseloomustuses nimetatud temale pandavate erikohustustega.



KOHTU SEISUKOHT
Marko Jõgi kannab liitkaristust KarS § 424, § 183 lg 2 p 2 järgi, mis on tahtlikud teise astme
kuriteod.
KarS § 76 lg 1 p 2 kohaselt võib kohus teise astme kuriteos süüdlase katseajaga tingimisi enne
tähtaega vangistusest vabastada, kui ta on tegelikult ära kandnud vähemalt poole mõistetud
karistusajast, kuid mitte vähem kui neli kuud. Kuna Marko Jõgi on nimetatud aja ära kandnud,
siis on olemas formaalne alus tema vangistusest ennetähtaegseks vabastamiseks.
KarS § 76 lg 4 järgi katseajaga tingimisi enne tähtaega vangistusest vabastamise otsustamisel
arvestab kohus materiaalse alusena kuriteo toimepanemise asjaolusid, süüdlase isikut,
varasemat elukäiku ning käitumist karistuse kandmise ajal, samuti tema elutingimusi ja neid
tagajärgi, mida võib süüdlasele kaasa tuua tingimisi enne tähtaega karistusest vabastamine.
Kohtule esitatud materjalidest nähtub, et Marko Jõgi on tema suhteliselt noorele eale vaatamata
varem juba korduvalt kuritegude, sh isiku- ja varavastaste, samuti liiklussüütegude
toimepanemise eest karistatud. Teda on karistatud kergemaliigiliste karistustega (tingimuslik
vangitus KarS § 74 alusel; vangistus, mis asendati üldkasuliku tööga, rahalised karistused), aga
ka reaalsete vangistustega. Need karistused talle loodetud mõju ei avaldanud ning ta jätkas
õigusrikkumiste toimepanekut. Marko Jõgi pani uusi kuritegusid toime isegi ajal, mil ta oli
kohtuotsusega määratud katseajale.
Marko Jõgi eelkirjeldatud käitumine viitab sellele, et karistamine ei ole tema puhul
eripreventiivset eesmärki täitnud. Marko Jõgi ei suuda või ei soovi karistamistest vajalikke
järeldusi teha ega õppida. Marko Jõgi kuritegude toimepanemise soodusteguriks on olnud
alkoholi ja narkootikumide kuritarvitamine, sellest tekkinud sõltuvus ja selle lahendamiseks
valitud ebaõiged lahendused. Ehkki isik tunnistab probleemi ning on teinud püüdlusi loobuda
alkoholi tarvitamisest, otsides alternatiivseid lahendusi (kodeerimine), on ta ühe sõltuvuse
asendanud narkootikumidega ja vastupidi. Samuti ei ole tõsiseltvõetav tema soov muutuda,
kuna Marko Jõgi iseloomustusest nähtub, et vaatamata realistlikule tegevuskavale, mis aitaks
tal muuta oma eluviisi ja vältida uute kuritegude toimepanekut, ei paista ta reaalselt
teadvustavat endapoolse tegevuse ja panustamise vajadust. See viitab suurele tõenäosusele, et
isik paneb vabaduses toime uued analoogsed õigusrikkumised.
Kõike eelnevat kogumis hinnanud asub kohus seisukohale, et üheksal korral kuritegude eest
karistatud Marko Jõgi katseajaga tingimisi ennetähtaegne vabastamine ei ole põhjendatud,
kuna kohtul puudub piisav veendumus, et isik ei jätka vabanedes samasuguste kuritegude
toimepanemist. Kuna Marko Jõgi varasem kriminaalhooldus on ebaõnnestunud, siis ei ole


                                                                                              2
kohus veendunud ka selles, et Marko Jõgi suudab alluda ennetähtaegse vabastamisega
kaasnevale käitumiskontrollile. Asjaolud, et Marko Jõgil on vabaduses olemas kindel elu- ja
töökoht ning lähedaste toetus nii moraalses kui ka materiaalses mõttes, ei vähenda nimetatud
riski, kuna ka varasemate kuritegude toimepanemise ajal olid Marko Jõgil need tugifaktorid
olemas.


/allkirjastatud digitaalselt/
Kohtunik




                                                                                          3
