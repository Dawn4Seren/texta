                               KOHTUOTSUS
                               EESTI VABARIIGI NIMEL
                                   (Tagaseljaotsus)


 Kohus                                  Pärnu Maakohus, Pärnu kohtumaja
 Kohtunik                               Heli Käpp
 Otsuse tegemise aeg ja koht            09. september 2016, Pärnu
 Tsiviilasja number                     2-16-103880
 Tsiviilasi                             Osaühingu Aktiva Finants hagiavaldus H. L. vastu
                                        võlgnevuse väljamõistmiseks
 Tsiviilasja hind                       142,13 eurot
 Menetlusosalised ja nende              Hageja: Osaühing Aktiva Finants (registrikood:
 esindajad                              10746479, asukoht Weizenbergi 20, Tallinn, Harju
                                        maakond, 10151), lepinguline esindaja Kadri
                                        Timuska (e-post: jurist@julianus.ee)
                                        H. L. (isikukood: xxxxxxxxxxx, elukoht: xxxx x,
                                        xxxxx; e-post xxx)
 Menetlemise viis                       Kirjalik menetlus
RESOLUTSIOON
Juhindudes VÕS § 8 lg 2, § 76 lg 1, § 100, § 101 lg 1 p 1, § 108 lg 1, § 113 lg 1; TsMS § 162
lg 1, § 173 lg 1, § 174 lg 1 ja 10; § 175 lg 1, § 177 lg 4
    1. Hagi rahuldada tagaseljaotsusega. TsMS § 444 lg 3 alusel kohus vormistab
       tagaseljaotsuse kirjeldava ja põhjendava osata.
    2. Välja mõista H. L.lt (L., isikukood xxxxxxxxxxx) Osaühingu Aktiva Finants kasuks
       Elisa Eesti AS-i ja H. L. vahel 03.05.2012 sõlmitud liitumislepingu nr 1735087 ja selle
       lisa nr 1735115 (soodushinnaga vara müügileping) alusel 01.12.2013 esitatud arve nr
       2008209916, 01.02.2014 esitatud arve nr 2008689337 ja 01.03.2014 eistatud arve nr
       2008907740 tasumata jätmisest tulenev võlgnevus 71,09 € ja 16.05.2016 seisuga
       sissenõutavaks muutunud viivis 71,04 €, kokku 142,13 eurot.
    3. Menetluskulud jäävad H. L. kanda.
    4. Välja mõista H. L.lt Osaühingu Aktiva Finants kasuks menetluskulude katteks 150 eurot
       (millest 75 € on maksekäsu kiirmenetluses ja hagi esitamisel tasutud riigilõiv, 75 €
       põhjendatud ja vajalikud õigusabikulud).
    5. Väljamõistetud menetluskulude tasumisega viivitamise korral tuleb H. L.l tasuda
       Osaühingule Aktiva Finants viivist alates tagaseljaotsuse jõustumisest kuni täitmiseni
       VÕS § 113 lõike 1 teises lauses ettenähtud ulatuses (s.o Euroopa Keskpanga
       põhirefinantseerimisoperatsioonidele kohaldatav viimane intressimäär enne iga aasta
                                                                      Tsiviilasi nr: 2-16-103880

         1.jaanuari ja 1.juulit, millele lisandub 8% aastas. Otsuse tegemise ajal kehtiv viivisemäär
         on 8,00 % aastas).
     6. Tagaseljaotsus on tagatiseta viivitamata täidetav (TsMS § 468 lg 1 p 2).

Edasikaebamise kord
Kostja võib esitada tagaseljaotsuse peale kaja menetluse taastamiseks Pärnu Maakohtule 30
päeva jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada.
Kostjal tuleb kaja esitamisel lisada kõik asja ettevalmistamise lõpule viimiseks vajalik, sh
TsMS § 394 nõuetele vastav kirjalik vastus hagile.
Kajalt ja menetluse taastamise avalduselt tasutakse kautsjonina summa, mis vastab riigilõivule
poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon
tuleb tasuda Rahandusministeeriumi arveldusarvele nr EE571010220229377229 (SWIFT:
EEUHEE2X) SEB Pank AS-is või a/a EE062200221059223099 (SWIFT: HABAEE2X)
PLUSPLUS LEGAL OÜ-is, või a/a EE513300333522160001 (SWIFT: FOREEE2X) Danske
Bank A/S Eesti filiaalis või a/a EE221700017003510302 (SWIFT: NDEAEE2X) Nordea Bank
Finland Plc Eesti filiaalis, viitenumbrit ei ole, selgituseks märkida: kaja kautsjon, tsiviilasja
number, isiku nimi.
Kohtuotsuses edasikaebekorra selgitamine ei tähenda otsuse peale edasikaebamiseks loa
andmist TsMS § 442 lg 10 ja § 637 lg 21 tähenduses.
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul, alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil. Kohtuotsuses edasikaebekorra selgitamine ei tähenda otsuse peale edasikaebamiseks
loa andmist TsMS § 442 lg 10 ja § 637 lg 21 tähenduses.
Menetluskulude jaotust ja hüvitatavate menetluskulude suurust saab vaidlustada tagaseljaotsuse
peale edasi kaevates, kui vaidlustatav menetluskulude summa ületab 200 eurot.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista menetlustähtaja
ennistamist.


/allkirjastatud digitaalselt/

Heli Käpp
Kohtunik




                                                                                              2 (2)
