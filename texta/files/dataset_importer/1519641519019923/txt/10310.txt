                                         KOHTUMÄÄRUS
                                            Eesti Vabariigi nimel
 Kohus                                   Tallinna Halduskohus
 Kohtunik                                Kristjan Siigur
 Määruse tegemise aeg ja koht            26. juuli 2016, Tallinn
 Haldusasja number                       3-16-1088

 Haldusasi                               S.-E. T. kaebus Tallinna Vangla otsuse, millega keelduti
                                         talle ajakirja "Alibi" tellimisest, tühistamise ning selle
                                         ajakirja tellimiseks kohustamise nõuetes.

 Menetlusosalised                        Kaebaja: S.-E. T.

 RESOLUTSIOON
     1. Tagastada S.-E. T. kaebus.
     2. Saata määrus kaebajale.
 Edasikaebamise kord: Käesoleva määruse peale võib esitada määruskaebuse Tallinna Ringkonnakohtule
 Tallinna Halduskohtu kaudu 15 päeva jooksul määruse kätte toimetamisest arvates (HkMS § 119 lg 1, 204).

ASJAOLUD JA PÕHJENDUSED

1. S.-E. T. esitas 30. mail 2016 Tallinna Halduskohtule kaebuse, milles taotleb, et kohus tühistaks
Tallinna Vangla otsuse, millega keelduti kaebajale soomekeelse ajakirja Alibi tellimisest ning kohustaks
vanglat kaebajale selle ajakirja tellimiseks. 22. juuni 2016 määrusega jätsin rahuldamata kaebaja
taotluse riigilõivu tasumisest vabastamiseks, jättes samas kaebuse käiguta ja andes puuduste
kõrvaldamiseks 10-päevase tähtaja. Kaebaja ei esitanud eelnimetatud määruse peale määruskaebust.
29. juunil 2016 taotles kaebaja riigilõivu tasumise tähtaja pikendamist kuni 20. juulini.

2. 22. juuni 2016 kohtumäärus toimetati kaebajale kätte 27. juunil 2016. Kuna kaebaja selle määruse
peale ringkonnakohtule määruskaebust ei esitanud, jõustus see 13. juulil 2016. Kaebaja oleks
kaebuses esinenud puudused pidanud kõrvaldama seega 23. juulil 2016. Kaebaja tähtajaks riigilõivu
tasunud ei ole. Seega tuleb kaebus halduskohtumenetluse seadustiku (HkMS) § 121 lg 1 p 2 alusel
tagastada.

/allkirjastatud digitaalallkirjaga/
Kristjan Siigur
kohtunik




                                                      1
