                            KOHTUMÄÄRUS
Kohus                              Viru Maakohus

Määruse tegemise aeg ja koht       30. novembril 2016 Jõhvi kohtumajas

Väärteoasja number                 4-16-8295

Kohtunik                           Inna Kirsipuu

Kohtuistungi sekretär, tõlk        Merike Erisalu

Kohtuasi                           Maksu- ja Tolliameti taotlus Victor Kazakevichile
                                   asenduskaristuse    kohaldamiseks     (väärteoasjas
                                   930014000984, rahatrahvi jääk 280,16 eurot)
Võlgnik                            Victor Kazakevich, isikukood 36307042244, töökoht
                                   xxx, elukoht xxx
RESOLUTSIOON                       Juhindudes TMS § 201; VTMS § 211 lg 3, kohus

MÄÄRAS

Jätta Maksu- ja Tolliameti taotlus Victor Kazakevichile asenduskaristuse
kohaldamiseks väärteoasjas nr 930014000984 rahuldamata seoses rahatrahvi täieliku
tasumisega.

Määruse ärakiri edastada Victor Kazakevichile ja Maksu- ja Tolliametile.


Edasikaebamise kord

Määruse peale võib esitada määruskaebuse Viru Maakohtule 15 päeva jooksul alates päevast,
mil isik sai määrusest teada või pidi teada saama.


Asjaolud ja menetluse varasem käik

Maksu- ja Tolliameti 23.05.2014 üldmenetluse otsusega väärteoasjas nr 930014000984
määrati Victor Kazakevichile TS § 73 lg 1 järgi karistuseks rahatrahv summas 520 eurot, s.o
130 trahviühikut. Otsus jõustus 10.06.2014.

Maksu- ja Tolliamet esitas 15.11.2016 Viru Maakohtule avalduse Victor Kazakevichile
asenduskaristuse määramiseks.

                                                                                      1 (2)
Avalduse kohaselt ei tasunud menetlusalune isik Victor Kazakevich rahatrahvi õigeaegselt
vabatahtlikult ja maksuhaldur alustas 25.06.2014 täitemenetluse väärteoasjas nr
930014000984. Seoses eeltooduga ja juhindudes KarS § 72 ning täitemenetluse seadustiku §
201 lg 1, taotles kohtuväline menetleja otsustada väärteoasjas nr 930014000984 rahatrahvi
jäägi summas 280,16 eurot asendamist arestiga.

Viru Maakohtusse saabus 28.11.2016 Maksu- ja Tolliameti teade, et väärteoasjas nr
930014000984 on võlgnevuse katteks tasutud 50 eurot (tl 18).

Viru Maakohtusse saabus maksekorraldus, millest nähtub, et rahatrahvi jääk summas 230,16
eurot on tasutud 29.11.2015 (tl 23).

Seega, teeb kohus järelduse, et rahatrahvi jääk summas 280,16 eurot on käesolevaks ajaks
tasutud.

Väärteomenetluse seadustiku § 211 lg 3 kohaselt, kui rahatrahvi asendamine arestiga või
üldkasuliku tööga ei ole mingil põhjusel võimalik või süüdlane on enne asendusaresti või
üldkasuliku töö kohaldamist rahatrahvi tasunud, teeb maakohus määruse, milles jätab
sissenõudja avalduse rahatrahvi asendamise kohta arestiga või üldkasuliku tööga rahuldamata.

Arvestades eeltoodut ning asjaolu, et süüdlase Victor Kazakevichi poolt on käeolevaks
hetkeks rahatrahv väärteoasjas nr 930014000984 täielikult tasutud, leiab kohus, et sissenõudja
avaldus rahatrahvi asendamiseks arestiga tuleb jätta rahuldamata avalduse aluste äralangemise
tõttu.


/allkirjastatud digitaalselt/

Inna Kirsipuu
kohtunik




                                                                                         2 (2)
