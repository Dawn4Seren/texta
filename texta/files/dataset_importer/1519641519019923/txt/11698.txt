                                            KOHTUOTSUS
                                             Tagaseljaotsus
                                        EESTI VABARIIGI NIMEL
Kohus                                  Pärnu Maakohus
Kohtunik                               Sirje Lahesoo
Otsuse tegemise aeg ja koht            27.juuni 2016 Paide
Tsiviilasja number                     2-15-121946
Tsiviilasi                             OÜ Aktiva Finants hagi A.G.’i vastu võla nõudes
Hagihind                               250,46 EUR
Menetlusosalised ja                    Hageja: OÜ Aktiva Finants, registrikood 10746479, asukoht
nende esindajad                        A.Weizenbergi 20 Tallinn, esindaja Kadri Timuska
                                       Kostja: A.G., isikukood xxxxxxxxxxx, elukoht registri ja
                                       hagiavalduse järgi xxxxxxxxxxxx, tegelik viibimiskoht teadmata
Kohaldatud õigusnormid                 Võlaõigusseaduse (VÕS) §-d 76 lg 1, 82 lg 1, 100, 101 lg 1 p 1,6,
                                       113 lg 1; tsiviilkohtumenetluse seadustiku §-d 142 lg 2, 162 lg 1,
                                       174 lg 1, 175 lg 1, 177 lg 1, 4, 317 lg 12, 317 lg 1 p 1, 407 lg 1,
                                       415, 420 lg 1, 444 lg 3, 468 lg 1 p 2

RESOLUTSIOON
1. Rahuldada hagi tagaseljaotsusega.
2. Välja mõista A.G.’ilt OÜ Aktiva Finants kasuks 10.01.2014 liitumislepingust nr 30102155
tulenev võlgnevus 204,31 eurot, millest põhivõlg on 125,23 eurot ja viivised 79,08 eurot.
3. Välja mõista A.G.’ilt OÜ Aktiva Finants kasuks viivis 0,15% põhinõudelt (125,23 €) päevas
alates 15.10.2015 kuni põhinõude täitmiseni, mille tasumist hageja nõuab kuni summani 46,15
eurot.
4. Tunnistada kohtuotsus tagatiseta viivitamata täidetavaks.
5. Toimetada otsus kostjale kätte avalikult.

MENETLUSKULUDE JAOTUS
1. Menetluskulud tsiviilasjas nr 2-15-121946 kannab A.G. täies ulatuses.
2. Määrata, et OÜ Aktiva Finants menetluskulu on 75,00 eurot riigilõivu, 159,78 eurot lepingulise esindaja
kulu ja 36,00 eurot menetlusdokumendi kohtutäituriga kättetoimetamise tasu.
3. A.G. peab maksma OÜ-le Aktiva Finants 270,78 eurot menetluskulu hüvitamiseks.
4. Välja mõista A.G.’ilt OÜ Aktiva Finants kasuks viivis menetluskuludelt (270,78 €) alates käesoleva
kohtuotsuse jõustumisest kuni menetluskulude täieliku tasumiseni VÕS § 113 lg 1 sätestatud määras.

EDASIKAEBAMISE KORD
OÜ Aktiva Finants võib esitada tagaseljaotsusele apellatsioonkaebuse Tallinna Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel käesoleva otsuse
avalikult teatavakstegemisest.
A.G. ei saa tagaseljaotsusele apellatsioonkaebust esitada.
A.G. võib tagaseljaotsusele esitada kaja, kui tal esines hagile vastamata jätmiseks mõjuv põhjus.
Tähtaeg kaja esitamiseks on 30 päeva alates tagaseljaotsuse kättetoimetamisest. Kui tagaseljaotsus toi-
metatakse kätte avalikult, võib kaja esitada 30 päeva jooksul alates päevast, kui kostja sai tagaselja-
otsusest või selle täitmiseks algatatud täitemenetlusest teada.
Kaja esitamisel tuleb tasuda kautsjon, mis vastab riigilõivule poolelt hagihinnalt, kuid mitte vähem kui 100
eurot ja mitte rohkem kui 1500 eurot. Kautsjon tasutakse Rahandusministeeriumi kontole nr
EE571010220229377229 AS SEB Pank või nr EE062200221059223099 Swedbank AS või nr
EE513300333522160001 Danske Bank AS Eesti Filiaal või nr EE221700017003510302 Nordea Pank.
Selgitusse märkida isiku nimi, kelle eest makse tehakse, kohtuasja number ja makse liik.

/allkirjastatud digitaalselt/
Sirje Lahesoo
Kohtunik
