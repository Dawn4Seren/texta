                                KOHTUMÄÄRUS
Kohus                              Viru Maakohus
Määruse tegemise aeg ja koht 3. november 2016, Jõhvi kohtumaja
Asja number                        4-16-7531
Kohtunik                           Deniss Minzatov
Kohtuistungi sekretär              Piret Juuse
Taotlus                            Politsei- ja Piirivalveameti Ida prefektuuri taotlus Vladimir
                                   Silberg´ile asenduskaristuse määramiseks
Menetlusosaline                    Võlgnik Vladimir Silberg, isikukood 37810072229,asukoht
                                   teadmata
Asja arutamise kuupäev             2.11.2016, 3.11.2016
RESOLUTSIOON:                      Juhindudes VTMS § 211 lg 3, kohus

                                          MÄÄRAS:
Jätta Politsei- ja Piirivalveameti Ida Prefektuuri                taotlus   Vladimir     Silberg´ile
asenduskaristuse määramiseks rahuldamata.

Määrus edastada PPA Ida prefektuurile ja kohtutäitur Natalja Malahhovale.

Edasikaebamise kord
Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

ASJAOLUD JA MENETLUSE KÄIK

Vladimir Silberg´i on karistatud Politsei- ja Piirivalveameti Ida prefektuuri 30.08.2013 otsusega
väärteoasjas nr 2440,13,005695 LS § 225 lg 1 alusel rahatrahviga 150 trahviühikut s.o. 600
eurot. Otsus jõustus 25.09.2013. Rahatrahv on käesoleva ajani tasumata.
Rahatrahvi sissenõudmiseks Vladimir Silberg´i suhtes algatati 23.12.2013 täitemenetlus nr
042/2013/2182. Tasumata rahatrahvi jääk on 600 eurot.
Kohtutäitur on kontrollinud võlgniku vara olemasolu ning talle teadaolevatel andmetel puudub
võlgnikul vara või ei ole selle väärtus küllaldane, et katta vara realiseerimisega tekkivaid kulusid.
Võlgnikule kuuluvad pangaarved on arestitud, kuid neil puuduvad rahalised vahendid.
Kohtutäituri teadaolevatel andmetel puudub võlgnikul sissetulek, millele oleks võimalik
sissenõuet pöörata.
Politsei- ja Piirivalveameti Ida prefektuur esitas Viru Maakohtule avalduse asenduskaristuse
määramiseks. Avalduse kohaselt ei tasunud menetlusalune isik Vladimir Silberg rahatrahvi
õigeaegselt vabatahtlikult. Täitemenetluse käigus laekumisi ei olnud. Kohtutäitur teatas
kohtuvälisele menetlejale eelnimetatud rahatrahvi täitmise võimatusest Täitemenetluse
seadustiku § 201 lg 1 järgi. Eeltoodu alusel taotles kohtuväline menetleja otsustada väärteoasjas
nr 2440,13,005695 rahatrahvi summas 600 eurot asendamine.
Vladimir Silberg 02.11.2016 kohtuistungile ei ilmunud, kuigi kutse oli kätte antud tema emale.
03.11.2016 kohtuistungile tehtud sundtoomine ebaõnnestus, kuna isik ei viibi oma elukohas juba
umbes kuu aega.

KOHTU SEISUKOHT

Kohus, tutvunud käesoleva asja materjalidega, leiab, et Politsei- ja Piirivalveameti Ida
Prefektuuri taotlus tuleb jätta rahuldamata.

Käesoleva asja materjalidest nähtub, et Vladimir Silberg on karistatud Politsei- ja Piirivalveameti
Ida prefektuuri 30.08.2013 otsusega väärteoasjas nr 2440,13,005695 LS § 225 lg 1 alusel
rahatrahviga 150 trahviühikut s.o. 600 eurot. Otsus jõustus 25.09.2013.

Jõhvi kohtutäitur Natalja Malahhova 13.09.2016 teatest Ida Prefektuurile nähtub, et rahatrahvi
sissenõudmine ei ole võimalik.

VTMS § 211 lg 3 kohaselt kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kohus edastas kohtukutse aadressile xxx, mis anti kätte tema emale. Vladimir Silberg
kohtuistungile ei ilmunud ning mitteilmumise põhjusest ei teatanud. 02.11.2016 määrusega
kohaldati Vladimir Silbergi suhtes sundtoomist, mis ebaõnnestus, kuna isik ei viibi naabri sõnul
oma elukohas juba umbes kuu aega.

Arvestades asjaolusid, et kohus kasutas kõiki võimalikke meetmeid isiku elukoha
kindlakstegemiseks, kuid see ei õnnestunud, siis leiab kohus, et käesoleval ajal ei ole võimalik
rahatrahvi asendamine aresti või üldkasuliku tööga võlgniku Vladimir Silberg suhtes.

Tulenevalt VTMS § 211 lg 1¹ on asja sisuliseks arutamiseks menetlusaluse isiku osavõtt
kohtuistungist kohustustlik.

Kohus on seisukohal, et isiku puhul, kelle puhul ei ole tõsikindlalt võimalik veenduda tema
püsiva elukoha olemasolus ja seega tema elukohta kindlaks teha, tuleb järeldada, et see isik ei ole
kohtule kättesaadav. Ilma tema osavõtuta ei ole rahatrahvi asendamise sisuline arutamine
võimalik. Muid andmeid kohtule teada ei ole.

Seega tuleb jätta Ida Prefektuuri taotlus rahuldamata.


(allkirjastatud digitaalselt)
Deniss Minzatov
kohtunik
