                 KOHTUMÄÄRUS
 Kohus                           Tartu Maakohus

 Kohtukoosseis                   Kohtunik Marge Tamme

 Määruse tegemise aeg ja koht    02. mai 2016. a. Valga kohtumaja

 Tsiviilasja number              2-16-6111

 Tsiviilasi                      A.M. hagi L.M. vastu elatise nõudes

 Menetlustoiming                 hagi läbivaatamata jätmine

 Menetlusosalised                Hageja: A.M. (isikukood xxxxxxxxxxx; elukoht:
                                 x)
                                 Hageja seaduslik esindaja: K. M. (isikukood
                                 xxxxxxxxxxxM elukoht: x; e-post: x)
                                 Kostja: L.M. (isikukood xxxxxxxxxxx; elukoht: x;
                                 e-post: x; telefon: xxxx xxxx)

                                 Kirjalik menetlus


1. Jätta läbi vaatamata A.M. hagi L.M. vastu elatise nõudes.
2. Jätta menetluskulud A.M.’a seadusliku esindaja kanda.
3. Määrus toimetada kätte menetlusosalistele.

Edasikaebamise kord

Määruse peale võib esitada määruskaebuse kirjalikult Tartu Ringkonnakohtule Tartu
Maakohtu kaudu. Määruskaebuse esitamise tähtaeg on 15 päeva määruse
määruskaebuse esitajale kättetoimetamisest alates.




ASJAOLUD JA KOHTU SEISUKOHT
1. Tartu Maakohtu menetluses on A.M. hagi L.M. vastu elatise nõudes. Hageja
   seaduslik esindaja esitas 29.04.2016.a kohtule avalduse hagi tagasivõtmiseks ja
   käesolevas tsiviilasjas menetluse lõpetamiseks.
2. Tsiviilkohtumenetluse seadustiku (TsMS) § 424 lg 1 kohaselt võib hageja hagi
   kostja nõusolekuta tagasi võtta kuni eelmenetluse lõpuni. Kuivõrd hageja on
   kohtule esitanud hagi tagasivõtmise avalduse 29.04.2016.a, so enne eelmenetluse
   lõppemist, ei ole kostja nõusolek hagi tagasivõtmiseks seega vajalik.
3. Kohus rahuldab hageja hagi tagasivõtmise avalduse TsMS § 424 lg 1 alusel ning
   jätab hagi läbi vaatamata TsMS § 423 lg 1 p 2 alusel.
4. TsMS § 426 lg 1 kohaselt loetakse hagi läbivaatamata jätmise korral, et hagi ei ole
   kohtu menetluses olnud ja hageja võib pöörduda hagiga sama kostja vastu samal
   alusel vaidluses sama hagieseme üle kohtusse.
5. Kohus jätab TsMS § 168 lg 2 alusel menetluskulud hageja seadusliku esindaja
   kanda. Menetlusosaline võib nõuda asja lahendanud esimese astme kohtult
   menetluskulude rahalist kindlaksmääramist lahendis sisalduva kulude jaotuse alusel
   30 päeva jooksul alates kulude jaotuse kohta tehtud lahendi jõustumisest.


/allkirjastatud digitaalselt/
Marge Tamme
kohtunik
