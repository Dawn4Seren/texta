                                                                              1-15-1378




                        KOHTUMÄÄRUS
Kohus                           Viru Maakohus

Määruse tegemise aeg ja koht    28. märts 2016, Narva kohtumaja

Toimiku number                  1-15-1378 (13913000017)

Kohtunik                        Astrid Asi

Kohtuistungi sekretär           Jelena Muttonen

Tõlk                            Irina Ogurova

Taotlus                         Viru Vangla Kriminaalhooldusosakonna Narva talituse
                                kriminaalhooldusametnik     Viktoria    Semjonova
                                erakorraline ettekanne nr 8-2/7035-1 Viktor Truške
                                suhtes
Kriminaalhooldusalune           Viktor Truške

                                Elukoht: xxx, isikukood: 35510282213, xxx
                                Varasemad karistused: kriminaalkorras karistatud 2-l
                                korral, neist viimane:
                                    - 04.12.2015 Viru Maakohtu Jõhvi kohtumaja poolt
                                        KarS § 414 lg 2 p 2, § 415 lg 1, § 418 lg 1 järgi
                                        KarS § 64 lg 1, § 65 lg 2, § 74 lg 1 alusel
                                        tingimisi vangistusega 2 aastat 1 kuu 28 päeva
                                        katseajaga 3 aastat, KarS § 75 lg 2 p 9
                                        elektrooniline valve tähtajaga 4 kuud.

Istungil osalenud isikud        Kriminaalhooldusametnik Viktoria Semjonova
                                Kriminaalhooldusalune Viktor Truške

Kohtuistungi toimumise aeg      28.03.2016



RESOLUTSIOON

Jätta rahuldamata Viru Vangla kriminaalhooldusosakonna Narva talituse erakorraline
ettekanne nr 8-2/7035-1 Viktor Truškele mõistetud karistuse täitmisele pööramiseks.



Edasikaebamise kord
                                                                                       1
                                                                                     1-15-1378

Kohtumäärusele võib esitada määruskaebuse Viru Maakohtu Narva kohtumajale 15 päeva
jooksul alates päevast, kui isik sai kohtumäärusest teada või pidi teada saama.

Asjaolud

Viru Maakohtu Jõhvi kohtumaja 04.12.2015 otsusega tunnistati Viktor Truške süüdi KarS §
414 lg 2 p 2 järgi ning mõisteti karistuseks 2 aastat vangistust. Sama otsusega mõisteti
Viktor Truške süüdi KarS § 415 lg 1 järgi ning karistuseks mõisteti 2 aastat vangistust.
Samuti tunnistati Viktor Truške süüdi KarS § 418 lg 1 järgi ning karistuseks mõisteti 1 aasta
vangistust. KarS § 64 lg 1 alusel loeti kergemad karistused kaetuks raskeima karistusega
ja liitkaristuseks mõisteti 2 aastat vangistust. KarS § 65 lg 2 alusel liideti mõistetud
karistusele Viru Maakohtu 05.09.2011 otsusega mõistetud karistus 1 kuu ja 28 päeva
vangistust ning lõplikult ärakandmisele kuuluvaks karistuseks mõisteti Viktor Truškele 2
aastat 1 kuu 28 päeva vangistust.
KarS § 74 lg 1 alusel määrati, et mõistetud karistus jäetakse tingimisi kohaldamata, kui
süüdimõistetu ei pane katseajal toime uut kuritegu ja täidab katseajal KarS § 75 lg 1 p 1
– 6 sätestatud kontrollnõudeid. KarS § 74 lg 3 alusel määrati katseajaks 3 aastat. KarS § 75 lg
2 p 9 alusel kohustati Viktor Trušket alluma elektroonilisele järelevalvele. KarS § 751 lg 3 p 2
alusel määrati elektroonilise valve tähtajaks 4 kuud. Viru Maakohtu Jõhvi kohtumaja
04.12.2015 kohtuotsus jõustus 22.12.2015.

09.03.2016 saabus Viru Maakohtu Narva kohtumajja läbivaatamiseks erakorraline ettekanne
ettepanekuga pöörata Viktor Truškele mõistetud karistus KarS § 74 lg 4 alusel täitmisele.

Erakorraline ettekanne on koostatud, kuna Viktor Truške rikub elektroonilise valve tingimusi.

31.12.2015, 08.01.2016 ja 13.01.2016 elektroonilise valve ajakavast kõrvalehoidumist
põhjendas Viktor Truške sellega, et ei vaadanud kellaaega. Edaspidi keeldus Viktor Truške
seletuste kirjutamisest.

Erakorralise ettekande kohaselt laekus 31.12.2015 kriminaalhooldusosakonda elektroonilise
valve süsteemi automaatteavitus, millest nähtub, et Viktor Truške oli kodus, kuid vastavalt
ajakavale pidi olema väljas.
08.01.2015 laekus kriminaalhooldusosakonda elektroonilise valve süsteemi automaatteavitus,
millest nähtub, et Viktor Truške pöördus koju tagasi varem, millega rikkus elektroonilise
valve ajakava.
13.01.2016 laekus kriminaalhooldusosakonda elektroonilise valve süsteemi automaatteavitus,
millest nähtub, et Viktor Truške pöördus koju tagasi vara, millega rikkus elektroonilise valve
ajakava. Oma seletuses põhjendas Viktor Truške ajakava rikkumisi sellega, et ei vaadanud
kellaaega.
Kriminaalhooldusalune jätkas ajakavast kõrvalehoidumist:
- 18.01.2016, 21.01.2016, 11.02.2016, 16.02.2016, 18.02.2016, 22.02.2016, 29.02.2016 ja
04.03.2016 laekus kriminaalhooldusosakonda elektroonilise valve süsteemi automaatteavitus
sellest, et Viktor Truške pöördus koju tagasi ettenähtust varem.

09.03.2016 teavitas elektroonilise valve süsteem kriminaalhooldusametnikku, et Viktor
Truške     lahkus     kodust     liikumiskeelu   ajal.   Kriminaalhooldusametnik          võttis
kriminaalhooldusalusega telefoni teel ühendust. Viktor Truške selgitas, et sõitis SA Narva
Haigla erakorralise meditsiini osakonda koos emaga. Kriminaalhooldusametnikule ta
eelnevalt ei helistanud, ehkki juhtum toimus tööpäeva keskel ja hooldusalusele oli eelnevalt
korduvalt selgitatud, et kui tema ema vajab erakorralist meditsiinilist abi, tuleb telefoni teel
taotleda ametnikult luba kodust lahkumiseks.
                                                                                              2
                                                                                     1-15-1378

Viktor Truške keeldus andmast kirjaliku seletuse ülalmainitud rikkumiste kohta. Suuliselt
selgitas ta, et tuleb õigel ajal koju ega riku ajakava.

Vestlustes kriminaalhooldusametnikuga esitas Viktor Truške tihti ebaadekvaatseid vastuseid,
mis ei olnud seotud vestluse teemaga, reageeris üle, kaebas unehäireid. SA Narva Haigla
vastusest kriminaalhooldusametniku järelepärimisele selgus, et Viktor Truške ei ole
pöördunud psühhiaatrilise abi saamiseks Narva Haigla psühhiaatriakabinetti.

Elektroonilise valvega kaasuvaid piiranguid on Viktor Truškele korduvalt selgitatud,
vaatamata sellele jätkab ta elektroonilise valvega kaasuvate tingimuste rikkumist.

Tuginedes KarS § 74 lg 4 taotleb kriminaalhooldusametnik Viktor Truške karistuse täitmisele
pööramist.

23.03.2016 esitati kohtule täiendav erakorraline ettekanne seoses sellega, et Viktor Truške
võttis jalavõru ära.

Menetlusosaliste seisukohad kohtuistungil

Kohtuistungil jäi kriminaalhooldusametnik ettekandes esitatud taotluse juurde ning palus
pöörata Viktor Truškele Viru Maakohtu Jõhvi kohtumaja 04.12.2015 kohtuotsusega mõistetud
karistus täitmisele.

28.03.2016 kohtuistungil palus Viktor Truške jätta taotlus rahuldamata. Kohtuistungil Truške
möönis, et võttis jalavõru omavoliliselt ära. Kuid tegi seda seoses sellega, et talle tundus, et
elektroonilise valve seade paneb temal ja emal pea valutama. Kodust ta ära ei läinud ega
plaaninudki ära minna. 09.03.2016 lahkus ta liikumiskeelu ajal kodust, kuna läks ema
haiglasse erakorralise meditsiini osakonda viima.
Teiste rikkumiste osas märkis Truške, et tuli ettenähtust varem koju, kuna sai kokkulepitud
toimingud planeeritust kiiremini tehtud või ei vaadanud kella.
Truške tunnistas rikkumisi, kuid soovis siiski jätkata kriminaalhoolduse nõuete täitmist.


Maakohtu seisukoht

Vaadanud läbi toimiku materjalid, kuulanud ära menetlusosalised, on kohus seisukohal, et
kriminaalhooldusametniku ettepanek Viktor Truške suhtes tuleb jätta rahuldamata.

Kui süüdimõistetu ei järgi katseajal kontrollnõudeid või ei täida talle pandud kohustusi, võib
kohus KarS § 74 lg-st 4 tulenevalt kriminaalhooldusametniku ettekande alusel määrata
täiendavaid kohustusi vastavalt KarS § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele.

Elektroonilise valve täitmise ja järelevalve korra § 14 lg 1 p 1 ja lg 2 kohaselt loetakse
elektroonilise valve nõuete rikkumiseks jalavõru eemaldamist, elektroonilise valve ajakavast
kõrvalekaldumist, sealhulgas ka ilma mõjuva põhjuseta varasemat elukohta jõudmist.

Vastavalt elektroonilise valve täitmise ja järelevalve korra § 20 lg-le 5 on
kriminaalhooldusametnik kohustatud sama määruse § 14 lõikes 1 loetletud jämeda rikkumise
korral koostama erakorralise ettekande, olenemata varasemate rikkumiste esinemisest või
eelnevate hoiatuste tegemise arvust.


                                                                                              3
                                                                                  1-15-1378
Kuulanud ära Viktor Truške selgitused, leiab kohus, et talle etteheidetavad rikkumised ei ole
niivõrd olulised, et tingiks karistuse täitmisele pööramise. Ettenähtust varem koju naasmist
(juhul kui see ei ole just seotud nt tööl käimise kohustusega) ei saa kindlasti võrrelda
rikkumisega, mis seisneb hilisemas naasmises. Kohtu hinnangul ei ole kuidagi põhjendatud, et
juhul, kui isikul kulub kaupluses käimiseks planeeritust vähem aega, siis on ta sunnitud
täiendavalt kuskil ringi jalutama või ootama kodumaja ees kuni koju naasmiseks planeeritud
kellaaeg saabub.
Samuti ei saa kriminaalhooldusalusele isikule heita ette, et enne emaga Narva Haigla
erakorralise meditsiini osakonda minekut ei teavitanud ta kriminaalhooldusametnikku
vajadusest kodust lahkuda.
Teatavasti on erakorralise meditsiini osakonda pöördumine üldjuhul seotud tõsise ja
kiireloomulise või ootamatu terviserikkega. Taolisesse olukorda sattunud isiku jaoks on
esmatähtis ohu kõrvaldamine ning on igati mõistetav, kui sel hetkel ei mõelda vajadusele
teavitada tekkinud olukorrast ka kriminaalhooldusametnikku.

Küll aga tuleb tõsiseks rikkumiseks lugeda Truške poolt omavoliliselt jalavõru eemaldamist.
Samas ei saa aga jätta arvestamata, et võru eemaldamise eesmärgiks ei olnud liikumispiirangu
ajal kodust lahkumine. Hoolimata võru eemaldamisest ei lahkunud Truške kodust ega
kavatsenudki seda teha. Seega ei olnud võru eemaldamine ajendatud elektroonilise valve
kohaldamise eesmärgiks olnud liikumispiirangute rikkumise soovist. Truške ise põhjendas
võru eemaldamist abstraktse hirmuga, et elektroonilise valve seade tekitab nii temal endal kui
ka emal peavalusid. Kohtuistungil ta mõistis, et sellises olukorras tuleb enne jalavõru
eemaldamist võtta ühendust kriminaalhooldusametnikuga ning edasised toimingud temaga
kooskõlastada.

Kuigi formaalselt on Truške rikkunud korduvalt kokkulepitud elektroonilise valve ajakava ja
eemaldanud omavoliliselt jalavõru, on kohus ülaltoodud asjaolusid arvestades seisukohal, et
tegemist ei olnud nii oluliste rikkumistega, mis tingiks Truškele mõistetud vangistuse
täitmisele pööramise. Truške ise mõistis oma rikkumisi ja avaldas soovi jätkata elektroonilise
valve nõuete täitmist. Seetõttu peab kohus võimalikuks anda Truškele veelkord võimalus oma
käitumise parandamiseks ning katseaja läbimiseks.
Neil põhjustel jätab kohus kriminaalhooldusametniku taotluse rahuldamata.

Kohus teeb määruse tuginedes eeltoodule ja juhindudes KrMS § 427 lg-st 1, 432 lg-st 3.

(allkirjastatud   digitaalselt)

Astrid Asi
Kohtunik




                                                                                            4
