                                                                             1-16-451




                    KOHTUMÄÄRUS

Kohus                          Harju Maakohus (Liivalaia kohtumaja)


Määruse tegemise aeg ja koht   22. veebruaril 2016.a Tallinnas


Kriminaalasja number           1-16-451 (14237300171)


Kohtukoosseis                  Kohtunik Violetta Kõvask


Kohtuistungi sekretär          Sirje Luga


Tõlk                           Anneli Helmann


Kriminaalasi                   Dmitri Borissov süüdistuses KarS § 121 (alates
                               01.01.2015.a KarS § 121 lg 2 p 2, 3) ja § 120 (alates
                               01.01.2015.a   KarS    §     120    lg    1)    järgi
                               kokkuleppemenetluses.


Abiprokurör                    Ruta Rammo


Süüdistatav                    DMITRI BORISSOV – isikukood 36912130322; Eesti
                               Vabariigi kodakondsus; elukoht: XXX; emakeel: vene
                               keel, valdab eesti keelt; keskeriharidus; töökoht: XXX
                               AS, parkimiskorraldaja (XXX). Kriminaal- ja
                               väärteokorras karistamata.


Kaitsja                        Kaitsjat kohtusse ei soovinud




                                                                                    1
                                                                                        1-16-451


RESOLUTSIOON

Jätta rahuldamata Dmitri Borissov’i 18.02.2016.a Harju Maakohtule esitatud
määruskaebus temalt 17.02.2016.a kriminaalasjas nr 1-16-451 kohtuotsusega
riigituludesse välja mõistetud menetluskulude vähendamiseks ning tasumise tähtaja
pikendamiseks.
Edastada Dmitri Borissov’i esitatud määruskaebus Tallinna Ringkonnakohtule.
Käesolev kohtumäärus teha               teatavaks     Dmitri     Borissov’ile    ning     Põhja
Ringkonnaprokuratuurile.
Asjaolud ja menetluse käik

Süüdistatav Dmitri Borissov, tema kaitsja Karine Nersesjan ja Põhja Ringkonnaprokuratuuri
abiprokurör Ruta Rammo sõlmisid käesolevas kriminaalasjas kokkuleppe 21.01.2016.a.
Kokkuleppe kohaselt selgitati süüdistatavale, et süüdimõistva kohtuotsusega kaasneb lisaks
karistusele sundraha, mis kuulub süüdistatava poolt hüvitamisele. KrMS § 179 lg 1 p 2
kohaselt on sundraha suurus II astme kuriteos süüdimõistmise korral 1,5 kuupalga
alammäära, s.o käesoleval ajal 645.00 eurot. Samuti selgitati süüdistatavale, et ta on
süüdimõistva kohtuotsuse jõustumisel kohustatud tasuma kriminaalmenetluse kulud, milleks
kokkuleppe sõlmimise hetkel oli kaitsja Karine Nersesjan’i õigusabikulu summas 144.00
(48+96) eurot. Kui süüdistatav soovib kaitsja osavõttu kriminaalasja kohtulikul arutamisel,
lisandub kaitsjatasu ka kohtumenetluses osalemise eest. Süüdistatav ei soovinud kaitsja
osavõttu kohtuistungil.

01.02.2016.a Harju Maakohus andis Dmitri Borissov’i temale esitatud süüdistuses KarS §
121 (alates 01.01.2015.a KarS § 121 lg 2 p 2, 3) ja § 120 (alates 01.01.2015.a KarS § 120 lg
1) järgi kokkuleppemenetluses kohtu alla ning määras kohtuistungi toimumise ajaks
17.02.2016.a kell 13:00.

Kohtuistung toimus 17.02.2016.a, kus arutati Dmitri Borissov’i süüküsimust ning kokkuleppe
sõlmimise asjaolusid. Süüdistatav tunnistas oma süüd ning märkis, et kokkuleppe sõlmimine
oli vabatahtlik, keegi ei avaldanud survet. Samuti selgitas süüdistatav, et talle seletati, et ta
peab tasuma menetluskulud.

17.02.2016.a Harju Maakohus kuulutas käesolevas kriminaalasjas kohtuotsuse, millega
kinnitas sõlmitud kokkuleppe ja tunnistas Dmitri Borissov’i süüdi KarS § 121 (alates
01.01.2015.a KarS § 121 lg 2 p 2, 3) järgi kvalifitseeritud kuriteo toimepanemises eest,
karistades teda vangistusega 9 (üheksa) kuud. Samuti tunnistas kohus Dmitri Borissov’i süüdi
KarS § 120 (alates 01.01.2015.a KarS § 120 lg 1) järgi kvalifitseeritud kuriteo
toimepanemises eest ning karistas teda 5 (viis) kuu pikkuse vangistusega. KarS § 64 lg 1
alusel suurendati mõistetud üksikkaristustest raskeimat, mõistes liitkaristuseks vangistuse 1
(üks) aasta. KarS § 74 lg 1, 3 alusel ei pööratud mõistetud karistust täitmisele, kui Dmitri
Borissov ei pane talle kohtu poolt määratud 14 (neljateist) kuulise katseaja jooksul toime uut
kuritegu ning täidab talle KarS § 75 lg 1 ja § 75 lg 2 p 2, 8 sätestatud käitumiskontrolli ajaks
pandud kontrollnõudeid ja kohustusi. KarS § 78 p 1 alusel hakkas Dmitri Borissov’ile
määratud 14 (neljateist) kuu pikkune katseaeg kulgema alates kohtuotsuse kuulutamise
päevast, s.o 17.02.2016.a. Dmitri Borissov’i suhtes ei olnud tõkendit kohaldatud.




                                                                                                2
                                                                                     1-16-451


Samuti võttis kohus 17.02.2016.a kohtuotsuses seisukoha kriminaalasjas olnud asitõendite
ning menetluskulude osas. 2 CD ja 2 DVD plaati salvestustega otsustas kohus jätta
kriminaalasja materjalide juurde peale kohtuotsuse jõustumist. Vintraudne püstol Makarov
(kal. 9 mm, seeria XA3963), 2 padrunisalve ja 3-l alusel kokku 87 9 mm padrunit otsustas
kohus konfiskeerida, kui kuriteo toimepanemise vahendid ning peale kohtuotsuse jõustumist
edastada Põhja Prefektuuri lubade talitusele. Samuti Harju Maakohus mõistis Dmitri
Borissov’ilt välja sundraha II astme kuriteo toimepanemise eest summas 645 eurot (kuussada
nelikümmend viis eurot) ning kohtueelses menetluses tekkinud kaitsjatasu summas 144,00
eurot (ükssada nelikümmend neli eurot). Kohus määras, et Dmitri Borissov’il tuleb
menetluskulud tasuda 1 (ühe) kuu jooksul alates kohtuotsuse jõustumisest. Dmitri
Borissov’ile selgitati, et kui rahalised nõuded pole täies ulatuses tähtaegselt tasutud,
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

18.02.2016.a laekus Harju Maakohtule Dmitri Borissov’i määruskaebus, milles viimane
soovib vaidlustada 17.02.2016.a Harju Maakohtu otsust menetluskulude väljamõistmise osas,
kuivõrd need on talle üle jõu käivad, ta on töövõimetu pensionär, töötu ning tema peres kasvab
7 last.

Kohtumääruse motiivid

Käesolevas kriminaalasjas ei ole süüdimõistetu Dmitri Borissov esitanud Harju Maakohtu
17.02.2016.a kohtuotsusele kriminaalasjas nr 1-16-451 apellatsiooniteadet ega
apellatsioonkaebust mõistetud karistuste osas, samuti ei ole Dmitri Borissov vaidlustanud
süüdistuses esitatud kuritegude kvalifikatsiooni. Dmitri Borissov’i avaldus on käsitletav kui
määruskaebus, milline on esitatud eesmärgiga vaidlustada üksnes temalt riigituludesse välja
mõistetud menetluskulusid.

Kohus juhib tähelepanu, et KrMS §-de 189 lg 2 ja § 191 lg 1 sätestatu kohaselt on seadusandja
pidanud võimalikuks lahendada menetluskulude hüvitamist, kas kohtuotsuses või sellest
eraldi koostatavas kohtumääruses ja erandina üldreeglist on menetluskulude hüvitamise osas
võimalik maakohtu otsust vaidlustada ka kriminaalmenetlus seadustiku 15. peatükis
sätestatud määruskaebe korras.

Riigikohus lahendis nr 3-1-1-44-15, p 10 on juhtinud tähelepanu sellele, et KrMS § 315 lg 8
sätestatud õigust tuleb tõlgendada viisil, et kohus võib esitada põhjendused üksnes
menetluskulude hüvitamise osas, s.t tulenevalt KrMS § 191 lg 2 peab kohus põhjendama kogu
menetluskulude hüvitamise otsust ja KrMS § 189 lg 2 alusel on seda võimalik teha määruses.

Eeltoodust juhindudes peab kohus vajalikuks koostada käesolevas kohtumääruses
motiveeritud seisukoha üksnes Harju Maakohtu 17.02.2016.a kohtuotsuses süüdistatavalt
Dmitri Borissov’ilt riigituludesse väljamõistetud menetluskulude osas.

Tulenevalt KrMS § 175 lg 1 p 4 on määratud kaitsjale makstud tasu ning süüdimõistva
kohtuotsusega kaasnev sundraha käsitletavad menetluskuludena. KrMS § 180 lg 1 sätestab,
et süüdimõistva kohtuotsuse korral hüvitab menetluskulud süüdimõistetu. KrMS § 180 lg 3
nähtub, et kui menetluskulude hüvitamine ilmselt käib süüdimõistetule üle jõu, jätab kohus
osa neist riigi kanda. Kohus võib määrata, et kriminaalmenetluse kulud hüvitatakse ositi.




                                                                                             3
                                                                                      1-16-451


Käesolevas asjas on menetluskuludeks määratud kaitsjatasu summas 144,00 eurot (ükssada
nelikümmend neli eurot) ning sundraha II astme kuriteo toimepanemise eest summas 645
eurot (kuussada nelikümmend viis eurot).

Kohus märgib, et seadusandja on määranud, et süüdimõistva kohtuotsuse korral hüvitab
menetluskulud reeglina süüdimõistetu. Menetluskulusid määrates võtab kohus arvesse nii
süüdistatava varalise seisundi kui ka tema taasühiskonnastamise väljavaateid. Seejuures
isikule mõistetud karistuse liik ja määr ei ole iseenesest otsustava tähendusega, arvesse tuleb
võtta süüdistatava sissetulekut ja varalist seisundit tervikuna (vt Riigikohtu
kriminaalkolleegiumi 23.11.2012.a määrus kriminaalasjas nr 3-1-1-105-12, p 7).

Sundraha osas osundab kohus Riigikohtus väljendatud seisukohale, mille põhjal
kriminaalmenetluse üldiste kulude sissenõudmine toimub süüdimõistetutelt sundraha
instituudi kaudu, mille eesmärk on see, et just menetluse põhjustanud isik kompenseeriks osa
kulutustest, mida riik kannab seoses oma üldise avalik-õigusliku ülesandega tagada
kriminaalmenetluse toimimine ja kuriteo tagajärgede heastamine. Sundraha instituut kannab
oma olemuselt seega mitte karistuslikku, vaid kompensatoorset eesmärki (vt Riigikohtu
kriminaalkolleegiumi 09.09.2005.a otsus kriminaalasjas nr 3-1-1-63-05, p 10).
17.02.2016.a Harju Maakohus mõistis Dmitri Borissov’i süüdi teise astme kuriteo
toimepanemises ja nimelt KarS § 121 (alates 01.01.2015.a KarS § 121 lg 2 p 2, 3) ja § 120
(alates 01.01.2015.a KarS § 120 lg 1) järgi kvalifitseeritud kuritegude toimepanemises.
Kohus juhib tähelepanu sellele, et KrMS § 179 lg 1 p 1, 2 kohaselt süüdimõistva
kohtuotsusega kaasneva sundraha suurus on: esimese astme kuriteos süüdimõistmise korral
2,5 kuupalga alammäär ja teise astme kuriteos süüdimõistmise korral 1,5 kuupalga alammäär.
01.01.2016.a kehtima hakanud, 18.12.2015.a vastu võetud Vabariigi Valitsuse määruse nr
139 s.o töötasu alammäära kehtestamine § 1 p 1 kohaselt on 1. jaanuarist 2016.a tunnitasu
alammääraks 2,54 eurot ja kuutasu alammääraks täistööajaga töötamise korral 430 eurot.
Eelpool toodust lähtuvalt on süüdimõistetult teise astme kuriteo toimepanemise eest
riigituludesse välja mõistetava sundraha suuruseks (430x1,5) = 645 eurot. Kriminaalasja
kohtuliku arutamise käigus leidis ka tuvastamist fakt, et süüdistatavale Dmitri Borissov’ile
osutati kohtueelse menetluse käigus riigi õigusabi Karine Nersesjan’i poolt summas 144.00
(48+96) euro ulatuses.
21.01.2016.a sõlmitud kokkuleppest nähtuvalt nõustus Dmitri Borissov menetluskulude
suurusega. Kuivõrd kokkuleppes ei ole kokkulepitud, et menetluskulud kuuluvad ajatamisele,
peab kohus järeldama, et menetluskulud tuleb hüvitada 1 (ühe) kuu jooksul arvates
kohtuotsuse jõustumisest.
Riigikohus on 11.02.2016.a otsuses nr 3-1-1-7-16, p 5.3 sedastanud, et alates 29.03.2015.a
kuuluvad süüdistatava poolt hüvitamisele kuuluvad menetluskulud kokkuleppe esemesse,
millele kohalduvad menetluskulude vaidlustamisele täies mahus kõik kokkuleppe menetlust
reguleerivad sätted. Kohtul on pädevus kokkuleppemenetluses sõlmitud kokkuleppe n.ö
kinnitamine süüdimõistva kohtuotsuse tegemisega või selle kinnitamisest keeldumine
kriminaalasja tagastamisega prokuratuurile. Kokkuleppe muutmiseks puuduvad kohtul
volitused.



                                                                                              4
                                                                                     1-16-451


Kokkuleppes ei ole süüdistatav, tema kaitsja ega abiprokurör leppinud kokku kulude
hüvitamise individualiseerimises, s.t ei ole kokkulepet, et kulud tuleb hüvitada osade kaupa.
Kuivõrd selline kokkuleppe puudub, ei saa kohus kokkulepet muuta ning määrata, et
väljamõistetud menetluskulud kuuluvad tasumisele ositi, kuna see on kokkuleppemenetlust
reguleerivate sätete rikkumine.
Süüdistatav kinnitas kohtuistungil, et ta jääb sõlmitud kokkuleppe juurde, seega kohus
kinnitas kokkuleppe sedasi, nagu selle sõlmisid süüdistatav Dmitri Borissov, tema kaitsja
Karine Nersesjan ja Põhja Ringkonnaprokuratuuri abiprokurör Ruta Rammo 21.01.2016.a.
Eelpool toodust tulenevalt leiab kohus, et Dmitri Borissov’i esitatud määruskaebus tuleb jätta
rahuldamata ning edastada Tallinna Ringkonnakohtule läbivaatamiseks.
Kohus juhindus KrMS § 173 lg 1 p 1, § 175 lg 1 p 4, § 179 lg 1 p 2, § 180 lg 1, § 245, § 248.




Violetta Kõvask

Kohtunik

/Digitaalselt allkirjastatud/




                                                                                             5
