                                                                                  4-15-8779




                           KOHTUOTSUS
                                EESTI VABARIIGI NIMEL

 Kohus                               Tartu Maakohus

 Otsuse tegemise aeg ja koht         30.05.2016. a Tartu Kohtumaja, Tartu, Kalevi 1,
                                     kirjalikus menetluses
 Kohtunik                            Madis Kägu

 Väärteoasja number                  4-15-8779 (951014000005)

 Väärteoasi                          K.P.kaebus Andmekaitse Inspektsiooni 30.09.2015. a
                                     otsusele väärteoasjas nr 951014000005
 Menetlusalune isik,                 K.P.
 kaebuse esitaja                     Isikukood: XXXX, elukoht: XXXX

 Kaitsja                             jurist Rein Pärtel


 Kohtuväline menetleja               Andmekaitse Inspektsioon

 RESOLUTSIOON                        Juhindudes VTMS § 132 p 3, kohus
                                     otsustas:

tühistada Andmekaitse Inspektsiooni 30.09.2015. a otsus väärteoasjas nr 951014000005 ja
lõpetada menetlus VTMS § 29 lg 1 p 5 alusel väärteo aegumistähtaja möödumise tõttu.


Edasikaebamise kord
Edasikaebus EV Riigikohtule kassatsiooni korras esitatakse Riigikohtule kirjalikult 30 päeva
jooksul alates otsuse avalikult teatavakstegemisest. Kohtuotsus jõustub, kui kassatsiooni
esitamise tähtaeg on möödunud.


Asjaolud

K.P. karistati Andmekaitse Inspektsiooni 30.09.2015. a otsusega KarS § 1571 lg 1 järgi
rahatrahviga 30 trahviühikut, s.o 120 eurot.
Otsuse kohaselt avaldas K.P.10.03.2014. a ajakirjanikule G.P. osas delikaatseid isikuandmeid,
mida kasutati 11.03.2014. a Õhtulehes avaldatud artiklis.
15.10.2015. a esitas K.P. Andmekaitse Inspektsiooni otsuse peale kaebuse, milles taotles otsuse
tühistamist ning väärteomenetluse lõpetamist teos väärteotunnuste puudumise tõttu.

Kohtuistung kaebuse arutamiseks toimus 21.12.2015. a. Kohtuistungil lükkas kohus asja
arutamise edasi, kuivõrd kaebaja taotles täiendava tunnistaja istungile kutsumist, millise
taotluse kohus rahuldas.
26.01.2016. a istungile kaebaja taotletud tunnistaja haiglas viibimise tõttu ei ilmunud. Kohus
lükkas asja arutamise edasi täiendavate tõendite kogumiseks ja tunnistaja kohtusse ilmumise
võimaldamiseks. Kohus määras uueks itungi ajaks 03.03.2016. a.
01.03.2016. a teatas kaebaja elektronkirjaga, et tema kaitsja Rein Pärtel viibib haiglas ning tema
tervenemine võib võtta aega kuni 8 nädalat. Ühtlasi avaldas kaebaja, et soovib kaitsja osalemist
istungil, teist kaitsjat kaebaja võtta ei soovinud.


Kohtu seisukoht

Väärteoprotokollist nähtuvalt on tegu, mille toime panemist K.P. ette heidetakse, toime pandud
10.03.2014. a. Andmekaitse Inspektsioon tegi K.P. suhtes väärteootsuse 30.09.2015. a, kuid see
ei ole jõustunud, kuna menetlusalune isik esitas selle peale kaebuse Tartu Maakohtusse.
Käesoleva aja, s.o 30.05.2016. a seisuga jõustunud otsust asjas ei ole.

KarS § 81 lg 3 kohaselt on väärtegu aegunud, kui selle lõpule viimisest kuni selle kohta tehtud
otsuse jõustumiseni on möödunud kaks aastat, kui seadus ei näe selle eest ette kolmeaastast
aegumistähtaega.
VTMS § 29 lg 1 p 5 kohaselt ei alustata väärteomenetlust ja alustatud menetlus tuleb lõpetada,
kui väärteo aegumistähtaeg on möödunud.

Riigikohus on oma praktikas märkinud, et aegumistähtaja kui absoluutse menetlustakistuse
möödumisel tuleb väärteomenetlus lõpetada.1 Aegumine välistab menetluse alustamise või
alustatud menetluse jätkamise, mistahes eesmärgil.2 Väärteo aegumise korral ei ole kohus enam
pädev arutama väärteo kvalifikatsiooni õigsuse, tõendatusse või mistahes muude sisuliste
õiguslike küsimuste üle.3 Erinevalt kriminaalmenetlusest ei võimalda väärteo aegumine kui
absoluutne menetlustakistus asja edasist menetlemist isegi süüdlase rehabiliteerimise
eesmärgil, vaid kohustab menetluse lõpetama igas kohtuastmes, milles see ilmneb.4
Eeltoodu alusel tegi kohus kindlaks, et K.P. etteheidetav tegu on käesolevaks ajaks aegunud.
Seega tuleb Andmekaitse Inspektsiooni 30.09.2015. a otsus tühistada ja väärteomenetlus
väärteo aegumistähtaja möödumise tõttu tühistada.


Madis Kägu
kohtunik
/allkirjastatud digitaalselt/




1
  27.01.2016. a otsus nr 3-1-1-16-16;
2
  08.05.2015. a otsus nr 3-1-1-30-15;
3
  27.04.2010. a otsus nr 3-1-1-20-10;
4
  J. Sootak, P. Pikamäe. Karistusseadustik. Kommenteeritud väljaanne. Tallinn: Juura 2015, § 81 komm. 1.
