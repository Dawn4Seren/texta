                             KOHTUMÄÄRUS
 Kohus                              Tartu Maakohus
 Kohtunik                           Marge Tamme
 Määruse tegemise aeg ja koht       18. oktoober 2016.a, Valga kohtumaja
 Tsiviilasi nr                      2-16-117107
 Tsiviilasi                         OÜ Aktiva Finants hagi Huberts Baškers vastu
                                    võlgnevuse nõudes
 Menetlustoiming                    Hagiavalduse menetlusse võtmisest keeldumine
 Menetlusosalised ja nende          Hageja: Osaühing Aktiva Finants (registrikood
 esindajad                          10746479; asukoht: A. Weizenbergi 20, 10150 Tallinn; e-
                                    post: inkasso@julianus.ee)
                                    Hageja lepinguline esindaja: Kadri Timuska (OÜ
                                    Julianuse Õigusbüroo; asukoht: A. Weizenbergi 20, 10150
                                    Tallinn; telefon: 6814 400; e-post: jurist@julianus.ee)
                                    Kostja: Huberts Baškers (isikukood xxxxxxxxxxx; elu- ja
                                    viibimiskoht teadmata)


RESOLUTSIOON
1. Jätta menetlusse võtmata OÜ Aktiva Finants hagi Huberts Baškers vastu võlgnevuse
   nõudes.
2. Jätta menetluskulud OÜ Aktiva Finants kanda.
3. Määrus toimetada kätte hageja esindajale.

Edasikaebamise kord ja tähtaeg
Määruse peale võib esitada määruskaebuse kirjalikult Tartu Ringkonnakohtule Tartu Maakohtu
kaudu. Määruskaebuse esitamise tähtaeg on 15 päeva määruse määruskaebuse esitajale
kättetoimetamisest alates.

ASJAOLUD

Hageja esitas 03.08.2016.a Pärnu Maakohtule maksekäsu kiirmenetluse avalduse Huberts
Baškers vastu võla väljamõistmiseks. Kohus lõpetas maksekäsu kiirmenetluse, kuna
makseettepanekut ei õnnestunud mõistliku aja jooksul kätte toimetada. Pärnu Maakohus andis
19.09.2016.a määrusega asja üle Tartu Maakohtule menetluse jätkamiseks hagimenetluses.

                                                                                        1
Tartu Maakohus jättis 23.09.2016.a määrusega hageja avalduse käiguta ning kohustas hagejat
14 päeva jooksul määruse kättetoimetamisest alates esitama oma nõude ja selle põhjenduse
hagiavaldusele ettenähtud vormis, tasuma täiendava riigilõivu ning esitama andmed, mis
võimaldaksid kostjale menetlusdokumente kätte toimetada, ja kohtualluvuse põhjenduse.
Hagejale on Tartu Maakohtu 23.09.2016.a määrus 23.09.2016.a kell 09.46 elektrooniliselt kätte
toimetatud.

KOHTU SEISUKOHT

Hageja ei ole talle selleks antud tähtaja jooksul esitanud kohtule oma nõuet ega selle põhjendust
hagiavaldusele ettenähtud vormis ega tasunud riigilõivu lähtuvalt hagi hinnast.

Tsiviilkohtumenetluse seadustiku (TsMS) § 487 lg 1 I lause järgi kohustab asja hagimenetluse
korras menetlev kohus avaldajat esitama oma nõude ja põhjendama seda hagiavaldusele
ettenähtud vormis 14 päeva jooksul, kui maksekäsu kiirmenetluse avaldus ei vasta hagiavalduse
nõuetele. TsMS § 487 lg 3 alusel keeldub kohus määrusega hagi menetlusse võtmast, kui
avaldaja ei esita nõude põhjendust õigel ajal. Hageja ei ole esitanud nõuetekohast hagi.

Riigilõivuseaduse (RLS) § 59 lg 1 kohaselt tasutakse hagiavalduse esitamisel riigilõivu
lähtuvalt hagihinnast RLS lisa 1 järgi või kindla summana. TsMS § 147 lg 5 kohaselt tuleb
maksekäsu kiirmenetluse hagimenetluseks ülemineku korral tasuda hagilt täiendav riigilõiv
ulatuses, mis ei ole kaetud maksekäsu kiirmenetluse avalduse esitamisel tasutud riigilõivuga.

Hageja ei ole riigilõivu juurde tasunud. TsMS § 371 lg 1 p 10 alusel ei võta kohus hagiavaldust
menetlusse, kui hagiavalduses esitatud nõudelt ei ole tasutud riigilõivu.

TsMS § 3401 lg 2 kohaselt jäetakse avaldus menetlusse võtmata ja tagastatakse, kui kohtu
määratud tähtpäevaks puudusi ei kõrvaldata. Kuna hageja ei ole Tartu Maakohtu 23.09.2016. a
määruses nimetatud puudusi tähtaegselt kõrvaldanud ega taotlenud puuduste kõrvaldamiseks
antud tähtaja pikendamist, tuleb hagi jätta TsMS § 3401 lg 2, § 487 lg 3 ja § 371 lg 1 p 10 alusel
menetlusse võtmata.

TsMS § 168 lg 1 alusel tuleb menetluskulud jätta hageja kanda.

/allkirjastatud digitaalselt/
Marge Tamme
Kohtunik



                                                                                                2
