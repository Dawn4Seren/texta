                                                                              1-16-3375




                         KOHTUOTSUS
                              EESTI VABARIIGI NIMEL

Kohus                          Harju Maakohus

Otsuse tegemise aeg ja koht    17.mail 2016, Tallinn (Liivalaia kohtumaja)

                               1-16-3375 (15230201136)
Kriminaalasja number

Kohtunik                       Leo Kunman

Kohtuistungi sekretär          Katrin Lopsik

                               Kristjan Aberut´i süüdistuses           KarS     §    424       järgi
Kriminaalasi                   kokkuleppemenetluses
Prokurör                       Katrin Tron

Süüdistatav                    Kristjan Aberut (isikukood 39104170273, elukoht: XXX, Eesti
                               Vabariigi kodanik, põhiharidus, töökoht: XXX AS, emakeel – eesti
                               keel, karistatus: kehtivad kriminaalkaristused ja väärteokaristused
                               puuduvad, kahtlustatavana kinni peetud 29.11.2015 - 30.11.2015 (2
                               päeva), tõkend puudub)

Kaitsja                       Veera Tolli-Baskin (kohtuistungil ei osalenud)
RESOLUTSIOON
   1. Süüdi tunnistada Kristjan Aberut KarS § 424 järgi ja karistada vangistusega 9 (üheksa)
       kuud.
   2. KarS § 68 lg 1 alusel arvestada eelvangistus karistusaja hulka, s.o kahtlustatavana
       kinnipidamise aeg: 29.11.2015-30.11.2015 (2 päeva), seega kandmisele kuulub 8
       (kaheksa) kuud 28 (kakskümmend kaheksa) päeva vangistust.
   3. KarS § 73 lg 1, 3 alusel määrata, et mõistetud 8 (kaheksa) kuud 28 (kakskümmend
       kaheksa) päeva vangistust, ei pöörata täielikult täitmisele, kui Kristjan Aberut ei pane 1
       aasta 6 kuu pikkuse katseaja jooksul toime uut kuritegu.
   4. KarS § 78 p 1 alusel arvestada Kristjan Aberut´ile määratud katseaja kulgemist alates
       kohtuotsuse kuulutamisest, s.o alates 17.05.2016.
   5. Kristjan Aberut´ilt välja mõista KrMS § 180 lg 1, § 179 lg 1 p 2, KrMS § 175 lg 1 p 4
       alusel menetluskuluna:
          • Sundraha II astme kuriteo toimepanemise eest 1,5 palga alamääras s.o 645 eurot.
          • Tasu riigi õigusabi osutamise eest summas 80 eurot.
          • Riiklikul ekspertiisiasutusel seosese isiku kohtuarstliku ekspertiisi tegemisega
              tekkinud kulud (Ekspertiisiakt nr 16E-PõI0035) summas 84 eurot.
                                                                                           1
                                                                                    1-16-3375



 KrMS § 180 lg 3, § 313 lg 1 p 7 alusel kriminaalmenetluse kulud kogusummas 809 (kaheksasada
 üheksa) eurot tasuda 12 kuu jooksul Maksu- ja Tolliameti arveldusarvele EE351010052031000004
 SEB Pank, EE502200221014193355 Swedbank, EE873300333499990003 Danske Bank või
 EE401700017002872300 Nordea Pank. Menetluskulude tasumiseks vajaminev viitenumber
 edastatakse makseinfona süüdimõistetule tema poolt avaldatud meili- või postiaadressile. Samuti on
 makseinfo/maksegraafiku leht koos kohtuotsusega kättesaadav e-toimiku süsteemi kaudu.

 Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
 läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
 kanda ka kohtuotsuse täitmisega seonduvad kulud.

 Kohus selgitab, et makseinfo/maksegraafiku lehel on informatiivne tähendus, s.t et kaevatav ning
 õiguslikku tähendust omav dokument on kohtulahend, millega nõue välja mõisteti, mitte aga
 dokument, mille alusel toimub nõude tasumine.


 Edasikaebamise kord

 Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul, kui
 on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja võivad
 esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
 kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
 süüdistatavale on kuriteo eest mõistetud karistus, mida seadus selle eest ette ei näe.
 Apellatsioonkaebuse esitamise soovist teatatakse otsuse teinud kohtule kirjalikult seitsme päeva
 jooksul, alates kohtuotsuse resolutiivosa kuulutamisest. Apellatsioon esitatakse otsuse teinud kohtule
 kirjalikult viieteistkümne päeva jooksul, alates päevast, mil kohtumenetluse poolel on võimalik
 kohtus tutvuda kohtuotsusega. Vahistatud süüdistatav või tema kaitsja võivad esitada apellatsiooni
 süüdistatavale kohtuotsuse koopia kätteandmisele järgnevast päevast alates viieteistkümne päeva
 jooksul. Menetluskulusid on võimalik vaidlustada vastavalt KrMS § 189 lg 3 kohtuotsusest eraldi, so
 määruskaebemenetluse korras vastavalt KrMS § 387 lg 1, esitades määruskaebuse 15 päeva jooksul,
 alates päevast, mil isik sai vaidlustatavast kohtumäärusest teada või pidi teada saama, vaidlustatava
 kohtumääruse teinud kohtule.
Kohtuotsuse põhiosa

On tõendamist leidnud, et 29.11.2015 kl 04.10 juhtis Kristjan Aberut Harjumaal, Jõelähtme vallas,
Loo alevikus, Saha tee 6 maja juures mootorsõidukit Mazda 323 registreerimismärgiga XXX, olles
joobeseisundis (alkoholi sisaldus väljahingatavas õhus 0,85 mg/l). Kristjan Aberut rikkus
liiklusseaduse § 69 lg 1 ja korrakaitseseaduse § 36 lg 1 /Juht ei tohi olla joobeseisundis. Joobeseisund
on alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides/ ning liiklusseaduse § 69 lg 2 p 1 /alkoholijoobes olevaks loetakse
mootorsõidukijuht, trammijuht ja maastikusõidukijuht kui juhi ühes grammis veres on vähemalt 1,50
milligrammi alkoholi või tema väljahingatavas õhus on alkoholi 0,75 milligrammi ühe liitri kohta või
rohkem/ nõudeid. Seega Kristjan Aberut pani toime KarS § 424 järgi kvalifitseeritava kuriteo,
s.o mootorsõiduki juhtimise joobeseisundis.


Kriminaalasja kohtulikul uurimisel kohus tuvastas:

                                                                                                2
                                                                                    1-16-3375

Kokkuleppest nähtuvalt nõustusid süüdistatav Kristjan Aberut ning tema kaitsja Veera Tolli-Baskin
kuriteo kvalifikatsiooniga, tekitatud kahju laadiga ning jõudsid kokkuleppele prokuröri poolt kohtus
nõutava karistuse liigis ja määras.

Süüdistavale on selgitatud menetluskulude ja II astme kuriteo eest sundraha tasumise kohustust.
Kohus leiab, et Kristjan Aberut´i poolt kokkuleppe sõlmimine oli tema tõelise tahte avaldus ja
kriminaalasja menetlemisel on järgitud kokkuleppemenetluse sätteid.

29.11.2015 teisaldatud Lääne-Harju politseijaoskonna parklasse aadressil Rahumäe tee 6/1, Tallinn
mootorsõiduk Mazda 323 reg märk XXX on parklast väljastatud.

Süüdistavale on selgitatud menetluskulude ja sundraha tasumise kohustust. Menetluskuludeks antud
kriminaalasjas on kaitsjale makstav tasu (KrMS § 175 lg 1 p 4) 80 eurot, süüdimõistva kohtuotsusega
kaasnev sundraha (KrMS § 175 lg 1 p 9 ja § 179 lg 1 p 2) 645 eurot ning ekspertiisitasu (KrMS § 175
lg 1 p 3), Ekspertiisiakt nr 16E-PõI0035 summas 84 eurot.

KrMS § 179 lg 1 p 2 järgi on süüdimõistva kohtuotsusega kaasnev sundraha II astme kuriteo korral
1,5 palga alammäära; Vabariigi Valitsuse 18.12.2015 määrusega nr 139 kehtestati töötasu
alammääraks täistööajaga töötamise korral 2,54 eurot tunnis ja 430 eurot kuus. Seega on sundraha II
astme kuriteo toimepanemise korral 645 eurot.

KrMS § 175 lg 1 p 4 kohaselt loetakse menetluskuluks määratud kaitsjale makstud tasu. Kristjan
Aberut´ile oli kaitsja määratud riigi poolt; kaitsja on esitanud taotluse 80 eurot riigi õigusabi tasu
määramises ja riigieelarvest hüvitamises; kaitsja taotlus on rahuldatud, seega tuleks Kristjan Aberut´ilt
välja mõista kaitsjatasu 80 eurot.

Kohus leiab, et põhjendatud on võimaldada süüdistataval tasuda menetluskulusid osade kaupa, s.o 12
kuu jooksul. Maksegraafiku mittetäitmisel loetakse kõigi makseosade tähtaeg saabunuks ja kogu nõue
suunatakse täitemenetluse läbiviimiseks kohtutäiturile täitemenetluse seadustikus sätestatud korras.

Leo Kunman
Kohtunik




                                                                                                3
