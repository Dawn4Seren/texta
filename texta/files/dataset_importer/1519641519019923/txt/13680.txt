                               KOHTUOTSUS
                                   EESTI VABARIIGI NIMEL

Kohus                               Viru Maakohus
Tsiviilasja menetlev kohtunik       Pille Aver
Menetluse liik                      Lihtmenetlus
Otsuse tegemise aeg ja koht         2.juuni 2016, Narva kohtumaja

Tsiviilasja number                  2-16-101073
Tsiviilasi                          OÜ KODULIISING hagi S B vastu võlgnevuse ja viivise
                                    nõudes
Tsiviilasja hind                    359,68 eurot
Menetlusosalised ja nende           Hageja: OÜ KODULIISING (registrikood: 10892531)
esindajad                           Hageja lepinguline esindaja: Andrus Post (e-post:
                                    menetlus@liisi.ee)
                                    Kostja: S B (ik: XXX; elukoht: XXX)

Istungi toimumise aeg               Kirjalik menetlus


RESOLUTSIOON:

   1. Rahuldada OÜ KODULIISING hagi.
   2. Välja mõista kostjalt S B hageja OÜ KODULIISING kasuks laenulepingu nr
      0169308229 alusel 359,68 euroti, millest põhivõlgnevus on 289,52 eurot; viivis on
      37,21 eurot ja intressivõlg 32,95 eurot.
   3. Jätta kõik menetluskulud kostja kanda.
   4. Välja mõista kostjalt S B hageja OÜ KODULIISING kasuks menetluskuludena
      hagiavalduse esitamisel tasutud riigilõiv summas 100 eurot.
   5. Toimetada otsus kätte menetlusosalistele.
   6. Kohtuotsus kuulub tagatiseta viivitamatult täitmisele.

Edasikaebamise õigus
Kohus selgitab, et tulenevalt TsMS § 405 lg 1 ja § 627 lg 21 puudub pooltel lihtmenetluse asjas
apellatsiooni korras edasikaebamise õigus.

Apellatsioonkaebuse võib esitada ja see võetakse menetlusse üksnes juhul kui kohus on otsuse
tegemisel selgelt ebaõigesti kohaldatud materiaalõiguse normi või on selgelt rikutud menetlusõiguse
normi või selgelt ebaõigesti hinnatud tõendeid ja see võis oluliselt mõjutada lahendit.


                                                                                                  1/4
Apellatsioonkaebus tuleb sel juhul esitada otse Tartu Ringkonnakohtule 30 päeva jooksul alates
otsuse tervikteksti apellandile kättetoimetamisest. Kui kaebuse esitaja ei taotle apellatsioonkaebuse
lahendamist kohtuistungil, on ringkonnakohtul õigus lahendada apellatsioonkaebus kirjalikus
menetluses.

Kohtu selgitused

Kohus selgitab, et vastavalt tsiviilkohtumenetluse seadustiku (TsMS) § 405 lg-le 1 menetleb kohus
hagi oma õiglase äranägemise kohaselt lihtsustatud korras, järgides üksnes TsMS-s sätestatud üldisi
menetluspõhimõtteid. Tulenevalt TsMS § 444 lg 2 kui kohus menetleb hagi lihtmenetluses, võib ta
kohtuotsuse põhjendavas osas piirduda üksnes õigusliku põhjenduse ja tõendite, millele on rajatud
kohtu järeldused, märkimisega.

Asjaolud ja menetluse käik

OÜ KODULIISING esitas 20.01.2016 Pärnu Maakohtule maksekäsu kiirmenetluse avalduse,
millele kostja esitas vastuväite. 28.03.2016 esitas hageja Viru Maakohtule hagiavalduse S B vastu
võlgnevuse ja viivise nõudes. Hagiavalduse kohaselt sõlmisid laenusaaja FIE S B ja hageja
22.08.2013.a. laenulepingu nr 0169308229 (edaspidi leping), viimase osamakse tasumise
tähtajaga 06.10.2015, mille alusel sai FIE S B laenu 800 eurot kohvimasina Business kit, ID
7706632806 soetamiseks OÜ-lt Zinzino. Lepingut tagas käendajana kostja. Laenusaaja jättis alates
06.04.2015 kuni 06.10.2014 graafikujärgsed osamaksed hagejale maksmata vaatamata hageja
korduvatele meeldetuletustele. Tähtajaks jäi FIE S B tasumata põhivõlg summas 289,52 eurot ja
intress summas 32,95 senti. Hageja on esitanud tõendid võlgnevuse olemasolu kohta ja viivise
arvestuse (tlk 24-29).

Viru Maakohus võttis hagiavalduse menetlusse ning edastas hagimaterjalid kostjale vastuse
esitamiseks. Kostja esitas vastuväite hagiavaldusele. Kostja põhiliseks vastuväiteks on teha
hagejaga vastastikune tasaarvestus kauba hagejale tagastamise teel. Kostja ei vaidlusta viivise ja
intressi nõudeid.

Pooled on nõustunud kirjaliku menetlusega.

Kohtu põhjendused

Pooled kokkuleppele ei jõudnud.
Poolte vahel ei ole vaidlust selle üle, et hageja ja FIE S B sõlmisid krediidilepingu (tlk. 24-25),
mille alusel laenusaaja sai laenu 800 eurot kohvimasina soetamiseks müüjalt OÜlt Zinzino, laenu
saaja kohustub laenuna saadud raha ja intressi laenuandjale tagasi maksma. Nõue on muutunud
sissenõutavaks. Hageja nõuab lepingust tulenevat võlgnevust.

Võlaõigusseaduse § 108 lg 1 kohaselt, kui võlgnik rikub raha maksmise kohustust, võib
võlausaldaja nõuda selle täitmist. Lepingu punkti 3.6 kohaselt kohustus laenuandja laenu välja
maksma kauba müüjale. Lepingu lisana oli koostatud maksegraafik (tlk 24). Lepingu punkti 6 järgi
oli laenusaajal õigus lepingust taganeda 14 päeva jooksul alates lepingu sõlmimisest, esitades
laenuandjale sellekohase avalduse kirjalikult või e-posti teel. Lepingu punkti 7 järgi , kui laenusaaja
taganeb laenulepingust võib ta taganeda ka müügilepingust. Kui müüja ei täida asja üleandmise
kohustust või kui asi ei vasta lepingutingimustele ning müüja on õigustamatult keeldunud
laenusaaja õiguskaitsevahendite rahuldamisest, võib laenusaaja müügilepingu alusel laenuandja
suhtes keelduda omapoolsete kohustuste täitmisest. Kui laenusaaja on taganenud müügilepingust,
võib ta taganeda ka laenulepingust. Kohus pole käesolevas asjas tuvastanud müügi- või

                                                                                                  2/4
laenulepingust taganemise tahteavalduse olemasolu. Kostja väitel tegi ta 23.12.2015 kauba müüjale
Zinzino OÜ avalduse temale mittevajaliku kauba tagastamiseks sooviga teha ostja ja müüja
vaheline tasaarvestus. Müüja jättis avaldusele vastamata. Hagimenetluses taotleb kostja võla
tasaarvestamist laenuandjale (hagejale) kauba tagastamise näol.

Kohus, analüüsinud hageja seisukohti ja esitatud tõendeid ning kostja vastuväiteid, tuvastas hageja
esitatud lepingujärgse maksegraafiku ja kostja võlgnevuse arvestuskäiku võrreldes (tlk 24, 29) et
laenusaaja FIE S B ei ole tähtaegselt tasunud maksegraafiku järgseid makseid ning on hageja ees
makseviivituses 8 osamaksega. Poolte vahel selle asjaolu üle vaidlus puudub.

Vastavalt VÕS § 142 lg-le 1 kohustub käenduslepinguga käendaja kolmanda isiku (ehk
põhivõlgniku) võlausaldaja ees vastutama põhivõlgniku kohustuse täitmise eest. Nimetatud sätte
järgi on käendaja samaväärselt põhivõlgnikuga kohustatud vastutama kohustuse täitmise eest –
käendaja vastutus on oma sisu ja ulatuse poolest samane põhivõlgniku vastutusega. VÕS § 145 § lg
1 kohaselt vastutavad kohustuse rikkumise korral põhivõlgnik ja käendaja võlausaldaja ees
solidaarselt, kui käenduslepinguga ei ole ette nähtud, et käendaja vastutab üksnes juhul, kui
võlausaldaja ei saa nõuet põhivõlgniku vastu rahuldada. Seega on hageja otsustada, kelle käest ta
võlgnevuse tasumist nõuab. Käendaja vastutab käendatava kohustuste eest VÕS § 145 lg 2 järgi
täies ulatuses kui enda kohustuste eest. Antud juhul käendaja ja laenusaaja füüsilisest isikust
ettevõtja langevad kokku, mistõttu hageja nõue on õigesti suunatud kostja kui laenusaaja vastu.
Seda seisukohta toetab ka äriseadustiku § 78, mille järgi vastutab füüsilisest isikust ettevõtja kogu
oma isikliku varaga.

VÕS §-100 järgi on võlasuhtest tuleneva kohustuse täitmata jätmine kohustuse rikkumine ja
kohustuse rikkumise korral võib võlausaldaja VÕS § 101 lg 1 p 1 ja 6 ja § 108 lg 1 järgi nõuda
kohustuse täitmist ja rahalise kohustuse täitmisega viivitamise korral nõuda viivist. Poolte vahel
sõlmitud lepingu punktis 1.4. on pooled kokku leppinud, et juhul kui kostja (laenusaaja) ei tee
laenu tagasimakseid tähtaegselt, on laenuandjal õigus nõuda laenusaajalt viivist võlaõigusseaduse §
94 lg 1 sätestatud intressimääras. VÕS § 113 lg 1 järgi rahalise kohustuse täitmisega viivitamise
korral võib võlausaldaja nõuda võlgnikult viivist, arvates kohustuse sissenõutavaks muutumisest
kuni kohase täitmiseni. Viivise määraks loetakse võlaõigusseaduse §-s 94 sätestatud intressimäär,
millele lisandub kaheksa protsenti aastas. Kui lepinguga on ette nähtud kõrgem intressimäär kui
seadusjärgne viivisemäär, loetakse viivise määraks lepinguga lepinguga ettenähtud intressimäär.
Lepingu punkti 3.7 kohaselt on viivisemääraks 18% aastas ehk 0,049% päevas. Hagi esitamise
seisuga on viivis 37,21 eurot.

Eeltoodust tulenevalt kohus leiab, et esitatud tõenditega on kostja võlg täitmata maksekohustuse
näol hageja ees: 359,68 eurot, millest põhivõlg on 289,52 eurot; viivis 37,21 eurot ja tasumata
intress 32,95 eurot.

Kohus tuvastas, et hageja on koostanud neli kirjalikku meeldetuletust (tlk 27-28). Kohtul ei ole
põhjust kahelda nende teadete õigsuses. Samuti oli kostja oli juba lepingu sõlmimisel teadlik oma
maksetähtaegadest. Kuna kostja ei täitnud oma lepingulist kohustust, tekkis hagejal õigus pöörduda
võla sissenõudmiseks kohtu poole.

Tsiviilkohtumenetluses peab iga pool ise tõendama neid asjaolusid, millele ta tugineb. Kostja
tugineb tasaarvestuse vastuväitele. Kohus selgitab kostjale, et VÕS § 197 lõike 1 kohaselt, kui kaks
isikut (tasaarvestuse pooled) on kohustatud maksma teineteisele rahasumma või täitma muu
samaliigilise (käesoleval juhul rahalise) kohustuse, võib kumbki pool (tasaarvestav pool) oma
nõude teise poole nõudega tasaarvestada, kui tasaarvestaval poolel on õigus oma kohustus täita ja
teiselt poolelt nõuda tema kohustuse täitmist. Seega on tasaarvestuse esmaseks eelduseks poolte

                                                                                                3/4
vahel samaliigiliste vastastikuste nõuete olemasolu ning tasaarvestaja (kostja) peab saama nõude
teiselt poolelt (hagejalt) nõuda vastava kohustuse täitmist. Laenuleping, mille korral tuleb laenult
maksta intressi, on vastastikune leping. Hageja on kohustuse täitnud ja kostja laenu saanud ning
kohustub laenuandjale raha käsutamise eest intressi maksma. VÕS § 76 lg 1 alusel tuleb kohustus
täita vastavalt lepingule ning lepingu rikkumise korral on võlausaldajal õigus võlgniku suhtes
kasutada lepingus kokkulepitud või seadusest tulenevaid õiguskaitsevahendeid, sealhulgas nõuda
kohustuse täitmist. Rahalise kohustuse rikkumisel on tegemist mittekohase täitmisega ja selle
täitmist võib kostjalt nõuda ( VÕS § 108 lg 1). Lepingu järgi tuleb laen tagasi maksta ja täita
intressi maksmise kohustus. Sellistele lepingu tingimustele vastav asi nagu raha, ei ole asendatav,
kui pooled seda omavahelises kokkuleppes sellisena pole käsitlenud. Lepingu punkti 1.1.1 kohaselt
kõik lepingu täitmisega seotud maksed loetakse täidetuks raha üleandmisega laenuandja (hageja )
käsutusse. Järelikult kostjal ei ole hageja vastu tasaarvestatavat nõuet, mis tuleneks hagejaga
sõlmitud krediidilepingu rikkumisest

Eeltoodu alusel leiab kohus, et hagiavaldus on põhjendatud ning kuulub rahuldamisele täies
ulatuses.

Menetluskulude jaotus

Tulenevalt TsMS § 173 lg-st 1 märgib asja menetlenud kohus menetluskulude jaotuse
menetlusosaliste vahel kohtuotsuses. TsMS § 162 lg 1 kohaselt hagimenetluse kulud kannab pool,
kelle kahjuks otsus tehti.

Hageja palus välja mõista kostjalt hagiavalduse esitamisel tasutud riigilõiv summas 100 eurot.

Eeltoodu alusel jätab kohus kõik menetluskulud kostja kanda ning kostjalt tuleb välja mõista hageja
kasuks menetluskuludena100 eurot.

Viivitamatu täitmine

TsMS § 405 lg 1 p 10 alusel tunnistab kohus lihtmenetluse otsuse tagatiseta viivitamatult
täidetavaks.

Digitaalallkiri
kohtunik




                                                                                                 4/4
