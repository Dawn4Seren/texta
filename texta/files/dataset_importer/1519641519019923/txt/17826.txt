                              KOHTUOTSUS
                              (TAGASELJAOTSUS)
                                Eesti Vabariigi nimel


Kohtuasja number                2-15-124006

Otsuse tegemise aeg ja koht     20 aprill 2015. a, Jõhvi

Kohus                           Viru Maakohus

Kohtunik                        Olev Mihkelson
                                Kiviõli Kinnisvarahoolduse OÜ hagi J. T.´i vastu
Kohtuasi
                                võlgnevuse nõudes
Hagihind                        1936,95 EUR

Asja läbivaatamise kuupäev      Kirjalik menetlus

Menetlusosalised
                                Hageja:             OÜ Kiviõli Kinnisvarahooldus (RK
                                                    10245033; asukoht: Uus 6, 43124
                                                    Kiviõli)

                                Hageja esindaja:    Marie Tsine (volikirja alusel, e-post:
                                                    marie@condorinkasso.ee )

                                Kostja:             J. T. (IK xxx, elukoht: xxx)
RESOLUTSIOON

1. Kiviõli Kinnisvarahoolduse OÜ hagi rahuldada tagaseljaotsusega.

2. Välja mõista kostjalt J. T.´ilt hageja Kiviõli Kinnisvarahoolduse OÜ kasuks
koguvõlgnevus 1936,95 eurot (üks tuhat üheksasada kolmkümmend kuus eurot, 95
senti), sh 1542,77 eurot põhivõlgnevus ja 394,18 eurot sissenõutavaks muutunud
viivised.

3. Välja mõista kostjalt J. T.´ilt hageja Kiviõli Kinnisvarahoolduse OÜ kasuks viivis
põhinõudelt (1542,77 eurot) alates 15.01.2016 kuni põhinõude täitmiseni lepingujärgse
viivisemääraga 0,07% päevas.

4. Välja mõista kostjalt J. T.´ilt Kiviõli Kinnisvarahoolduse OÜ kasuks menetluskulud
summas 465 eurot (nelisada kuuskümmend viis eurot).




                                                                                       1
5. Välja mõista kostjalt J. T.´ilt hageja Kiviõli Kinnisvarahoolduse OÜ kasuks viivis
menetluskuludelt (465 EUR) alates kohtuotsuse jõustumisest kuni täitmiseni VÕS §
113 lg 1 sätestatud määras.

6. Kohtuotsus (tagaseljaotsus) kuulub viivitamatult täitmisele.

7. Toimetada kohtuotsuse ärakiri J. T.´ile kätte TsMS § 313 ettenähtud korras ning kui see
ei anna tulemusi, siis toimetada kohtuotsuse ärakiri J. T.´ile kätte TsMS § 327 ettenähtud
korras.

EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Apellatsioonkaebuse võib esitada vahetult Tartu
Ringkonnakohtule 30 päeva jooksul alates otsuse apellandile kättetoimetamisest, kuid mitte
hiljem kui viie kuu möödumisel Viru Maakohtu kohtuotsuse avalikult teatavakstegemisest.
Tartu Ringkonnakohus võib apellatsioonkaebuse lahendada kirjalikus menetluses, kui
kaebuses endas ei taotleta selle lahendamist istungil. Apellatsioonkaebuse esitamisel
tasutakse riigilõivu sama palju, kui tuleb tasuda esialgsel esitamisel maakohtule, arvestades
kaebuse ulatust ja seda, kas kaebus esitatakse elektrooniliselt veebilehe www.e-toimik.ee
kaudu.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui koos
menetluskulude jaotusega määrati kindlaks hüvitatavate menetluskulude suurus, saab
hüvitatavate menetluskulude suurust vaidlustada selle kohtulahendi peale edasi kaevates.
Menetluskulude kindlaksmääramise määruse või selle täiendamise määruse peale võib esitada
määruskaebuse menetluskulude kindlaksmääramist taotlenud ja menetluskulusid kandma
kohustatud isik, kui kaebuse hind ületab 200 eurot.
Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE891010220034796011 AS-is SEB Pank või
kontole nr. EE932200221023778606 AS-s Swedbank, viitenumbriga 3100057484 kautsjoni
175 eurot ja esitades kohtule selle kohta maksekorralduse (TsMS § 142 lg 2). Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast,
kui kostja sai tagaseljaotsusest või selle täitmiseks algatatud täitemenetlusest teada.

ASJAOLUD

1. Kiviõli Kinnisvarahoolduse OÜ esitas Viru Maakohtule hagi J. T.´i vastu võlgnevuse
nõudes. Hagiavalduse kohaselt kuulub korteriomand aadressil xxx, Kiviõli kostjale. Hageja
haldas korterelamut Viru 17 Kiviõli linn ning esitas igakuiselt kostjale arveid osutavate
teenuste eest vastavalt Kiviõli Linnavalitsuse poolt kinnitatud tariifile. Kostja on jätnud
tasumata talle osutatud teenuste eest. Hageja on edastanud kostjale tasumiseks arved
perioodil 30.04.2003-31.12.2015, kokku 1701,63 eurot, millest on tasutud 158,86 eurot.
Hageja palub kostjalt välja mõista koguvõlgnevuse 1936,95 eurot, sh 1542,77 eurot
põhivõlgnevus ja 394,18 eurot sissenõutavaks muutunud viivised. Lisaks viivise põhinõudelt
(1542,77 eurot) alates 15.01.2016 kuni põhinõude täitmiseni lepingujärgse viivisemääraga
0,07% päevas. Menetluskulud summas 465 eurot ning viivis menetluskuludelt (465 eurot)
alates kohtuotsuse jõustumisest kuni täitmiseni VÕS § 113 lg 1 sätestatud määras.

2. Kohus saatis kostjale hagimaterjalid ja nõudis kirjalikku vastust ning palus kostjal
teavitada kohut kas kostja soovib olla kohtu poolt ära kuulatud. Hagimaterjalid ja kirjaliku
                                                                                           2
vastuse nõue toimetati kostjale kätte 04.04.2016 TsMS § 327 lg 1 sätestatud korras
hoiustamisega. Kostja kohtule vastanud ega kirjalikke vastuväiteid esitanud ei ole. Kostjat
hoiatati, et kohtu määratud tähtajaks vastamata jätmise korral võib kohus hageja taotlusel
hagi rahuldada tagaseljaotsusega.

Hageja esindaja taotles hagiavalduses hagi rahuldamist tagaseljaotsusega vastavalt TsMS
§ 407 lg 1.

KOHTUOTSUSE PÕHJENDUSED

3. Kohus tutvunud hagimaterjalidega, leiab et hageja nõue on õiguslikult põhjendatud ja
tsiviilasjas on võimalik teha tagaseljaotsus.

4. Vastavalt TsMS § 407 lg 1, kohus võib hageja nõusolekul hagi tagaseljaotsusega
rahuldada hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud, isegi kui
hagi toimetati kostjale kätte välisriigis või kui see toimetati kätte avalikult. Sel juhul
loetakse hageja esitatud faktilised väited kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et tal ei ole vaidlust hagi üle
ning hagi kuulub rahuldamisele kogu haginõude ulatuses.

5. Hageja taotleb hagi rahuldamist tagaseljaotsusega kui kostja kohtu määratud tähtajaks
hagile ei vasta.

6. TsMS § 444 lg 3, tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

7. Hagi on õiguslikult põhjendatud võlaõigusseaduse (VÕS) § 8 lg 2, § 76 lg 1, § 101 lg 1 p
1, 6, § 100, § 113 lg 1.

8. Kohus rahuldab hagi hagiavalduses märgitud ulatuses ülaltoodud põhjendustel ja
õiguslikel alustel TsMS § 142 lg 2, § 407 lg 1 ja 3, § 442, § 444 lg 1, § 468 lg 1 p 2 sätete
kohaselt tagaseljaotsusega.

9. Eeltoodu alusel ja juhindudes TsMS § 407 lg 1, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus 1936,95 eurot, sh 1542,77 eurot
põhivõlgnevus ja 394,18 eurot sissenõutavaks muutunud viivised

MENETLUSKULUDE JAOTUS

10. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud kannab kostja J. T..

Hageja menetluskulud on:
   - Riigilõiv summas 225 eurot ja esindaja tasu 240 eurot, kokku 465 eurot.

Seega kuulub kostjalt hageja kasuks väljamõistmisele menetluskulud kogusummas 465 eurot.
Hageja palub kostjalt välja mõista Kiviõli Kinnisvarahoolduse OÜ kasuks viivis
menetluskuludelt (465 EUR) alates kohtuotsuse jõustumisest kuni täitmiseni VÕS § 113 lg
1 sätestatud määras.

Viivitamatu täitmine

                                                                                            3
11. Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.



/ allkirjastatud digitaalselt /

Olev Mihkelson
Kohtunik




                                                                                      4
