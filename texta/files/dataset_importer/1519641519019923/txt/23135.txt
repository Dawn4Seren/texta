                              KOHTUMÄÄRUS
 Kohus                             Viru Maakohus

 Määruse aeg ja koht               19. veebruar 2016, Rakvere kohtumajas

 Kohtuasja number                  1-14-6035
 Kohtunik                          Anu Ammer

 Kohtuistungi sekretär             Kätlin Koidumäe

 Prokurör                          Elle Karm

 Kohtuasi                          Viru Vangla materjalid Aleksei Kurlõkovi vangistusest
                                   tingimisi enne tähtaega vabastamiseks

                                   ALEKSEI KURLÕKOV, i.k. 38103232238, kannab
 Süüdimõistetu
                                   karistust Viru Vanglas, elukoht vabanemisel: xxxx
                                   Karistuse kandmise algus 14.09.2015 ja lõpp 14.04.2016.
 Kohtuasja läbivaatamise aeg 09.02.2016, avalikul videokohtuistungil

 Kohtumääruse õiguslik alus        KarS § 76; KrMS § 426, § 383, § 384 ja § 387.

RESOLUTSIOON

Jätta Aleksei Kurlõkov vangistusest tingimisi enne tähtaega vabastamata.

Edasikaebamise kord

Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.
Kohtumääruse väljatrükk saata Viru Vanglale, Aleksei Kurlõkovile ja prokurörile.

Asjaolud

Viru Vangla esitas 13.01.2016 Viru Maakohtule materjalid kinnipeetava Aleksei Kurlõkovi
vangistusest tingimisi enne tähtaega vabastamiseks.

Aleksei Kurlõkov on süüdi tunnistatud Viru Maakohtu 12.08.2014 otsusega KarS § 199 lg 2 p
4,8 järgi ja teda karistati 7-kuulise vangistusega. KarS § 74 lg 1,3 alusel jättis kohus vangistuse
tingimisi kohaldamata 2-aastase katseajaga. Katseajal oli Aleksei Kurlõkov kohustatud järgima

                                                                                                 1
KarS § 75 lg 1 p 1-6 sätestatud kontrollnõudeid ning lisakohustusena mitte tarbima alkoholi
ega narkootikume. Viru Maakohtu 31.07.2015 määrusega pöörati Viru Maakohtu 12.08.2014
otsusega mõistetud karistus, 7 kuud vangistust, täitmisele, kuna süüdimõistetu rikkus
narkootikumide tarvitamise keeldu ning eiras registreerimiskohustust. Karistuse kandmise
alguseks oli 14.09.2015.

Kuna vangla hinnangul on üldise korduva kuriteo toimepanemise tõenäosus järgmise kahe aasta
jooksul 72%, siis Viru Vangla ei toeta Aleksei Kurlõkovi tingimisi ennetähtaegset vabastamist.

Kohtuistung

Aleksei Kurlõkov teatab, et kui käitumiskontroll oleks kuni karistusaja lõpuni, siis ta soovib
vabaneda ennetähtaegselt, kui aga on 6 kuud, siis ta ei soovi ja loobub taotlusest. Sel juhul
tahab vabaneda tähtaegselt ning minna siis xxxx rehabilitatsioonikeskusesse.

Prokurör asja arutamisest osa ei võtnud, kuid on kohtule esitanud kirjaliku seisukoha, mille
kohaselt ta ei toeta kinnipeetava ennetähtaegset vabastamist. Prokurör märgib, et rikkudes
katseaja tingimusi ei ole Aleksei Kurlõkov õigustanud kohtu usaldust kanda karistust
vabaduses. Prokurör lisab, et kui isik ei suutnud täita kontrollnõudeid tingimisi mõistetud
karistuse kandmise ajal, siis puudub veendumus, et ta suudab samu nõudeid täita ennetähtaegse
vabastamisega kaasneva kriminaalhoolduse korral.

Kohtumääruse põhjendused

Kohus, tutvunud vangla poolt esitatud materjalidega, prokuröri arvamusega ja ära kuulanud
kinnipeetava, on seisukohal, et Viru Vangla poolt esitatud taotlus kinnipeetava tingimisi enne
tähtaega vabastamiseks tuleb jätta rahuldamata ja kinnipeetav tingimisi enne tähtaega
vangistusest vabastamata.

Ennetähtaegse vabanemisega kaasneb kriminaalhooldus, mille ajal on isikul kohustus järgida
kontrollnõudeid. Käesoleval juhul ei saa isik samaaegselt viibida vangistuses ning olla
kriminaalhooldusel. Lisaks märgib kohus, et isiku tahte vastaselt ei ole põhjendatud kedagi
kontrollnõuetele allutada.


(allkirjastatud digitaalselt)

Anu Ammer
kohtunik




                                                                                            2
