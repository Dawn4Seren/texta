                                                                               1-15-10826




                        KOHTUOTSUS
                              EESTI VABARIIGI NIMEL



Kohus                                   Harju Maakohus
Otsuse tegemise aeg ja koht             25. jaanuar 2016, Tallinn
Kriminaalasja number                    1-15-108526 (15230200606)
Kohtunik                                Märt Toming
Kohtuistungi sekretär                   Eda Loor
Tõlk                                    Maksim Tšurkin
Kriminaalasi                            Jevgeni Ivanovi süüdistus KarS § 424 järgi
                                        Kokkuleppemenetluses
Prokurör                                Nelli Romanyuk
Süüdistatav                             Jevgeni Ivanov
                                        Ik: 38412250211, kodakondsus: määratlemata,
                                        haridus: 8 klassi, emakeel: vene keel, töökoht:
                                        ametlik töökoht puudub, töötab mitteametlikult
                                        ehitusel, elukoht: XXX.
                                        Tõkend: elukohast lahkumise keeld alates
                                        10.07.2015.
                                        Varasem karistatus:
                                        kehtivaid kriminaalkaristusi 4, viimati:
                                        Harju Maakohtu 02.10.2012 otsusega KarS § 424
                                        järgi karistati vangistusega 6 kuud, KrMS § 238
                                        lg 2 alusel vähendati karistust 1/3 võrra ja lõplik
                                        karistus 4 kuud vangistust asendati KarS § 69
                                        alusel 234 tunni üldkasuliku tööga. Karistus
                                        täidetud 17.09.2013.
Kaitsja                                 Kohtueelsel menetlusel advokaat Gennadi Kull
RESOLUTSIOON
1. Jevgeni Ivanov süüdi tunnistada KarS §-s 424 ettenähtud kuriteo toimepanemises ja
   mõista talle karistuseks tähtajaline vangistus 1 (üks) aasta ja 5 (viis) kuud.
2. KarS § 69 lg 1 alusel asendada mõistetud vangistus, s.o 1 aasta ja 5 kuud üldkasuliku
   tööga, arvestades, et ühele päevale vangistusele vastab 1 (üks) tund üldkasulikku tööd,
   s.o 510 (viissada kümme) tundi üldkasulikku tööd.
                                            1
3.    KarS § 69 lg 3 ja 4 alusel määrata üldkasuliku töö tegemiseks 2 (kaks) aastane tähtaeg
      alates kohtuotsuse jõustumisest, mille jooksul peab Jevgeni Ivanov täitma KarS § 75
      lg 1 p-des 1 kuni 6 ettenähtud kontrollnõudeid ja KarS § 75 lg 2 p 2 ja 8 sätestatud
      kohustusi Tallinna Vangla Ida-Harju Kriminaalhooldusosakonna juhataja määratud
      kriminaalhooldaja järelevalve all (Tartu mnt 85, Tallinnas, tel 6127758).
4.    KarS § 75 lg 1 p-de 1, 2, 3, 4, 5, 6 kohaselt kohustada Jevgeni Ivanovi järgima
      katseajal kontrollnõudeid:
     • elama kohtu määratud alalises elukohas: XXX;
     • ilmuma kriminaalhooldaja määratud ajavahemike järel Tallinna Vangla Ida-Harju
         kriminaalhooldusosakonda registreerimisele;
     • alluma kriminaalhooldaja kontrollile oma elukohas ning esitama talle andmeid oma
         kohustuste täitmise ja elatusvahendite kohta;
     • saama kriminaalhooldusametnikult eelneva loa elukohast lahkumiseks Eesti
         territooriumi piires kauemaks kui viieteistkümneks päevaks;
     • saama kriminaalhooldusametnikult eelneva loa elu-, töö- või õppimiskoha
         vahetamiseks;
     • saama kriminaalhooldusametnikult eelneva loa Eesti territooriumilt lahkumiseks ja
         väljaspool Eesti territooriumi viibimiseks.
5.    KarS § 75 lg 2 p 2 alusel määrata Jevgeni Ivanovile lisakohustus mitte tarvitada
      alkoholi.
6.    KarS § 75 lg 2 p 8 alusel määrata Jevgeni Ivanovile lisakohustus osaleda
      sotsiaalprogrammis.
7.    Jevgeni Ivanovile kohaldatud tõkend elukohast lahkumise keeld tühistada alates
      kohtuotsuse jõustumisest.
8.    Jevgeni Ivanovilt välja mõista KrMS § 173 lg 1 p 1 ja lg 2; § 175 lg 1 p-de 3, 4 ja 9; §
      179 lg 1 p 2 ja § 180 lg-te 1 ja 3 alustel:
      - teise astme kuriteos süüdimõistva kohtuotsusega kaasnev sundraha 645 (kuussada
      nelikümmend viis) eurot;
      - määratud kaitsjale kohtueelsel menetlusel makstud tasu 120 (sada kakskümmend)
      eurot;
      - riiklikul ekspertiisiasutusel joobeseisundi tuvastamise uuringu tegemisel tekkinud
      kulud 27 (kakskümmend seitse) eurot,
      s.o kokku menetluskulu 792 (seitsesada üheksakümmend kaks) eurot, mis tuleb
      kohtuotsuse jõustumisest 12 kuu jooksul tasuda Maksu- ja Tolliameti arveldusarvele
      EE351010052031000004 SEB pangas, EE502200221014193355 Swedbankis,
      EE873300333499990003 Danske Bankis või EE401700017002872300 Nordea
      pangas, märkides selgitusena: „Jevgeni Ivanov, 1-15-10826, menetluskulud, ositi
      tasumine“. Makseinfo koos viitenumbriga edastatakse kohtuistungil kätteandmise
      võimatusel Jevgeni Ivanovi poolt avaldatud elukoha aadressile tavapostiga.
      Menetluskulude tähtaegse tasumata jätmise korral loetakse maksetähtaeg saabunuks ja
      kogu nõue suunatakse täitemenetluse läbiviimiseks kohtutäiturile täitemenetluse
      seadustikus sätestatud korras.
Edasikaebamise kord
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioonkaebuse esitamise
soovist teatatakse otsuse teinud kohtule kirjalikult seitsme päeva jooksul, alates
kohtuotsuse resolutiivosa kuulutamisest. Apellatsiooniõiguse kasutamise soovist võib
teatada ka elektrooniliselt. Apellatsioon esitatakse ringkonnakohtule kirjalikult 15 päeva
jooksul alates otsuse avalikult teatavakstegemisest. Apellatsioon jäetakse läbi vaatamata ja
                                             2
tagastatakse kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest
eraldi, s.o määruskaebemenetluse korras vastavalt KrMS § 387 lg-le 1, esitades
määruskaebuse 15 päeva jooksul, alates päevast, mil isik sai vaidlustatavast
kohtumäärusest teada või pidi teada saama, vaidlustatava kohtumääruse teinud kohtule.
Kriminaalasja kohtulikul uurimisel kohus tuvastas:
Jevgeni Ivanov juhtis tahtlikult 12.04.2015 kella 20:12 ajal Harjumaal Anija vallas
Kuusemäe külas Kose-Jägala maantee 31-l kilomeetril mootorsõidukit Volkswagen Bora
registreerimismärgiga XXX, olles joobeseisundis (etanoolisisaldus veres 3,51+/-0,07
mg/g).
Jevgeni Ivanov rikkus liiklusseaduse § 69 lg 1 ja korrakaitseseaduse § 36 lg 1 /Juht ei tohi
olla joobeseisundis. Joobeseisund on alkoholi, narkootilise või psühhotroopse aine või muu
joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1 /alkoholijoobes olevaks loetakse mootorsõidukijuht,
trammijuht ja maastikusõidukijuht kui juhi ühes grammis veres on vähemalt 1,50
milligrammi alkoholi või tema väljahingatavas õhus on alkoholi 0,75 milligrammi ühe liitri
kohta või rohkem/ nõudeid.
Seega pani Jevgeni Ivanov toime KarS § 424 järgi kvalifitseeritava kuriteo, s.o
mootorsõiduki juhtimine joobeseisundis.
Juhindudes KrMS § 245 sätetest on 22.12.2015 sõlmitud Põhja Ringkonnaprokuratuuri
abiprokuröri Nelli Romanyuki, süüdistatava Jevgeni Ivanovi ja tema kaitsja Gennadi Kulli
vahel järgnev kokkulepe:
KarS § 424 järgi ettenähtud kuriteo toimepanemise eest nõuab prokurör kohtus
süüdistatava karistamist vangistusega 1 (üks) aasta ja 5 (viis) kuud.
KarS § 69 lg 1 ja 3 alusel asendada vangistus üldkasuliku töö tundidega, s.o 510 (viissada
kümme) tundi, mille tegemise ajaks määrata 2 (kaks) aastat alates kohtuotsuse
jõustumisest.
Allutada süüdimõistetu vastavalt KarS § 69 lg 4, 6 ja 7 üldkasuliku töö tegemise ajal
käitumiskontrollile ning kui süüdimõistetu ei pane üldkasuliku töö tegemise ajal toime uut
kuritegu, täidab talle KarS §-s 75 lg 1 p 1 kuni 6 ja lg 2 p 2 ja 8 sätestatud
käitumiskontrolli ajaks pandud kontrollnõudeid, ei pöörata talle mõistetud tähtajalist
vangistust täitmisele.
Käitumiskontrolli ajal on süüdimõistetu kohustatud järgima KarS § 75 lg 1 p 1-6 ja lg 2 p 2
ja 8 sätestatud kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha
vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
7) mitte tarvitama alkoholi;
                                           3
8) osalema sotsiaalprogrammis.
Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta ja prokuröri arvamuse kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel ja juhindudes
KrMS § 173 lg 1 p-st 1 ja lg-st 2; § 175 lg 1 p-dest 3, 4 ja 9; § 179 lg 1 p-st 2; § 180 lg-test
1 ja 3; § 248 lg 1 p-st 5; §-st 249; §-st 311; §-st 313; KarS §-st 424; § 69 lg-test 1, 3 ja 4; §-
st 75 lg-st 1 ja lg 2 p-dest 2 ja 8 asub kohus seisukohale, et Jevgeni Ivanov kuulub temale
KarS §-s 424 ettenähtud kuriteo toimepanemises esitatud süüdistuses süüdimõistmisele ja
temale tuleb mõista karistus sõlmitud kokkuleppe kohaselt.
Menetluskulud
KrMS § 180 lg 1 kohaselt hüvitab menetluskulud süüdimõistetu. Menetletavas
kriminaalasjas on süüdistatava menetluskuludeks määratud kaitsja tasu kohtueelses
menetluses, joobeseisundi tuvastamise kulud ning süüdimõistva otsusega kaasnev sundraha
teise astme kuriteo toimepanemise eest.
Kuigi kohtul puuduvad tõendid süüdistatava legaalsete sissetulekute kohta, pole kohtule
esitatud ka tõendeid selle kohta, et kohtuotsusega väljamõistetud summade tasumine käiks
süüdistatavale ilmselt üle jõu. Süüdistatava sõnade kohaselt saab ta sissetulekut töötamisest
ehitusel, kuid tegemist ei ole alalise ja püsiva sissetulekuga. Seaduse kohaselt ei tule
menetluskulude väljamõistmisel silmas pidada mitte ainult isikute faktilist maksevõimet,
vaid ka süüdimõistetu resotsialiseerumise väljavaateid. Senine kohtupraktika on olnud seda
meelt, et menetluskulude vähendamise korral tuleb esmajoones arvestada selle meetme
võimalikku positiivset eripreventiivset toimet. Isiku poolt toimepandud süütegu võib olla
n.ö juhuslikku laadi ning kui menetluskulude riigi kanda jätmine annab täiendava
positiivse tõuke isiku seaduskuulekusele, on alust selle põhimõtte rakendamiseks.
Käesoleval juhul tuleb seda aga eitada, kuna Jevgeni Ivanov on korduvalt kriminaalkorras
karistatud, s.h samalaadsete kuritegude toimepanemise eest. Seega tegemist ei olnud
juhusliku süüteoga. Lisaks on süüdistatav eelnevalt kriminaalkorras karistatud isikuna
teadlik ka sellest, et kuritegude toimepanemise ning kriminaalasja menetlemisega
kaasnevad tema enda kanda jäävad menetluskulud. Peale selle on süüteo toimepanemine
olnud süüdistatava vaba ja teadlik valik. Seetõttu tuleb menetluskulud süüdistatavalt välja
mõista täies mahus.
Samas leiab kohus menetluskulude suurusest lähtuvalt ja arvestades asjaolu, et
süüdistataval puudub sissetulek, on põhjendatud võimaldada süüdistataval tasuda
menetluskulusid osade kaupa (KrMS § 180 lg 3, KrMS § 313 lg 1 p-d 7 ja 12), s.o
kohtuotsuse jõustumisest 12 kuu vältel. Kohus selgitab ka, et menetluskulude tähtaegse
tasumata jätmise korral loetakse maksetähtaeg saabunuks ja kogu nõue suunatakse
täitemenetluse läbiviimiseks kohtutäiturile täitemenetluse seadustikus sätestatud korras.




Märt Toming
kohtunik
/allkirjastatud digitaalselt/

                                              4
5
