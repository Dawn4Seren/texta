                            KOHTUMÄÄRUS
Kohus                               Harju Maakohus
Kohtunik                            Piret Rõuk
Kohtuistungi sekretär               Annika Kormik
Määruse tegemise aeg ja koht        23. august 2016, Kentmanni kohtumaja, Tallinn
Tsiviilasja number                  2-16-3904
Tsiviilasi                          XXXXOÜ taotlus vaadata töövaidluskomisjonile esitatud
                                    avaldus läbi hagimenetluse korras (töövaidlusasi nr 4-1/2629,
                                    hageja XXXX)
Menetlustoiming                     Hagi läbivaatamata jätmine, kirjalikus menetluses
Menetlusosalised ja nende           Hageja (TVK poole pöördunud isik) XXXX (isikukood
esindajad                           XXXX elukoht XXXX)
                                    Kostja (kohtule taotluse esitanud isik) XXXXOÜ
                                    (registrikood XXXX asukoht XXXX); lepinguline esindaja
                                    Marko Jaani
RESOLUTSIOON
1.Jätta läbivaatamata hageja XXXXi hagi kostja XXXXOÜ vastu töölepingu erakorralise
ülesütlemise tühisuse tuvastamiseks, töölepingu lõpetamiseks ja saamata jäänud töötasu
väljamõistmiseks (töövaidlusasi nr 4-1/2629), tsiviilasja nr 2-16-3904.
2.Põhja Inspektsiooni Töövaidluskomisjoni 25.01.2016 otsus töövaidlusasjas nr 4-1/2629 ei jõustu
vaidlustatud ulatuses ehk osas, millega töövaidluskomisjon avalduse rahuldas.
Menetluskulude jaotus
Menetluskulud jätta hageja XXXXi kanda.

Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 15 päeva jooksul alates kohtumääruse kättetoimetamisest.
Määruskaebuse esitamisel tuleb tasuda riigilõivu 50 eurot.
Esitatud asjaolud ja kohtumääruse põhjendused
Harju Maakohtule saabus 10.03.2016 tööandja XXXXOÜ taotlus vaadata töövaidluskomisjonile
esitatud avaldused läbi hagimenetluse korras hagina osas, millega töövaidluskomisjon rahuldas
töötaja XXXXi avalduse. 25.01.2016 otsusega töövaidlusasjas 4-1/2629 rahuldas Tööinspektsiooni
Töövaidluskomisjon (edaspidi TVK) töötaja XXXXi avalduse tööandja XXXXOÜ vastu ning
mõistis tööandjalt töötaja kasuks välja 2015.a augusti, septembri ja oktoobri töötasu summas
303,32 eurot.
09.05.2016      kohtumäärusega     kohustas   kohus     hagejat     XXXXit       esitama     kohtule
töövaidluskomisjonile esitatud avaldus hagimenetluses ettenähtud vormis hiljemalt 20 päeva
jooksul alates kohtmääruse kättesaamisest. Kohus hoiatas hagejat, et kui hageja ei esita kohtule oma
avaldust hagiavaldusele ettenähtud vormis kohtu määratud ajaks, jätab kohus hagiavalduse läbi
vaatamata.

09.05.2016 kohtumäärus on hagejale edasiandmiseks kätte toimetatud 23.05.2016 aadressil XXXX.
Kohtu poolt saadetud materjalid on allkirja vastu kätte saanud hageja abikaasa. Kohus loeb
menetlusdokumendid kätte saaduks tuginedes TsMS § 322 lg 1.
Hageja ei ole kohtule käesoleva ajani esitanud juhindudes ITVS § 24 lg 5 töövaidluskomisjonile
esitatud avaldus hagiavaldusele ettenähtud vormis.
Individuaalse töövaidluse lahendamise seadus (ITVS) § 24 lg 7 kohaselt kui töövaidluskomisjoni
poole pöördunud isik ei esita käesoleva paragrahvi lõikes 5 sätestatud juhul oma avaldust
hagiavaldusele ettenähtud vormis kohtu määratud ajaks, jätab kohus hagiavalduse läbi vaatamata.
Sel juhul töövaidluskomisjoni otsus vaidlustatud ulatuses ei jõustu.
Kuna hageja ei ole hagiavaldust esitanud, siis leiab kohus, et hagi tuleb jätta juhindudes ITVS § 24
lg 7 läbi vaatamata. Käesoleval juhul Põhja Inspektsiooni Töövaidluskomisjoni 25.01.2016 otsus
töövaidlusasjas nr 4-1/2629 ei jõustu vaidlustatud ulatuses ehk osas, millega töövaidluskomisjon
avalduse rahuldas.
Tsiviilkohtumenetluse seadustik (TsMS) § 168 lg 2 kohaselt jätab kohus menetluskulud hageja
kanda.

/allkirjastatud digitaalselt/
Piret Rõuk
kohtunik




                                                                                                   2
