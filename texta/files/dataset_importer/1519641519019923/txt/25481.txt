                                                                               4-15-9086




                        KOHTUMÄÄRUS
Kohus                            Viru Maakohus

Määruse tegemise aeg ja koht     25. jaanuar 2016, Narva kohtumaja

Toimiku number                   4-15-9086 (930014001456)

Kohtunik                         Innokenti Menšikov

Kohtuistungi sekretär            Uljana Juganson

Tõlk                             Irina Ogurova

Avalduse esitaja                 Maksu- ja Tolliamet
                                 asukoht Lõõtsa 8a, 15176 Tallinn
Taotlus                          Taotlus rahatrahvi asendamiseks arestiga Larissa Kuzmina
                                 suhtes
Süüdlane/võlgnik                 Larissa Kuzmina
                                 isikukood 46707223719, elukoht xxx.

Kohtuistungi toimumise aeg       25.01.2016

RESOLUTSIOON

Rahuldada Maksu- ja Tolliameti 26.10.2015 taotlus asendada Larissa Kuzminale määratud
rahatrahv arestiga.

Asendada Larissa Kuzminale Maksu-ja Tolliameti 06.08.2014 üldmenetluse otsusega
väärteoasjas nr 930014001456 määratud rahatrahv 25 trahviühikut, so 100 (ükssada) eurot,
4 (nelja) tunni üldkasuliku tööga.

Määrata KarS § 69 lg 3 alusel üldkasuliku töö tegemise tähtajaks 2 (kaks) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

Larissa Kuzmina üldkasuliku töö tundide tegemist korraldab Politsei- ja Piirivalveameti Ida
prefektuuri Jõhvi politseijaoskonna ennetus-ja menetlustalituse vanemspetsialist Svetlana
Eemann (Rahu 38, 41588 Jõhvi, Ida-Virumaa; e-post: svetlana.eemann@politsei.ee, telefon
3372315).
                                                                                     1(3)
                                                                                       4-15-9086

Kui süüdlane või süüdimõistetu hoiab üldkasulikust tööst kõrvale, süüdimõistetu ei järgi
kontrollnõudeid või ei täida talle pandud kohustusi, võib kohus KarS § 69 lg 6 kohaselt
politseiasutuse taotluse või kriminaalhooldusametniku ettekande alusel pöörata süüdlasele või
süüdimõistetule mõistetud aresti või vangistuse täitmisele. Aresti või vangistuse täitmisele
pööramisel arvestatakse karistusest kantuks süüdlase või süüdimõistetu tehtud üldkasulik töö,
mille üks tund võrdub ühe päeva aresti või vangistusega.

Antud määrus edastada Larissa Kuzminale, Maksu-ja Tolliametile ning Politsei- ja Piirivalveameti
Ida Prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Larissa Kuzminat karistati Maksu- ja Tolliameti 06.08.2014 üldmenetluse otsusega väärteoasjas
nr 930014001456 Tolliseaduse § 73 lg 1 järgi rahatrahviga 25 trahviühikut, so 100 eurot.
Kohtuvälise menetleja otsus on jõustunud 21.08.2014.

26.10.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik Maksu- ja Tolliameti kaudu
(edaspidi maksuhaldur või MTA) otsustada väärteomenetluse seadustiku (edaspidi VTMS) § 211
lg 1 alusel maksuhalduri 06.08.2014 trahviotsusega nr 930014001456/2 Larisa Kuzminale (ik
46707223719) määratud rahatrahvi asendamine arestiga. Trahviotsus on võlgnikule VTMS § 70
lg-st 4 tulenevalt loetud kättetoimetatuks. Seisuga 26.10.2015 on võlgnikul trahviotsus summas
100,00 eurot jätkuvalt tasumata. Maksuhaldur on kontrollinud võlgniku vara olemasolu:
võlgnikul puudub registrite andmetel vara, millele sissenõuet pöörata. Võlgniku pangakontod on
arestitud alates 08.09.2014, kuid arestimise tulemusena laekumisi, sh rahatrahvi nõude katteks,
toimunud ei ole. Maksukohustuslaste registri andmetel võlgnik 26.10.2015 seisuga ametlikult
ei tööta. Maksuhaldur on proovinud võlgnikuga ühendust saada, kuid tulutult. Maksuhalduri
hinnangul on nimetatud rahatrahvi nõude täitmine eelpool toodud põhjustel võimatu.

Menetlusosaliste seisukohad kohtuistungil

Kohtuistungil Larissa Kuzmina tunnistas seda, et rahatrahv on tasumata ning nõustus tegema
üldkasulikku tööd.

Kohtu seisukoht
Kohus, vaadanud läbi esitatud taotluse ning kuulanud ära võlgniku selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

                                                                                             2(3)
                                                                                         4-15-9086

Täitemenetluse seadustiku § 201 lg 1 sätestab, et juhul, kui rahatrahvi määratud tähtpäevaks
tervikuna ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile.

Karistusseadustiku § 72 lg 1 sätestab, et kui süüdlane ei tasu talle määratud või mõistetud
rahatrahvi, asendab kohus selle tasumata osas arestiga või süüdlase nõusolekul üldkasuliku tööga
käesoleva seadustiku §-s 69 sätestatud korras.

Karistusseadustiku § 69 lg 1 alusel võib kohus aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus asendatakse
üldkasuliku tööga üksnes süüdlase nõusolekul.

Kohus leiab, et Maksu-ja Tolliameti taotlus võlgnikule Larissa Kuzminale määratud rahatrahvi
asendamiseks on põhjendatud ja kuulub rahuldamisele, sest võlgnikul puuduvad rahalised
vahendid, et rahatrahvi tasuda.

Kohus on seisukohal, et Larissa Kuzminale Maksu- ja Tolliameti 06.08.2014 otsusega mõistetud
rahatrahv 25 trahviühikut, so 100 eurot, tuleb asendada üldkasuliku tööga vastavalt KarS §-le 72.
Rahatrahvi kümnele trahviühikule vastab üks päev aresti, rahatrahvi arestiga asendamise korral
on aresti alammäär üks päev (KarS § 72 lg 2,3). Seega kujuneb aresti pikkuseks 2 päeva. Kuna
Larissa Kuzmina on nõus tegema üldkasulikku tööd ning kuni 31.12.2014 kehtinud KarS § 69 lg
1 redaktsiooni kohaselt vastab ühele päevale arestile kaks tundi üldkasulikku tööd, siis tuleb
Larissa Kuzminal teostada 4 tundi üldkasulikku tööd. Alates 01.01.2015 kehtiva KarS § 69 lg 1
redaktsioonis on küll üks päev aresti võrdne vaid ühe tunni üldkasuliku tööga, kuid samas näeb
seadus ette, et minimaalne määratav üldkasuliku töö tundide arv saab olla viis tundi. Seega on
kuni 31.12.2014 kehtinud redaktsioon antud juhul võlgniku suhtes leebem ning tulenevalt KarS §
5 lg-st 3 ei oma võlgniku olukorda raskendav seadus tagasiulatuvat jõudu.

/allkirjastatud digitaalselt/

Innokenti Menšikov
Kohtunik




                                                                                               3(3)
