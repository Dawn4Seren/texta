                                                                       Kriminaalasi nr 1-14-8194




                               KOHTUMÄÄRUS

Kohus                            Tartu Maakohus

Määruse tegemise aeg ja koht     28. märts 2016 Jõgeva kohtumaja (istung toimus
                                 kaugkohtuistungina)
Kriminaalasja number             1-14-8194

Täitmiskohtunik                  Liivi Loide

Kohtuistungi sekretär            Viivi Kalme

Tõlk                             Nadežda Bõstrova

Prokurör                         Ene Uljanova (esitas arvamuse kirjalikult)

Taotlus                          Sergei Bespalenko tingimisi enne tähtaega vangistusest
                                 vabastamiseks elektroonilise valve kohaldamisega
Süüdimõistetu                    SERGEI BESPALENKO

                                 isikukood 38211250309; asukoht: viibib karistuse
                                 kandmisel Tartu Vanglas; elukoht vabanemisel:
                                 xxxxxxxxx x-xx xxxxxx xxxxx xxxxxxx
Kaitsja                          Advokaat Gerda-Johanna Pello

RESOLUTSIOON

Jätta Sergei Bespalenko Harju Maakohtu 06.11.2014. a kohtuotsusega kriminaalasjas nr 1-14-
8194 mõistetud karistuse kandmiselt tingimisi enne tähtaega vabastamata.

Sisse nõuda Sergei Bespalenkolt riigituludesse kaitsetasu 42 (nelikümmend kaks) eurot
advokaat Gerda-Johanna Pello poolt osutatud õigusabi eest.
Menetluskulu hüvitis tuleb kanda 1 (üks) kuu jooksul kohtumääruse jõustumisest arvates
Maksu- ja Tolliameti a/a-le (EE351010052031000004 SEB PANK, EE502200221014193355
SWEDBANK, EE401700017002872300 NORDEA PANK, EE873300333499990003 DANSKE
BANK), märkides viitenumbriks 99914700030794.

Edasikaebamise kord
Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.


                                                                                           1 (4)
ASJAOLUD JA MENETLUSE KÄIK
Sergei Bespalenko on Harju Maakohtu 06.11.2014. a kohtuotsusega kriminaalasjas nr 1-14-8194
süüdi tunnistatud KarS § 184 lg 1 järgi ja karistatud 3 aasta 8 kuu pikkuse vangistusega. KarS § 68 lg
1 alusel arvestati Sergei Bespalenko karistusaja algust tema kinnipidamisest, s.o 22.04.2014. a.
Kohtuotsus karistuse osas jõustus 27.11.2014. a, menetluskulude osas Tallinna Ringkonnakohtu
määrusega 03.01.2015. a.
Kinnipeetava karistusaeg algas 22.04.2014. a ja lõpeb 22.12.2017. a. KarS § 76 lg 2 p 1 kohaselt võib
kohus tahtlikus esimese astme kuriteos süüdlase katseajaga tingimisi enne tähtaega vangistusest
vabastada, kui ta on tegelikult ära kandnud vähemalt poole mõistetud karistusajast, kuid mitte vähem
kui neli kuud, ning nõustunud käesoleva seadustiku § 75 lõike 2 punktis 9 sätestatud elektroonilise
valve kohaldamisega. Tingimisi ennetähtaega vabanemise võimalus elektroonilise valve
kohaldamisega avanes kinnipeetaval 22.02.2016. a.

22.02.2016. a edastas Tartu Vangla kohtule materjalid Sergei Bespalenko ennetähtaegse vabastamise
otsustamiseks. Kohtule esitatud materjalidest nähtub, et Tartu Vangla toetab kinnipeetava Sergei
Bespalenko vangistusest tingimisi enne tähtaega vabastamist.

01.03.2016. a on kohtule saabunud kirjas selgitab kinnipeetav, et käesolev vangistus on olnud talle
kasulik ning see on teda muutnud. Sergei Bespalenko selgitab ka vanglas tööst keeldumise asjaolusid.
Kinnipeetav avaldab, millega ta on karistuse kandmise ajal tegelenud ning millised on tema plaanid
vabanemise korral. Kinnipeetav märgib ka, et on valmis elektroonilise valve kohaldamisega
maksimaalseks perioodiks.

Kohtuistungil prokurör ei osalenud, kuid esitas enda arvamuse kirjalikult. Arvestades kuriteo
toimepanemise asjaolusid, varasemat elukäiku, toimepandud kuriteo raskusastet ja käitumist vanglas,
ei toeta prokurör Sergei Bespalenko tingimisi enne tähtaega vangistusest vabastamist elektroonilise
järelevalve alla. Prokurör leiab, et eriliigiliste kuritegude toimepanemine näitab, et isik ei tunnusta
ühiskonna käitumisnorme, vaid käitub oma vajadustest lähtuvalt. Distsiplinaarkaristused, mida on
kolm, on kõik seotud allumatusega. Prokuratuuri hinnangul ei sobi isik elektroonilise järelevalve alla.
Prokurör märgib, et isikul on ka edaspidi võimalik vabaneda ennetähtaegselt, kuid selleks peaksid
olema näha positiivsed muutused isiku käitumises ja mõtlemises, praegusest iseloomustusest seda ei
nähtu- motivatsioon kuritegelikust käitumisest loobumiseks esialgu paljasõnaline.

Sergei Bespalenko avaldas kohtuistungil, et soovib enne tähtaega vabaneda. Tal on olemas lähedaste
tugi ja ta soovib asuda tööle, et enda võlgnevusi tasuda. Kinnipeetav leidis, et ta on vangistuse ajal
teinud järeldused enda varasemast käitumisest ja käitunud vägistuse ajal seaduskuulekalt. Ta on
osalenud pakutud programmis ja keeleõppes. Karistatud on ta vaid tööst keeldumise eest, kuna ei
pidas ajaraiskamiseks nii väikese palga eest töötamist, kui seda majandustöödel makstakse. Selle
asemel soovis ta tasuvamat tööd või siis võimalust ennast täiendada.

Kaitsja leiab, Sergei Bespalenko vabastamiseks on eeldused olemas ja ta toetas kinnipeetava taotlust.
Kaitsja leiab, et kinnipeetav on teinud järeldused ja otsustanud enda elu muuta. Elektrooniline
järelevalve aitaks isikut distsiplineerida.

KOHTU SEISUKOHT
KarS § 76 lg 2 p 1 kohaselt võib kohus tahtlikus esimese astme kuriteos süüdlase katseajaga tingimisi
enne tähtaega vangistusest vabastada, kui ta on tegelikult ära kandnud vähemalt poole mõistetud
karistusajast, kuid mitte vähem kui neli kuud, ning nõustunud käesoleva seadustiku § 75 lõike 2
punktis 9 sätestatud elektroonilise valve kohaldamisega.



                                                                                                  2 (4)
Käesolevaks ajaks on Sergei Bespalenko temale mõistetud karistusajast ära kandnud vähemalt poole
ning andnud nõusoleku elektroonilise valve kohaldamiseks. Kriminaalhooldusametnik on
kontrollinud Sergei Bespalenko vabanemisjärgset elukohta xxxxxxxxx x-xx xxxxxx xxxxx xxxxxxx.
Nimetatud aadressil asuvas korteris elavad kinnipeetava vanemad xxxxxxx ja xxxx xxxxxxxxxx.
xxxxxx xxxxxxxxxxxxxx esindaja xxxxx xxxx on andnud kirjaliku nõusoleku, et Sergei Bespalenko
võib nimetatud korterisse elama asuda. xxxxxx xxxx xx poolt sai ametnik samuti kinnituse, et
kinnipeetav võib asuda korterisse elama elektroonilise järelevalve kohustusega. Kinnipeetava
vanemad on andnud nõusoleku elektroonilise valve seadmete paigaldamiseks. Korter on sobilik
elektroonilise valve seadmete paigaldamiseks. Seega esinevad formaalsed alused Sergei Bespalenko
tingimisi vangistusest ennetähtaegseks vabastamiseks elektroonilise järelevalvega.

KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
kuriteo toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua tingimisi
enne tähtaega karistusest vabastamine.

Sergei Bespalenko on kriminaalkorras karistatud neli korda ja kannab teist reaalset vangistust.
Kinnipeetav on toime pannud eriliigilisi kuritegusid: avalik varguse katse vägivallaga ähvardades,
kehaline väärkohtlemine, auto juhtimine joobes. Praegu kannab Sergei Bespalenko karistust
narkootikumide ebaseadusliku käitlemise eest. Neljast kuriteost kolm on toime pandud materiaalse
kasu saamise eesmärgil, viimase kuriteoga saadav tulu oli isiku elatusallikaks.

Karistuse kandmise ajal on Sergei Bespalenko alustanud osalemist individuaalses täitmiskavas
ettenähtud tegevustes- riigikeele õpe B1 tasemel ja alates 04.01.2016 programmi sotsiaalsete oskuste
treening läbimine.
Kinnipeetavale on ette nähtud ka osalemine tööhõives, kuid Sergei Bespalenko on sellest korduvalt
keeldunud. Keeldumise asjaolusid on kinnipeetav selgitanud kohtule saadetud kaaskirjas ja ka
kohtuistungil. Tööst keeldumine on kaasa toonud distsiplinaarkaristused- 05.01. ja 10.01.2016. a
karistuseks määratud 5 päeva kartserit.
Kohus leiab, et vaid vähese töötasu tõttu tööst keeldumine näitab kinnipeetava suhtumist karistuse
kandmisse ja sellega kaasnevatesse reeglitesse ega vabanda rikkumist. Karistuse kandmisel on
kindlad reeglid ja kinnipidamisasutuse ametnike seaduslikele korraldustele tuleb alluda. Olukorras,
kus kinnipeetav täidab vaid talle sobivaid korraldusi, puudub kohtul veendumus, et ta on karistuse
mõttest aru saanud ning seega varasemast järeldusi teinud. Lisaks annab see alust kahtlusteks, et
süüdimõistetu on valmis ja võimeline täitma kriminaalhooldusega kaasnevaid nõudeid. Isiku
karistusandmetest nähtub, et Sergei Bespalenko on olnud allutatud käitumiskontrollile Harju
Maakohtu otsusega 1-11-2437, kuid ta rikkus registreerimiskohustust ning ei täitnud üldkasuliku töö
ajakava, mistõttu tuli tema karistus täitmisele pöörata.

Eelneva põhjal leiab kohus, et Sergei Bespalenko vabastamine tingimisi enne tähtaega seaduses
selleks ette nähtud esimesel võimalusel ei ole põhjendatud. Kuigi Sergei Bespalenko puhul esinevad
ka mitmed positiivsed asjaolud (toetav perekond, elu- ja töökoht, reaalsed tulevikuplaanid), mis
võiksid toetada tema vabastamist, ei kaalu need üle tema varasemat elukäiku ja ka käitumist
vangistuse ajal. Sõnades on Sergei Bespalenko väljendanud küll soovi kuritegelikust käitumisest
loobuda, kuid oma käitumisega vangistuse jooksul ta seda kinnitanud ei ole. Oluline on asjaolu, et
kõik rikkumised vangistuse jooksul on seotud kinnipeetava allumatusega. Kohtu hinnangul tuleb
Sergei Bespalenkol praegu jätkata karistuse kandmist, käituda sealjuures rikkumisi toimepanemata
ning täita individuaalset täitmiskava. Alles seejärel saab kohus hinnata, kas Sergei Bespalenko on ka
tegelikkuses valmis muutuma ning kas tema vabastamine tingimisi enne tähtaega on põhjendatud.



                                                                                                3 (4)
Menetluskulud
Sergei Bespalenko tingimisi enne tähtaega vangistusest vabastamise taotluse läbivaatamisel võttis
kaitsjana 28.03.2016. a kohtuistungist määratud korras osa advokaat Gerda-Johanna Pello. Kaitsja
esitas 28.03.2016. a kohtule taotluse riigi õigusabi tasu suuruse ja riigi õigusabi kulude hüvitamise
ulatuse kindlaksmääramiseks, milles palus välja mõista riigi õigusabi tasu koos käibemaksuga
summas 42 eurot. Kohus on leidnud, et esitatud taotlus on põhjendanud ja kinnitanud pealdisega
taotlusele riigi õigusabi osutamise eest väljamaksmisele kuuluvaks summaks 42 eurot.
Määratud kaitsjale makstud tasu on KrMS § 175 lg 1 p 4 kohaselt menetluskulu. Vastavalt KrMS §-le
43 lg 2 p 1 määrab kaitsja Eesti Advokatuur kohtu taotlusel, kui süüdistatav ei ole endale kaitsjat
valinud, kuid on taotlenud kaitsja määramist. Vastavalt riigi õigusabi seaduse § 4 lg 3 p 1 on riigi
õigusabiks määratud kaitse kriminaalmenetluses. KrMS § 180 lg 1 kohaselt hüvitab menetluskulud
süüdimõistetu. Seega tuleb Sergei Bespalenkolt riigituludesse sisse nõuda kaitsetasu määratud korras
osutatud õigusabi eest vastavalt kehtivatele määradele.

Määruse tegemisel juhindus kohus KrMS § 426 lg 1, § 432 lg 3.

/allkirjastatud digitaalselt/
Kohtunik




                                                                                                4 (4)
