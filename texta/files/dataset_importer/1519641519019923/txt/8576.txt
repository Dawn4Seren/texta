                                                                                2-16-11603




                      KOHTUMÄÄRUS
Kohus                               Harju Maakohus

Kohtunik                            Viktor Brügel
Kohtujurist                         Maarja Kadakas
Määruse tegemise aeg ja koht        26. august 2016, kell 11.00
                                    Tallinn, Kentmanni kohtumaja
Tsiviilasja number                  2-16-11603
Tsiviilasi                          XXXXOÜ avaldus pankroti väljakuulutamiseks
Menetlustoiming                     võlgniku pankroti väljakuulutamine
Menetlusosalised ja nende           Avaldaja/võlgnik: XXXXOÜ (registrikood XXXX,
esindajad, ajutine                  asukoht XXXX);
pankrotihaldur                      Avaldaja/võlgniku           seaduslik     esindaja:
                                    XXXX(isikukood XXXX e-post: XXXX);
                                    Ajutine pankrotihaldur: Ly Müürsoo (OÜ Sentire M.K.
                                    Väike-Ameerika 8-203, 10129 Tallinn, e-post:
                                    lyy.myyrsoo@mail.ee).
Kohtuistungi toimumise aeg,         23.08.2016
kohtuistungil osalenud isikud       Võlgniku seaduslik esindaja XXXX,
                                    Ajutine pankrotihaldur Ly Müürsoo
RESOLUTSIOON
   1. Kuulutada välja XXXXOÜ (registrikood XXXX) pankrot.
   2. Nimetada XXXXOÜ (registrikood XXXX) pankrotihalduriks Ly Müürsoo (OÜ Sentire
      M.K. Väike-Ameerika 8-203, 10129 Tallinn, e-post: lyy.myyrsoo@mail.ee).
   3. Määrata ajutise pankrotihalduri Ly Müürsoo tasu suuruseks 1080 eurot (s.h käibemaks
      180 eurot). Ajutise halduri tasu ja kulutused mõista välja pankrotivara arvelt ja kanda
      need OÜ Sentire M.K (registrikood 10539935), mille kaudu ajutine haldur tegutseb,
      arvelduskontole nr EE452200221011718199 Swedbank AS-is.
   4. Kohustada võlgniku praegust juhatuse liiget XXXX (XXXX, isikukood XXXX) ja
      võlgniku endist juhatuse liiget XXXX(XXXX, isikukood XXXX) kohtus vandega
      kinnitama, et kohtule esitatud andmed vara, võlgade ja majandus- või kutsetegevuse
      kohta on neile teadaolevalt õiged.
   5. Kohustada võlgniku praegust juhatuse liiget XXXX (XXXX, isikukood XXXX) ja
      võlgniku endist juhatuse liiget XXXX(XXXX, isikukood XXXX) ilmuma vande

                                                                                          1
                                                                                  2-16-11603

          andmiseks 13. septembril 2016 kell 09.00 Harju Maakohtu Kentmanni kohtumajja
          (Harju Maakohus, Kentmanni 13, 15 158 Tallinn, saal nr 517).
      6. Määrata võlausaldajate esimese üldkoosoleku toimumise ajaks 13. september 2016,
          algusega kell 09.10. Üldkoosolek toimub Harju Maakohtu Kentmanni kohtumajas
          (Harju Maakohus, Kentmanni 13, 15 158 Tallinn), saalis nr 517.
      7. Võlausaldajad on kohustatud hiljemalt kahe kuu jooksul pankrotiteate väljaandes
          Ametlikud Teadaanded ilmumise päevast arvates teatama pankrotihaldurile kõigist oma
          enne pankroti väljakuulutamist tekkinud nõuetest võlgniku vastu, sõltumata nõude
          tekkimise alusest ja nõude täitmise tähtpäevast (PankrS § 93 lg 1).
      8. Kui võlausaldaja esitab nõude mõjuval põhjusel pärast punktis 7 nimetatud tähtaja
          möödumist, kuid enne viimast nõuete kaitsmise koosolekut, ennistab üldkoosolek
          võlausaldaja taotlusel nõude esitamise tähtaja. Kui nõude esitamise tähtaega ei ole
          ennistatud, võetakse nõue kaitsmisele, kuid tunnustamise korral rahuldatakse pärast
          õigeaegselt esitatud tunnustatud nõuete rahuldamist.
      9. Kõik isikud, kelle valduses on võlgnikule kuuluv vara või kellel on varalisi kohustusi
          võlgniku suhtes, on kohustatud selle kohta andma teavet pankrotihaldurile.
      10. Võlgnikule võlgnetavate kohustuste täitmist võib vastu võtta üksnes pankrotihaldur.
      11. Pankrotimäärus kuulub viivitamatule täitmisele.
      12. Teha käesoleva määruse resolutiivosa teatavaks väljaandes Ametlikud Teadaanded.
      1. Kohtumäärus saata menetlusosalistele, võlgniku endisele juhatuse liikmele XXXX,
          Tartu Maakohtu registriosakonnale ja Tartu Maakohtu kinnistusosakonnale.

 Edasikaebamise kord
 Pankrotimääruse peale võivad võlgnik ja pankrotiavalduse esitanud võlausaldaja esitada Harju
 Maakohtu kaudu määruskaebuse Tallinna Ringkonnakohtule 15 päeva jooksul pankrotiteate
 avaldamisest. Haldur ei või võlgniku nimel määruskaebust esitada ega võlgnikku määruskaebuse
 läbivaatamisel esindada (PankrS § 32). Määruskaebuse esitamine ei peata määruse täitmist
 (PankrS § 5 lg 3).

 Pankrotimääruse täitmist ei saa peatada ega ajatada, samuti ei saa muuta pankrotimääruse
 seaduses sätestatud täitmise viisi ja korda (PankrS § 31 lg 7).

Asjaolud

1. XXXXOÜ (avaldaja/võlgnik) esitas 30.07.2016 Harju Maakohtule võlgniku pankrotiavalduse.
Avalduse kohaselt on võlgniku maksejõuetuse põhjuseks endise juhatuse liikme tahtlik tegevus.
Avalduse kohaselt on peale osaluse omandamist kolmanda isiku poolt registrist nähtuvate
andmete põhjal edukalt toiminud ja märkimisväärset vara omanud äriühing lõpetanud ootamatult
majandustegevuse ning dokumentide üleandmist uuele juhatusele välditakse. Võlgnik on
maksejõuetu ning maksejõuetus ei ole majanduslikust olukorrast tulenevalt ajutine. Võlgnik
palub kuulutada välja enda pankroti.

2. 04.08.2016 määrusega võttis kohus pankrotiavalduse menetlusse, määras ajutiseks
pankrotihalduriks Ly Müürsoo ning pankrotiavalduse läbivaatamiseks kohtuistungi 23.08.2016.

3. Ajutine haldur esitas 19.08.2016 kohtule ajutise pankrotihalduri aruande.



                                                                                            2
                                                                                     2-16-11603

XXXXOÜ esmakande aeg Tartu Maakohtu registriosakonnas on 08.05.2013. Põhitegevusalaks
äriregistri andmetel on elamute ja mitteeluhoonete ehitus. Juhatuse liige registri andmetel on olnud
XXXX (ik XXXX) alates 08.05.2013.a. kuni 10.06.2016.a. ning praegune juhatuse liige on alates
XXXX(ik XXXX) alates 13.06.2016.a. kuni käesoleva ajani. Osakapitali suuruseks on 2500 eurot.

19.05.2016.a. omandas OÜ XXXX kohtutäituri poolt korraldatud enampakkumisel OÜ XXXX
osaluse. XXXXOÜ omandas OÜ-lt XXXX OÜ XXXXosaluse. Pankrotiavalduse esitamise ajaks
oli ilmnenud, et OÜ-l XXXXon täitmata kohustusi. Nähtuvalt Registriosakonna avalikust
teabesüsteemist on maksuvõlg tekkinud alates 10.02.2016.a.. Maksu- ja Tolliamet teatas, et
XXXXOÜ-l ei ole töötamise registris kehtivaid kandeid.

XXXXOÜ on registripidajale esitanud viimase majandusaasta aruande 2014.a. kohta. Praeguse
juhatuse liikme informatsiooni kohaselt eelmine juhatuse liige XXXX keeldus talle dokumente
üle andmast. Ajutine pankrotihaldur väljastas XXXX dokumentide esitamise nõude, milles palus
esitada raamatupidamise hiljemalt 16.08.2016.a., kuid               XXXX edastas XXXXOÜ
raamatupidamise dokumendid kulleriga ajutisele pankrotihaldurile alles 18.08.2016.a. õhtul,
mistõttu ei ole ajutine pankrotihaldur jõudnud nendega aruande esitamise ajaks põhjalikult tutvuda
ja seetõttu ei saa ajutine pankrotihaldur avaldada ka arvamust raamatupidamise korralduse
korrektsuse kohta.

Järelepärimiste tulemusena pankadesse selgus, et XXXXOÜ omab AS-is SEB Pank arvelduskontot
nr XXXXXXXXXXXXXXXXX, mille saldo seisuga 05.08.2016.a. oli 2,43 eurot. Endine
juhatuse liige XXXX esitas ajutisele pankrotihaldurile dokumendid, mille kohaselt on sularaha
jääk kassas 62,04 eurot. Tartu Maakohtu kinnistusosakonna andmetel on XXXXOÜ nimele
registreeritud kinnistu (elamumaa) asukohaga XXXX , katastritunnusega XXXX , registriosa
numbriga XXXX , pindalaga 410 m². Kinnistule on seatud keelumärge käsutamise keelamiseks
OÜ XXXX kasuks. Uue juhatuse liikme andmetel on krundil maja varemed. Portaalis KV.ee on
Võrus samal tänaval olevad elamumaa krundid müügis hinnaga 4,05 eurot/m² kuni 4,54 eurot/m².
Seega sama ruutmeetri hinnaga oleks kinnistu maksumus 1600 kuni 1800 eurot. Kuna
pankrotimenetlus on oma iseloomult kiire menetlus, siis asub ajutine pankrotihaldur seisukohale,
et kinnistu väärtuseks on hinnanguliselt 1700 eurot.

Järelepärimise tulemusena Maanteeametisse selgus, et XXXXOÜ nimele on registreeritud
alljärgnevad sõidukid:
    • Citroen Berlingo (reg.märk XXXX , ehitusaasta 1999). Sõidukil puudub kehtiv ülevaatus
        (viimane ülevaatus kehtis kuni 05.2016.a.) ja liikluskindlustus. Sõiduki läbisõit
        13.07.2015.a. seisuga (viimane ülevaatus) oli 337 400 km. Sõiduk on osalenud
        kindlustusjuhtumis 15.04.2005.a.;
    • Kaubik Ford Transit 280S Van (rer.maärk XXXX , ehitusaasta 2002). Sõidukil puudub
        kehtiv liikluskindlustus, kuid on kehtiv ülevaatus (ülevaatus kehtib kuni 11.2016.a.) ja
        sõiduki läbisõit 18.03.2015.a. seisuga (viimane ülevaatus) oli 350 734 km. Sõiduk on
        osalenud kindlustusjuhtumites 15.02.2007.a. ja 25.05.2012.a.;
    • Haagis Respo 751 (teg.märk XXXX , ehitusaasta 2006). Haagisel on kehtiv ülevaatus
        (ülevaatus kehtib kuni 09.2016.a.) ja liikluskindlustus.

Pankrotiavalduses on märgitud, et uuel juhatuse liikmel ei ole teada kaubikute ja haagise asukoht
ja seisukord, mille tõttu ka ajutine pankrotihaldur ei saa nendega arvestada kui likviidse varaga,
kuid sõidukite asukoht tuleb võimalusel välja selgitada pankrotimenetluse käigus. Kõike kogumis
hinnates ei arvesta ajutine pankrotihaldur sõidukitega kui likviidse varaga oma lõppjäreldustes.


                                                                                                3
                                                                                      2-16-11603

XXXXOÜ-l on ajutisele pankrotihaldurile teadaolevat vara hinnanguliselt 1764,47 eurot.

Maksu- ja Tolliameti poolt esitatud saldoteatise järgi on nõuete saldo seisuga 11.08.2016.a.
summas 5469,60 eurot, mille hulgas on ka kohtutäituri arestinõue summas 2638,50 eurot. Seega
on maksuvõlgnevuse põhivõlg 2831,10 eurot, millele lisandub arvestuslik intress 462,94 eurot,
kokku võlgnevus summas 3294,04 eurot. Maksuvõlg on alates 10.02.2016.a..

Lisaks Maksu- ja Tolliameti võlgnevusele ja pankrotiavalduses märgitud võlgnevustele on ajutine
pankrotihaldur selgitanud välja alljärgnevad võlgnevused:
    • AS-le SEB Pank 12 eurot (paketi teenustasu);
    • Kohtutäitur Oksana Kutšmei’le summas 549,56 eurot.

Pankrotiavalduses on välja toodud alljärgnevad võlgnevused:
   • Ragn-Sells AS-le summas 1397,71 eurot;
   • XXXXOÜ-le summas 1960 eurot;
   • XXXX OÜ-le summas 172 eurot;
   •    XXXX OÜ-le summas 2088,94 eurot;
   • Muinsuskaitseametile OÜ-le summas 8961 eurot (tagastusnõue);
   • XXXXOÜ-le summas 1200 eurot (õigusabiteenus);
   • XXXX’ale summas 810 eurot (juhatuse liikme tasu ja pankrotiavalduse riigilõiv).

XXXXOÜ ajutisele pankrotihaldurile teadaolevad kohustused on kokku vähemalt 20 445,25 eurot.

XXXXOÜ vara suhtes oli enne pankrotiavalduse menetlusse võtmist kohtutäitur Oksana Kutšmei
menetluses OÜ XXXX nõue summas 2088,94 eurot. Äriregistri andmete kohaselt ei ole võlgniku
vara koormatud kommertspandiga. Muud pandiõigused ajutisele haldurile teadaolevalt puuduvad.
Ajutise pankrotihalduri käsutuses olevate materjalide põhjal ei ole võlgniku majandustegevust
jätkata võimalik, kuna selleks puuduvad rahalised vahendid ja võimalused. Võlgniku tervendamise
võimalused esialgsetel andmetel samuti puuduvad. Ajutine haldur on seisukohal, et võlgniku
maksejõuetus on püsiva iseloomuga, sest kohustused ületavad varasid 18 680,78 euro võrra.
Võlgniku majandustegevus on seiskunud. Kuna XXXXOÜ endine juhatuse liige edastas ajutisele
pankrotihaldurile raamatupidamise dokumendid alles 18.08.2016.a. õhtul, siis puudus ajutisel
pankrotihalduril võimalus nende analüüsimiseks ja maksejõuetuse põhjuste väljaselgitamiseks.
Maksejõuetuse põhjus tuleb välja selgitada pankrotimenetluse käigus. Kuna ajutisele haldurile
esitati äriühingu raamatupidamine hilinemisega, siis ei ole ajutine pankrotihaldur saanud välja
selgitada võimalikke vara tagasivõitmise ja tagasinõudmise võimalusi ning need tuleb välja
selgitada pankrotimenetluse käigus. Pankrotihaldur tegi ettepaneku kuulutada välja võlgniku
pankrot.

Ajutise pankrotihalduri tehtud töö aruande kohaselt on ajutine haldur kulutanud ülesannete
täitmiseks 10 tundi, arvestusega 85 eurot tunnis, millest tulenevalt on ajutise halduri tasu 850
eurot, ning vajalikud kulutused summas 50 eurot. Kokku moodustavad ajutise pankrotihalduri
poolt tehtud kulutused 900 eurot, millele lisandub käibemaks summas 180 eurot. Kokku summas
1080 eurot. Ajutine pankrotihaldur taotleb ajutise pankrotihalduri tasu ja vajalike kulude hüvitise
määramist pankrotivara arvelt OÜ Sentire M.K., mille kaudu ajutine pankrotihaldur tegutseb,
kasuks.

4. 23.08.2016 kohtuistungil jäi võlgnik pankrotiavalduse XXXXde ja ajutine pankrotihaldur oma
aruande XXXXde. Võlgnikul vastuväiteid ajutise pankrotihalduri tasu ja aruande osas ei olnud.
Ly Müürsoo on nõus jätkama pankrotihaldurina.
                                                                                                 4
                                                                                      2-16-11603




Kohtumääruse põhjendused


5. Pankrotiseaduse (PankrS) § 9 lg 1 kohaselt võib pankrotiavalduse esitada võlgnik või
võlausaldaja. OÜ XXXX esitas kohtule võlgniku pankrotiavalduse. PankrS § 31 lg 1 kohaselt
kuulutab kohus pankroti välja, kui võlgnik on maksejõuetu. Sama sätte lg 4 sätestab, et kui
pankrotiavalduse on esitanud võlgnik, siis eeldatakse, et ta on maksejõuetu.

6. PankrS § 1 lg 2 sätestab, et võlgnik on maksejõuetu, kui ta ei suuda rahuldada võlausaldaja
nõudeid ja see suutmatus ei ole võlgniku majanduslikust olukorrast tulenevalt ajutine.
Juriidilisest isikust võlgnik on maksejõuetu ka siis, kui võlgniku vara ei kata tema kohustusi ja
selline seisund ei ole võlgniku majanduslikust olukorrast tulenevalt ajutine.

7. PankrS § 31 lg 5 kohaselt kuulutab kohus pankroti välja määrusega (pankrotimäärus).
Pankrotimääruses tuleb märkida pankroti väljakuulutamise kellaaeg. Pankroti
väljakuulutamisega algab pankrotimenetlus. PankrS § 31 lg 6 sätestab, et pankroti
väljakuulutamisel otsustab kohus võlausaldajate esimese üldkoosoleku toimumise aja ja koha,
pankrotihalduri (haldur) nimetamise ning hagi tagamise abinõude kohaldamise. Kui hagi
tagamise abinõusid oli kohaldatud enne pankroti väljakuulutamist, jäävad need kehtima, kui
kohus ei otsusta teisiti.

Ajutine haldur selgitas välja võlgniku vara, sealhulgas võlgniku kohustused ja andis hinnangu
võlgniku varalisele seisundile ja maksejõulisusele, samuti võlgniku ettevõtte tegevuse jätkamise
ja juriidilisest isikust võlgniku tervendamise väljavaadetele. Ajutine haldur on tuvastanud, et
võlgnik on maksejõuetu kuna võlgniku suutmatus rahuldada võlausaldajate nõudeid ei ole
tulenevalt võlgniku majanduslikust olukorrast ajutine. Võlgniku vara ei kata võlgniku kohustusi
ning võlgniku majandustegevuse jätkamise ja tervendamise võimalused puuduvad. Ajutine
haldur leidis, et maksejõuetuse põhjused tuleb välja selgitada pankrotimenetluse käigus. Ajutine
pankrotihaldur on arvamusel, et võlgniku pankrot tuleb välja kuulutada.

Kohus tuvastab ajutise pankrotihalduri aruande põhjal, et kuna võlgniku kohustused ületavad
oluliselt võlgniku vara ning võlgnik on tunnistanud enda maksejõuetust, siis on võlgnik PankrS
§ 1 lg 2 tulenevalt maksejõuetu ja selline seisund ei ole tema majanduslikust olukorrast tulenevalt
ajutine.

Kohus kuulutab välja võlgniku pankroti PankrS § 31 lg 1 alusel. Pankroti väljakuulutamise aeg
on 26.08.2016 kl 11.00.

Võlausaldajate esimene üldkoosolek viia läbi 13.09.2016 kell 09.10 Harju Maakohtu Kentmanni
kohtumajas, Tallinnas, Kentmanni 13, V korrus, saal 517.

8. Ly Müürsoo on andnud nõusoleku enda nimetamiseks OÜ XXXX pankrotihalduriks. Kohus
määrab Ly Müürsoo võlgniku pankrotihalduriks.

9. PankrS § 93 lg 1 kohaselt on võlausaldajad kohustatud hiljemalt kahe kuu jooksul pankrotiteate
väljaandes Ametlikud Teadaanded ilmumise päevast arvates teatama haldurile kõigist oma enne
pankroti väljakuulutamist tekkinud nõuetest võlgniku vastu, sõltumata nõude tekkimise alusest


                                                                                                 5
                                                                                      2-16-11603

ja nõude täitmise tähtpäevast. Tähtaegselt esitamata, kuid tunnustatud nõuded rahuldatakse
viimases järgus (PankrS § 153 lg 1 p 3).

10. PankrS § 33 lg 1 sätestab, et pankrotimääruse kohta avaldab kohus viivitamata teate
väljaandes Ametlikud Teadaanded (pankrotiteade). Vajaduse korral teadet korratakse.
Kordusteates märgitakse esimese teate avaldamise kuupäev. Kohus määrab pankrotimääruse
kohta viivitamata teate (pankrotiteade) avaldamise väljaandes Ametlikud Teadaanded.

11. PankrS § 85 järgi võlgnik peab kohtule, haldurile ja pankrotitoimkonnale andma teavet, mida
nad vajavad seoses pankrotimenetlusega, eelkõige oma vara, sealhulgas kohustuste ning
majandus- või kutsetegevuse kohta. Võlgnik on kohustatud esitama haldurile pankroti
väljakuulutamise päeva seisuga bilansi koos vara, sealhulgas kohustuste nimekirjaga. Võlgniku
vara kohta teabe andmise kohustus on ka kolmandatel isikutel, kelle valduses on võlgnikule
kuuluv vara või kellel on varalisi kohustusi võlgniku suhtes, samuti võlgniku töötajal ja endisel
töötajal, kes on ametist lahkunud viimase kahe aasta jooksul enne pankrotiavalduse esitamist.
PankrS § 86 lg 1 ja 2 kohaselt võib kohus kohustada võlgnikku kohtus vandega kinnitama, et
kohtule esitatud andmed vara, võlgade ja majandus- või kutsetegevuse kohta on talle teadaolevalt
õiged. Kui kohus on kohustanud võlgnikku vannet andma, peab võlgnik vande andma enne
võlausaldajate esimest üldkoosolekut, kui kohus ei määra vande andmiseks teist tähtpäeva.
PankrS § 89 lg 1 p 1 ja 3 järgi kohtu korralduse täitmata jätmise korral või seadusega sätestatud
kohustuse täitmise tagamiseks võib kohus võlgnikku trahvida või tema suhtes kohaldada
sundtoomist või aresti, kui võlgnik takistab pankrotimenetlust sellega, et ei täida teabe andmise
kohustust või ei täida vande andmise kohustust.

Kohus kohustab võlgniku endist juhatuse liiget XXXX ning praegust juhatuse liiget XXXX
andma kohtus vande vara ja võlgade õigsuse kohta. Kohus kohustab XXXX ja XXXX ilmuma
vande andmiseks kohtusse kohtumääruse resolutsioonis märgitud ajal.

12. PankrS § 23 lg 1 ja lg 3 kohaselt on ajutisel halduril õigus saada oma ülesannete täitmise eest
tasu, mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete mahtu
ja keerukust ning ajutise halduri kutseoskusi. Kohus kontrollib ajutise halduri ülesannete
täitmiseks tehtud kulutuste põhjendatust ja kinnitab vajalike ning põhjendatud kulutuste suuruse.
Ajutise halduri tunnitasu ülemmäär on 96 eurot. Ajutise halduri tasule maksude lisamisel
lähtutakse käesoleva seaduse § 65 lg-s 11 sätestatust (Halduri tasu sisaldab seaduses ettenähtud
makse, välja arvatud käibemaks. Kui haldur on kantud äriregistrisse füüsilisest isikust ettevõtjana
ning ta on käibemaksukohustuslane käibemaksuseaduse tähenduses, lisatakse halduri tasule
käibemaks. Halduri tasule lisatakse käibemaks ka juhul, kui see makstakse välja büroole ning
büroo on käibemaksukohustuslane käibemaksuseaduse tähenduses). PankrS § 150 lg 1 p 2 ja p 5
kohaselt on pankrotimenetluse kulud ajutise halduri tasu ning ajutise halduri tehtud vajalikud
kulutused oma ülesannete täitmiseks. Sama paragrahvi lõike 2 kohaselt kui pankrotiavaldus
rahuldatakse, tasutakse pankrotimenetluse kulud pankrotivarast.

Ajutise pankrotihalduri tehtud töö aruande kohaselt on ajutine haldur kulutanud ülesannete
täitmiseks 10 tundi, arvestusega 85 eurot tunnis, millest tulenevalt on ajutise halduri tasu 850
eurot, ning vajalikud kulutused summas 50 eurot. Kokku moodustavad ajutise pankrotihalduri
poolt tehtud kulutused 900 eurot, millele lisandub käibemaks summas 180 eurot. Kokku summas
1080 eurot. Ajutine pankrotihaldur taotleb ajutise pankrotihalduri tasu ja vajalike kulude hüvitise
määramist pankrotivara arvelt OÜ Sentire M.K., mille kaudu ajutine pankrotihaldur tegutseb,
kasuks.

                                                                                                 6
                                                                                       2-16-11603



Kohus leiab, et ajutise halduri nõutud tasu on mõistlik, põhjendatud ning kooskõlas tehtud töö
mahuga ja ajutise halduri kutseoskustega. Kohus leiab, et arvestades ajutise halduri töö mahtu,
keerukust ja kutseoskust on põhjendatud määrata ajutise halduri tasuks 900 eurot, millele
lisandub käibemaks 180 eurot, kokku 1080 eurot. Ajutise halduri tunnitasu 85 eurot, millele
lisandub käibemaks, jääb seadusega sätestatud ülemmäära piiresse. Ajutise halduri tasu kuulub
tasumisele pankrotivara arvelt OÜ Sentire M.K., mille kaudu ajutine pankrotihaldur tegutseb,
kasuks arvelduskontole nr EE452200221011718199 Swedbank AS-is.

13. PankrS § 39 lg 1 kohaselt kui võlgnik on kantud äriregistrisse või mittetulundusühingute ja
sihtasutuste registrisse, edastab pankroti välja kuulutanud kohus Tartu Maakohtu
registriosakonnale viivitamata ärakirjad enda ja kõrgemalseisva kohtu lahenditest, mis on tehtud
käesoleva seaduse § 29 lõike 1, § 31, § 68 lõike 3, § 91 lõigete 2 ja 3, § 130 lõigete 2 ja 7, § 158
lõike 4, § 163 lõike 3, § 183 lõike 1, § 190 lõike 1 ja § 192 lõike 2 alusel. Kanne registrisse
tehakse kohe pärast määruse edastamist registriosakonnale.


/allkirjastatud digitaalselt/
Viktor Brügel
Kohtunik




                                                                                                  7
