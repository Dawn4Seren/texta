                         KOHTUMÄÄRUS
 Kohus                                     Tartu Maakohus

 Määruse tegemise aeg ja koht              13. aprillil 2016. a Tartu kohtumajas

 Kohtuistungi aeg ja koht                  13. aprillil 2016. a Tartu kohtumajas

 Väärteoasja number                        4-16-397

 Kohtukoosseis                             Kohtunik Peet Teidearu

 Sekretär                                  Heli Nurmoja
 Tõlk
                                           Regina Laiapea
 Väärteoasi                                Sissenõudja taotlus süüdlasele asenduskaristuse
                                           kohaldamiseks

 Taotluse esitaja                          Politsei- ja Piirivalveameti Põhja Prefektuur
                                           asukoht: Tallinn , Pärnu mnt. 139

 Süüdlane                                  A.J.
                                           Ik: XXXX; elukoht XXXX


Juhindudes väärteomenetluse seadustiku (edaspidi VTMS) §-st 211, kohus

                                           määras:

   1. Rahuldada sissenõudja taotlus A.J. asenduskaristuse kohaldamiseks.
   2. Karistusseadustiku ( KarS) § 72 lg 1, § 5 lg-te 1, 2 ja § 69 alusel asendada A.J.
       Politsei- ja Piirivalveameti Põhja Prefektuuri 27.02.2015 otsusega väärteoasjas nr
       2316,15,001863 A.J. määratud rahatrahv 100 trahviühikut                 kümne tunni
       üldkasuliku tööga.
   3. KarS § 69 lg 3 alusel määrata A.J.üldkasuliku töö tegemise tähtajaks 2 (kaks) kuud
       alates käesoleva kohtumääruse jõustumisest.
Edastada käesolev kohtumäärus sissenõudjale Politsei- ja Piirivalveameti Põhja Prefektuurile
       kohtutäitur Ivi Kalmetile ja A.J.




                                                                                           1
Üldkasuliku töö koordineerija on Lõuna Prefektuuri korrakaitsebüroo liiklusjärelevalvetalituse
menetlusteenistuse spetsialist Anžela Murumägi asukohaga Riia 132-A216, Tartu; e-posti
aadress: anzela.murumagi@politsei.ee; telefoninumbrid: 730 8786 ja 5770 5922.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik
Politsei- ja Piirivalveameti Põhja Prefektuuri 27.02.2015 otsusega väärteoasjas nr.
2316,15,001863 karistati A.J. rahatrahviga 100 trahviühikut, s.o. 400 eurot.

Politsei- ja Piirivalveameti Põhja Prefektuur taotles A.J. asenduskaristuse kohaldamist, sest trahv
on tasumata ning kohtutäitur Ivi Kalmet ei ole saanud võlgnevust sisse nõuda A.J. materiaalsete
vahendite puudumisest tingituna.

Menetlusosalise seisukoht
Kohtuistungil A.J. kinnitas, et trahv on tal endiselt tasumata. Ta soovis , et tema karistus
asendatakse üldkasuliku töö tegemisega; ta soovis üldkasulikku tööd teha Tartus.

Kohtu seisukoht
A.J. on Politsei- ja Piirivalveameti Lõuna Prefektuuri poolt karistuseks määratud rahatrahv
seniajani tasumata. Süüdlasel puudub sissetulek, mille arvelt saaks sundtäitmist teostada.
Kohtutäitur Ivi Kalmet on kontrollinud ning välja selgitanud, et A.J. puudub ka muu vara, millele
sissenõuet pöörata, või see ei ole küllaldane, et katta vara realiseerimisega tekkivaid kulusid.
Eelnevast saab järeldada, et rahatrahvide täitmine on käesoleval juhul võimatu.

KarS § 72 lg-st 1 ja VTMS § 211 lg-st 1 tuleneb, et sellises olukorras asendatakse rahatrahvid
nende tasumata osas arestiga või süüdlase nõusolekul üldkasuliku tööga KarS §-s 69 sätestatud
korras.

Kohus ,arvestades A.J. soovi, asendab Politsei- ja Piirivalveameti Põhja Prefektuuri 27.02.2015
otsusega väärteoasjas nr 2316,15,001863 A.J. määratud rahatrahvi 100 trahviühikut( 400 €)
kümne tunni üldkasuliku tööga.

Lähtuvalt KarS § 69 lg-st 3 tuleb A.J. temale määratud üldkasulik töö ära teha 2 kuu jooksul
alates käesoleva kohtumääruse jõustumisest.
A.J. pöörduda koheselt pärast määruse jõustumist üldkasuliku töö koordineerija A. Murumägi
poole.


Peet Teidearu
Kohtunik
/allkirjastatud digitaalselt/




                                                                                                2
