                                                              Kriminaalasi nr. 1-16-8650




                       KOHTUOTSUS
                              EESTI VABARIIGI NIMEL




Kohus                            Harju Maakohus Liivalaia Kohtumaja
Otsuse tegemise aeg ja koht      01.11.2016.a. Tallinnas

Kohtunik                        Aime Ivanson
Sekretär                        Maire Viksi
Prokurör                        Žanna Morozova
Kaitsja                         Talvi Vaske

Süüdistatav                     Artur Korol, isikukood 38708260253,
                                Kriminaalkorras varem karistamata
                                elukoht: XXXX
                                Töökoht XXXX OÜ

Süüdistus                        KarS 121 lg 2 p 2 järgi
Kriminaalasja number             15231501452
Menetluse liik                   lühimenetlus


RESOLUTIIVOSA
Süüdi mõista Artur Korol KarS § 121 lg 2 p 2 järgi ja karistada vangistusega 5 kuud.

KrMS § 238 lg 2 alusel vähendada mõistetavat karistust 1/3 võrra ja mõista karistuseks 3
kuud 10 päeva vangistust.

KarS § 73 lg 1, 3 alusel jätta mõistetud karistus täielikult täitmisele pööramata, kui Artur
Korol ei pane 1-aastase katseaja jooksul toime uut tahtlikku kuritegu.

KarS § 78 p 1 kohaselt hakkab katseaeg kulgema kohtuotsuse kuulutamisest, s.o
01.11.2016.a.

Kriminaalmenetluse kulud:
Välja mõista Artur Korolilt riigituludesse:
          1) KrMS § 175 lg 1 p. 9 alusel sundraha - 645 eurot
          2) KrMS § 175 lg 1 p. 4 alusel kaitsjatasu – 120 eurot

KrMS § 180 lg 3 alusel määrata Artur Korolil kriminaalmenetluse kulude tasumine kogusummas
765 eurot ositi 12 kuu jooksul, igas kuus tasuda 63.75 eurot.

Kriminaalmenetluse kulude esimene makse tasuda ühe kuu jooksul alates kohtuotsuse
jõustumisest, järgmised maksed tasuda iga järgneva kuu viimaseks kuupäevaks.
KrMS § 159 lg 3 kohaselt makseinfo (kontode ja viitenumbriga) menetluskulude tasumiseks
edastatakse Artur Korolile täiendavalt eraldi dokumendina.

Edasikaebe kord
Kohtuotsuse peale võib esitada apellatsiooni Tallinna Ringkonnakohtule kirjalikult 15 päeva
jooksul, alates motiveeritud otsuse avalikult teatavakstegemisest. Apellatsiooniõiguse kasutamise
soovist tuleb Harju Maakohtu Liivalaia kohtumajale teatada kirjalikult 7 (seitsme) päeva jooksul
alates kohtuotsuse resolutiivosa kuulutamisest. Kui üks kohtumenetluse pool on nimetatud
tähtaja jooksul teatanud apellatsiooniõiguse kasutamise soovist ega ole sellest loobunud, on
ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb            Harju Maakohtu Liivalaia
kohtumajale kirjalikult teatada 7 (seitsme) päeva jooksul alates kohtuotsuse kuulutamisest.

Süüdistus
Artur Korol´it süüdistatakse selles, et tema, viibides 10.10.2015 kella 02 paiku XXXX asuvas
korteris, alaealise lapse (XXXX, ik XXXX) juuresolekul võttis oma elukaaslasel XXXX vasaku
käega põskedest kinni ja lõi parema käega talle vastu vasakut põske, seejärel pigistas mõlema
käe näppudega kannatanu silmamunasid, tekitades selliselt kannatanule füüsilist valu ja
tervisekahjustusi. Vastavalt 16.10.2015 isiku läbivaatuse protokollile tuvastati kannatanu näol
vasaku põse piirkonnas ja vasaku silma piirkonnas verevalumid.
Seega Artur Korol pani toime kehalise väärkohtlemise, s.o teise inimese tervise kahjustamise,
samuti valu tekitava kehalise väärkohtlemise, mis on toime pandud lähisuhtes, s.o KarS § 121 lg
2 p 2 järgi kvalifitseeritava kuriteo.


Kohus juhindub KrMS 238 lg 1 p 4.

Apellatsiooniõiguse kasutamise soovist teate saabumise korral on motiveeritud kohtuotsus Harju
Maakohtu Liivalaia Kohtumaja kantselei kaudu kättesaadav alates 24.11.2016.a. kell 13.00.



(allkirjastatud digitaalselt)
Aime Ivanson
kohtunik




                                                                                               2
