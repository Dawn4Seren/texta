                         KOHTUOTSUS
                              EESTI VABARIIGI NIMEL
                              (õigeksvõtul põhinev otsus)

Kohus                           Harju Maakohus
Kohtunik                        Helina Luksepp
Otsuse tegemise aeg ja koht     11.04.2016 Tallinn, Kentmanni kohtumaja
Tsiviilasja number              2-16-1640
Tsiviilasi                      XXXhagi        korteriühistu    XXXvastu   12.01.2016
                                üldkoosoleku      otsuste    kehtetuks tunnistamiseks,
                                alternatiivselt tühisuse tuvastamiseks
Hagihind                        3 500 eurot

Menetlusosalised ja nende       Hageja: XXX(isikukood XXX, elukoht XXX, e-post:
esindajad                       XXX);
                                Hageja lepinguline esindaja: Oksana Smirnova (isikukood
                                47611190222,     S.O.L.A.    Company     OÜ,      e-post:
                                smirnova@oksola.com);

                                Kostja: korteriühistu XXX (registrikood XXX, asukoht
                                XXX, e-post: XXX).
Asja läbivaatamine              kirjalik menetlus


RESOLUTSIOON
   1. Rahuldada XXX hagi korteriühistu XXX vastu kostja õigeksvõtul põhineva
    otsusega.

     2. Tunnistada kehtetuks alljärgnevad korteriühistu XXX12.01.2016 toimunud
      üldkoosolekul vastuvõetud otsused:

     2.1. Uue juhatuse valimine. Valida uueks juhatuse liikmeks XXXja XXX;
     2.2. Liitumine Eesti Korteriühistu Liiduga. Liituda Eesti Korteriühistu Liiduga;
     2.3. Põhikirja tutvustamine: 26. jaanuariks 2016. a esitada ettepanekud põhikirja
      projektile selle vastuvõtmiseks.

3. Jätta menetluskulud XXXkanda.

4. Hagi õigeksvõtul põhinev otsus on tagatiseta viivitamata täidetav.

                                            1
 Edasikaebamise kord

Kohtuotsuse peale võib esitada Tallinna Ringkonnakohtule apellatsioonkaebuse 30 päeva
jooksul arvates otsuse ärakirja kättetoimetamisest, kuid mitte hiljem kui 5 kuu jooksul otsuse
avalikult teatavaks tegemisest. Kaebus võidakse lahendada kirjalikus menetluses, kui kaebuses
ei taotleta selle lahendamist istungil.

Kohus selgitab, et menetlusabi taotlemise korral peab seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks menetlusabi taotletakse, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus sellisel
juhul mõistliku tähtaja pärast menetlusabi andmise taotluse lahendamist, kui nimetatud taotlus
ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

Kohus selgitab, et menetlustoimingut, mille tegemiseks on kehtestatud tähtaeg, võib teha
tähtaja viimasel päeval kuni kella 24.00-ni (TsMS § 62 lg 2).

Kohtuotsuse selgitused

TsMS § 444 lg 3 järgi võib kohus teha hagi õigeksvõtul põhineva otsuse kirjeldava ja
põhjendava osata.

Seetõttu märgib kohus lühidalt vaid alljärgnevat:

   1. XXXesitas 01.02.2016 Harju Maakohtule hagi (mida täpsustas 17.02.2016)
      korteriühistu XXX vastu 12.01.2016 üldkoosoleku otsuste kehtetuks tunnistamiseks,
      alternatiivselt tühisuse tuvastamiseks. Harju Maakohtu 19.02.2016 määrusega võeti
      hagi menetlusse.

Hagiavaldus toimetati kostjale kätte, kostja kinnitas kättesaamist 23.02.2016
elektronpostiaadressilt XXX. Kostja, keda esindas registrikaardile kantud juhatuse liige XXX,
esitas 11.03.2016 ja 13.03.2016 vastuse hagiavaldusele (samasisulised vastused). Kostja teatas,
et võtab hagi õigeks.

   2. Kohus rahuldab hagi õigeksvõtul põhineval otsusel korteriühistu XXX 12.01.2016
      üldkoosolekul vastuvõetud otsuste kehtetuks tunnistamiseks. Kohus jätab rahuldamata
      hageja alternatiivse nõude korteriühistu XXX 12.01.2016 üldkoosolekul vastuvõetud
      otsuste tühisuse tuvastamiseks, kuna kohus rahuldas põhinõude.

   3. TsMS § 168 lg 6 kohaselt kui kostja võtab hagi kohe õigeks, kannab hageja
      menetluskulud ise, kui kostja ei ole oma käitumisega andnud põhjust hagi esitamiseks.
      Kostja tegi avalduse hagi õigeksvõtmiseks esimeses kohtule esitatud
      menetlusdokumendis.

   4. Kostja leiab, et ei ole andnud põhjust hagi esitamiseks, mistõttu tuleb menetluskulud
      jätta hageja kanda või alternatiivselt TsMS § 162 lg 4 alusel poolte endi kanda. Hageja
      ei ole kohtueelseteks läbirääkimisteks kostjaga kontakti otsinud. Samuti ei ole hageja


                                              2
        teavitanud kostjat hagiavalduse esitamisest ja tsiviilasja algatamisest. Samas teatab
        kostja, et käesolevas asjas tal menetluskulud puuduvad.

    5. Hageja leiab, et kostja on ise olnud erakorraliste koosolekute initsiaatoriks, mistõttu
       rikkumisega kokku kutsutud ja korraldatud üldkoosoleku eest peab vastutama ka kostja.
       Kuna kostja võitis hagi õigeks, tähendab see seda, et hageja nõuded on põhjendatud ja
       rajanevad seaduslikel alustel.

    6. Kohus leiab, et hageja esitatust ei nähtu, et ta oleks pöördunud enne hagi esitamist kostja
       poole nõudega tunnistada vaidlustatavad otsused kehtetuks või otsinud kohtueelset
       lahendust. Hageja esitatud e-kirjavahetus ei ole seotud käesolevas asjas vaidlustatud
       kostja 12.01.2016 üldkoosoleku otsustega. Samuti ei ole kohtule teada hageja ja kostja
       teise juhatuse liikme Vladimir Guljajevi telefonikõnede toimumine, nende aeg ja sisu.

    7. Vastavalt menetluskulude jaotusele tuleb hagejalt kostja kasuks välja mõista kostjal
       tekkinud põhjendatud menetluskulud (TsMS § 174, § 175 lg 1). Kostja on kohtule
       teatanud, et käesolevas asjas kostjal aga menetluskulud puuduvad.

    8. TsMS § 178 lg 1 tulenevalt saab menetluskulude jaotuse kohta tehtud kohtulahendit
       vaidlustada üksnes selle kohtulahendi peale edasi kaevates, millega menetluskulude
       jaotus kindlaks määrati.


/allkirjastatud digitaalselt/

Helina Luksepp
kohtunik




                                                3
