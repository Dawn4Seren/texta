                               KOHTUMÄÄRUS

Kohus                                Harju Maakohus, Tartu mnt kohtumaja
Kohtunik                             Merit Helm
Määruse tegemise aeg ja koht         27. juuli 2016.a, Tallinn
Tsiviilasja number                   2-16-1068
Tsiviilasi                           Tallinna kohtutäitur Kaja Lilloja asendaja Piret
                                     Altosaar taotlus XXXX kohustamiseks vara
                                     nimekirja esitamiseks ja vandega kinnitamiseks
Menetlusosalised ja nende            Avaldaja: Tallinna kohtutäitur Kaja Lilloja, Jõe 3, 10151
esindajad                            Tallinn. E-post: kaja.lilloja@taitur.just.ee
                                     Avaldaja       esindaja:       Piret     Altosaar, e-post:
                                     piret.altosaar@taituriabi.just.ee
                                     Puudutatud isik I (sissenõudja): PlusPlus Baltic OÜ
                                     (registrikood 12273105), Jõe 3, 10151 Tallinn. E-post:
                                     reelika@plusplus.ee
                                     Puudutatud isik II (võlgnik): XXXX(isikukood
                                     XXXX), XXXX. E-post: XXXX

RESOLUTSIOON
Lõpetada menetlus Tallinna kohtutäitur Kaja Lilloja asendaja Piret Altosaare taotluses
XXXXsuhtes vara nimekirja esitamiseks ja vande andmiseks, sundtoomise ja aresti
kohaldamiseks.


Edasikaebe kord
Määrusele võivad menetlusosalised ja kohtutäitur esitada määruskaebuse Harju Maakohtu
kaudu Tallinna Ringkonnakohtule 15 päeva jooksul kohtumääruse määruskaebuse esitajale
kättetoimetamisest.




Asjaolud ja määruse põhjendused
Kooskõlas tsiviilkohtumenetluse seadustiku (TsMS) § 476 lg-ga 1 esitas Tallinna kohtutäitur
Kaja Lilloja asendaja Piret Altosaar avalduse XXXX kohustamiseks varade ja kohustuste
nimekirja esitamiseks ja nimekirja vandega kinnitamiseks ning vajadusel võlgniku suhtes
sundtoomise ja aresti kohaldamiseks. Võlgnik ei ole kohtutäiturile tähtajaks varade ja
kohustuste nimekirja esitanud.

Maakohus võttis avalduse 10.02.2016 määrusega menetlusse.

Kohus teavitas 19.07.2016.a kohtutäiturit, et ei saa avaldust menetleda, kuna kohtutäituri
poolt esitatud andmed ei võimalda tuvastada võlgniku elu- või asukohta. Lisaks on kohus
päringuga pöördunud Politsei- ja Piirivalveameti poole, kel puudusid täiendavad andmed.
Käesoleva hetke seisuga puuduvad ka kohtutäituril täiendavad andmed võlgnikule
dokumentide kättetoimetamiseks. Eelnevast tulenevalt palub kohtutäituri asendaja lõpetada
menetlus tsiviilasjas nr 2-16-1068

Kohtutäitur esitas kohtule hagita asja avalduse. Kooskõlas TsMS § 477 lg 1 vaatab kohus
hagita asja läbi hagimenetluse sätete kohaselt, arvestades hagita menetluse kohta sätestatud
erisusi.

TsMS § 428 lg 1 p 3 kohaselt lõpetab kohus menetluse otsust tegemata muu hulgas juhul kui
hageja on hagist loobunud. Analoogia korras võib kohus lõpetada menetluse ka hagita asjas
(milles on võimalik menetlust alustada vaid avaldaja avalduse alusel). Kuna kohtutäitur on
enda avaldusest loobunud, tuleb menetlus asjas lõpetada TsMS § 428 lg 1 p 3 alusel.

Kohus selgitab, et avaldajal on võlgniku elukoha kohta täiendavate andmete teadasaamisel
õigus pöörduda uuesti sama taotlusega kohtu poole.

/allkirjastatud digitaalselt/
Merit Helm
kohtunik




                                                                                             2
