                                                                   Tsiviilasi 2-14-37788




                                TARTU MAAKOHUS
                      KOHTUMÄÄRUS
 Kohus                          Tartu Maakohus

 Kohtukoosseis                  kohtunik Andrus Miilaste

 Määruse tegemise aeg ja koht 03.veebruar 2016.a Tartu kohtumajas
 Tsiviilasi                     INTRAC Eesti AS hagi AQR Eliit OÜ vastu võla
                                nõudes
 Menetlustoiming                Kompromissi kinnitamine, menetluse lõpetamine

 Menetlusosalised ja nende      Hageja INTRAC Eesti AS (registrikood 10103801);
 esindajad                      Hageja esindaja vandeadvokaat Tarvo Lindma
                                (Advokaadibüroo Supremia OÜ, asukoht: Telliskivi 60,
                                10412 Tallinn, e-post: tarvo.lindma@supremia.ee);
                                Kostja AQR Eliit OÜ (registrikood: 10355394, asukoht:
                                Aliise tee 15, Verbi küla, 62220 Tartumaa, e-post:
                                agreliit@gmail.com);
                                Kostja esindaja vandeadvokaat Karina Lõhmus-Ein
                                (Advokaadibüroo Lillo & Lõhmus, asukoht: Ülikooli 4,
                                51003 Tartu, e-post: karina@advokaadid.ee)

RESOLUTSIOON
INTRAC Eesti AS hagi AQR Eliit OÜ on saavutanud alljärgneva kokkuleppe:

  1. Kostja loobub Hageja vastu suunatud harvester John Deere 1070D Kostjale
     üleandmisega väidetavast viivitamisest tekkinud ning väidetava viivitusega seotud
     kõikidest nõuetest, sh võimalikest kahju hüvitamise ja viivise nõuetest;
  2. Hageja loobub käesoleva tsiviilasja (2-14-37788) aluseks olevatel arvetel nr 715870,
     716590, 717465, 720024 ja 720046 märgitud ning käesolevas kohtumenetluses Kostja
     vastu esitatud kõikidest nõutest.
  3. Käesoleva kompromissi sõlmimisel loevad Pooled kompromissi punktides 1 ja 2.
     märgitud nõuded kokkuleppel lõppenuks ning Pooled loovad käesolevaga uue
     võlasuhte, mille alusel kohustub Kostja tasuma Hagejale nõuetest loobumise eest
     kompromissi korras 3500 (kolm tuhat viissada) eurot (edaspidi kui „Kompromissi
     summa“) 4 (nelja) osamaksega vastavalt alljärgnevale maksegraafikule:




                                                                                       1
          Osamakse           Summa (EUR)                 Makse selgitus
      tasumise tähtpäev
    15.02.2016.a             875,00            AQR Eliit kompromiss 2-14-37788
    1.03.2016.a              875,00            AQR Eliit kompromiss 2-14-37788
    15.03.2016.a             875,00            AQR Eliit kompromiss 2-14-37788
    31.03.2016.a             875,00            AQR Eliit kompromiss 2-14-37788

      4. Käesolevast kompromissist tulenevad maksed kohustub Kostja tasuma INTRAC Eesti
         AS arvelduskontole EE312200221001185318 (Swedbank AS). Kompromissi summat
         ega selle osamakseid ei saa tasaarvestada.
      5. Pooled on kokku leppinud, et kui Kostja ei ole käesolevast kompromissist tulenevaid
         rahalisi kohustusi Hageja ees hiljemalt 15.04.2016. a täies ulatuses täitnud, suureneb
         Kompromissi summa ning Kostjal tekib kohustus tasuda Hagejale Kompromissi
         summana 4500 (neli tuhat viissada) eurot. Kompromissi summa suurenemine ei võta
         Hagejalt õigust arvestada osamaksete tasumisega viivitamise eest viiviseid.
      6. Käesolevast kompromissist tulenevate rahaliste kohustuste täitmisega viivitamise eest
         kohustub Kostja tasuma Hagejale viivist 0,15 % (null koma viisteist protsenti) päevas
         võlgnetavalt summalt iga viivitatud päeva eest kuni võlgnevuse täieliku tasumiseni.
      7. Pooled on kokku leppinud, et käesoleva kompromissi sõlmimisel kannavad Pooled
         oma menetluskulud ise.
      8. Pooled on teadlikud TsMS § 430 lg-s 1 ja §-s 432 sätestatud tsiviilasja kompromissiga
         lõpetamise õiguslikest tagajärgedest, s.h. menetluse lõpetamise õiguslikest
         tagajärgedest, ega soovi menetluse lõpetamise otsustamise osas istungi pidamist.
      9. Tagastada Intrac Eesti AS-le (10103801) pool menetluses tasutud riigilõivust, s.o
         237,50 (kakssada kolmkümmend seitse koma viiskümmend) eurot, Intrac Eesti AS-i
         arveldusarvele nr EE091010220003128018 SEB PANK AS-s;

    Edasikaebamise kord
    Määruse peale võib esitada 2 päeva jooksul              määruskaebuse kirjalikult Tartu
    Ringkonnakohtule Tartu Maakohtu kaudu.

    ASJAOLUD
    Tartu Maakohtu menetluses on INTRAC Eesti AS hagi AQR Eliit OÜ vastu võla nõudes.
    Pooled sõlmisid 01.02.2016.a kompromissi ning paluvad selle kinnitamist ja menetluse
    lõpetamist. Pooled on edasikaebeõigust lühendanud 2 päevale.

ˇ   KOHTU PÕHJENDUSED JA JÄRELDUSED
    Tsiviilkohtumenetluse seadustik (TsMS) § 430 lg 1 kohaselt pooled võivad menetluse kuni
    hagi kohta tehtud lahendi jõustumiseni lõpetada kompromissiga. Kohus kinnitab kompromissi
    määrusega, millega ühtlasi lõpetab asja menetluse.
    TsMS § 430 lg 3 kohaselt kohus ei kinnita kompromissi, kui see on vastuolus heade
    kommetega või seadusega või rikub olulist avalikku huvi või kui kompromissi ei ole võimalik
    täita.


                                                                                             2
Kohus on seisukohal, et menetlus antud asjas tuleb lõpetada, kui asja lahendamine
kompromissiga on mõistlik ja reaalselt täidetav. Kompromiss (transactio) muudab vaieldava
ja kaheldava õigussuhte poolte vastastikuste järeleandmiste kaudu vaieldamatuks ja
kaheldamatuks. Kompromiss on kantud otstarbekusest kõrvaldada vaieldavus ja kaheldavus
poolte järeleandmise teel. Ühtlasi tagab kompromiss edasise õigusrahu, kus pooled on
vastastikku loobunud igasugustest pretensioonidest. Kohus kinnitab kompromissi, kuna see ei
ole vastuolus heade kommetega või seadusega ega riku olulist avalikku huvi ning
kompromissi on võimalik täita.
TsMS § 428 lg 1 p 4 alusel tuleb asjas menetlus lõpetada. Kui menetlus on lõpetatud, ei saa
hageja uuesti pöörduda kohtusse hagiga sama kostja vastu vaidluses samal alusel sama
hagieseme üle. Kui menetlus on lõpetatud hagist loobumise tõttu või kompromissiga, on
lõpetamisel samad materiaalõiguslikud ja protsessuaalsed tagajärjed nagu menetluse
lõpetamisel kohtuotsusega, kui seadusest ei tulene teisiti (TsMS § 432). Kompromiss kehtib
täitedokumendina (TsMS § 430 lg 5).
Tagastada Intrac Eesti AS-le (10103801) pool menetluses tasutud riigilõivust, s.o 237,50
(kakssada kolmkümmend seitse koma viiskümmend) eurot, Intrac Eesti AS-i arveldusarvele
nr EE091010220003128018 SEB PANK AS-s;
Poolte muud menetluskulud jätta nende endi kanda.
TsMS § 661 lõike 4 kohaselt poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on
lühendanud edasikaebeõigusest kahele päevale.

/allkirjastatud digitaalselt/

Andrus Miilaste
Kohtunik




                                                                                         3
