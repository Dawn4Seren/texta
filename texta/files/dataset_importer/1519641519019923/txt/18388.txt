                         KOHTUMÄÄRUS
Kohus                                 Tartu Maakohus
Määruse tegemise aeg ja koht          14. aprill 2016, Tartu kohtumaja
Kohtunik                              Rutt Teeveer
Kohtuistungisekretär                  Helju Rebane
Väärteoasja number                    4-16-1717
Väärteoasi                            Lõuna        prefektuuri    korrakaitsebüroo     Tartu
                                      politseijaoskonna otsus väärteosjas nr 2780,14,000898,
                                      täiteasi nr 084/2014/1758
Taotlus                               sissenõudja avaldus süüdlasele mõistetud rahatrahvi
                                      asendamiseks arestiga
Menetlustoiming                       tasumata rahatrahvi asendamise otsustamine
Menetlusosalised                      süüdlane: Rauno Käis (isikukood 38806112733; elukoht
                                      XXXX)
                                      sissenõudja/kohtuväline     menetleja:    Politsei ja
                                      Piirivalveameti Lõuna prefektuuri korrakaitsebüroo
                                      Tartu politseijaoskond, esindaja Merlin Hurt
RESOLUTSIOON
Juhindudes väärteomenetluse seadustiku (edaspidi VTMS) §-st 211, kohus

                                        määras:
Karistusseadustiku (edaspidi KarS) § 72 lg-te 1 ja 2 alusel asendada Rauno Käisile Politsei-
ja Piirivalveameti Lõuna prefektuuri korraksitsebüroo Tartu politseijaoskonna 02.04.2014
otsusega väärteoasjas nr 2780,14,000898 määratud rahatrahv tasumata osas 25
(kakskümmend viis) trahviühikut 2 (kahe) päeva arestiga.

Kohtuotsus pöörata täitmisele peale otsuse jõustumist VTMS § 203 lg 4 sätestatud korras.
Rauno Käis on peale kohtumääruse jõustumist kohustatud ilmuma Lõuna Prefektuuri (karistuse
kandmise aja osas võtta kontakti Tartu arestikambriga, tel 7 308 610, aadressil Riia 179a, Tartu)
arestikambrisse talle karistuseks mõistetud aresti kandma hiljemalt 30. mail 2016. VTMS
§ 205 lg 3 alusel loetakse arestipäevade kandmise alguseks Rauno Käisi arestikambrisse
saabumise aeg. Vastavalt KarS § 67 lg-le 1 arvestatakse aresti tähtaeaga päevades ja
karistustähtaja arvestamisel on arvestusühikuks üks astronoomiline päev, so 24 tundi.
Juhul kui Rauno Käis ei ole ilmunud kohtumääruses märgitud ajaks aresti kandmisele
arestikambrisse, teavitab Lõuna Prefektuur sellest aresti täitmisele pööranud kohut ning VTMS
§ 205 lg 4 alusel teeb maakohtunik määruse süüdlase sundtoomise kohta arestimajja.

Käesoleva määruse väljatrükk anda kätte Rauno Käisile ja määrus edastada, Politsei- ja
Piirivalveameti Lõuna prefektuurile ( esindaja Merlin Hurt - merlin.hurt@politsei.ee ning
kohtutäitur Oksana Kutšmeile (info@tartutaitur.ee).

Edasikaebamise kord

Käesoleva kohtumääruse peale võib esitada määruskaebuse vaidlustatava kohtumääruse
koostanud kohtule viieteistkümne päeva jooksul alates kohtumääruse tegemisest.

Asjaolud ja menetluse käik

Politsei- ja Piirivalveameti Lõuna prefektuuri 02.04.2014. a otsusega väärteoasjas nr
2780,14,000898 karistati Rauno Käisi KarS § 218 lg 1 järgi rahatrahviga 25 trahviühikut, s.o
100 eurot. Otsus rahatrahvi määramise kohta jõustus 22.04.2014. a. Kuna Rauno Käis ei tasunud
rahatrahvi vabatahtlikult, pöörati eeltoodud otsus sundtäitmisele.

08.03.2016. a saabus Tartu Maakohtusse sissenõudja Politsei- ja Piirivalveameti Lõuna
prefektuuri avaldus Rauno Käisile asenduskaristuse määramiseks, kuna temale Lõuna
Prefektuuri 02.04.2014. a otsusega väärteoasjas nr 2780,14,000898 määratud rahatrahv on
täielikult tasumata. Tasumata rahatrahvi nõude sundtäitmine on tema suhtes võimatu.

Menetlusosalise seisukoht

Kohtuistungil Rauno Käis kinnitas, et kõnealune rahatrahv on tal tasumata. Üldkasulikku tööd
Rauno Käis teha ei soovi.

Kohtu seisukoht

Kohus leiab, et Politsei- ja Piirivalveameti Lõuna prefektuuri taotlus on põhjendatud.

KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

VTMS § 211 lg 1 sätestab täpsustavalt, et maakohus teeb sissenõudja avalduse alusel määruse
rahatrahvi asendamise kohta arestiga või üldkasuliku tööga vastavalt KarS §-le 72, kui süüdlane
ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

Kohtule esitatud materjalidest nähtuvalt pidi Rauno Käis temale määratud rahatrahvist teada
saama hiljemalt 03.06.2014. Praeguseks on Rauno Käisil olnud võimalus rahatrahvi tasuda enam
kui pooleteise aasta jooksul, kuid rahatrahv on ikka tasumata.

Kohtutäitur on kontrollinud tema vara olemasolu ning registrite andmetel Rauno Käisil selline
vara, millele sissenõuet pöörata, puudub. Rauno Käisi pangakontod on arestitud, kuid nendele
laekumisi rahatrahvi katteks ei ole olnud. Eelnevast saab järeldada, et rahatrahvi täitmine on
käesoleval juhul võimatu.


                                                                                                   2
KarS § 72 lg-st 1 ja VTMS § 211 lg-st 1 tuleneb, et sellises olukorras on võimalik asendada
rahatrahv selle tasumata osas arestiga või KarS §-s 69 sätestatud korras üldkasuliku tööga.

Kuivõrd Rauno Käis üldkasulikku tööd teha ei soovinud, siis tuleb talle määratud, kuid tasumata
rahatrahv asendada arestiga.

Tasumata rahatrahvi suuruseks on 25 trahviühikut. KarS § 72 lg 2 kohaselt vastab rahatrahvi
kümnele trahviühikule üks päev aresti. Sellest lähtuvalt tuleb Rauno Käisile määratud rahatrahv
asendada 2 (25/10) päeva pikkuse arestiga.

Eeltoodust lähtudes tuleb Rauno Käisile määratud rahatrahv asendada 2 päeva arestiga, mille
kandmisele tuleb asuda hiljemalt 30. mail 2016.



/allkirjastatud digitaalselt/
Rutt Teeveer
Kohtunik




                                                                                            3
