                             KOHTUMÄÄRUS
Kohus                              Viru Maakohus
Määruse tegemise aeg ja koht       7. juuli 2016 Jõhvi kohtumaja
Kriminaalasja number               1-14-1818
Kohtunik                           Deniss Minzatov kirjalikus menetluses
Kriminaalasi                       Sergei Maškovi süüdistus KarS § 113, § 263 p 1,3 järgi
                                   Sergei Maškov, isikukood 38310090247,
Süüdimõistetu
                                   viibib xxx
Taotlus                            Sergei Maškovi taotlus täitemenetluse osas
RESOLUTSIOON                       Juhindudes KrMS § 424, § 431, § 432, kohtunik
                                        M Ä Ä R A S:

Jätta Sergei Maškovi taotlus Tallinna Ringkonnakohtu 15.09.2015 kohtumäärusega
kriminaalasjas nr 1-14-1818 välja mõistetud menetluskulude sissenõudmiseks alustatud
täitemenetluse peatamiseks või tasumise tähtaja pikendamiseks rahuldamata.

Määruse ärakiri saata Sergei Maškovile ja Riigi Tugiteenuste Keskusele.

Määruse peale on õigus esitada määruskaebus Tartu Ringkonnakohtule Viru Maakohtu
kaudu 15 päeva jooksul, alates päevast, mil isik sai määrusest teada või pidi teada saama.

ASJAOLUD

Sergei Maškov tunnistati süüdi Harju Maakohtu 19.05.2014 kohtuotsusega nr 1-14-1818
KarS § 113, § 263 p 1,3 järgi ning KrMS § 202 lg 6, KarS § 69 lg 1 ja KarS § 68 lg 1 alusel
mõisteti lõplikuks karistuseks 9 aastat 6 kuud 17 päeva vangistust.
Nimetatud kriminaalasja raames Tallinna Ringkonnakohtu 15.09.2015 määrusega Sergei
Maškovilt mõisteti välja menetluskulud summas 186 eurot tiigi tuludesse.
Välja mõistetud summa sissenõudmiseks on alustatud täitemenetlus nr 197/2016/109.

Sergei Maškov esitas kohtule taotluse ülalmainitud täitemenetluse peatamiseks või
maksegraafiku koostamiseks. Taotleja leiab, et täitemenetlus tema suhtes on ebaõiglane ja ta
peab maksma kulud 1 aasta jooksul peale vabanemist.

KOHTU SEISUKOHT

Kohtunik, tutvunud esitatud avaldusega ja täitetoimiku materjalidega (Justiitsministeeriumi
andmebaasi väljatrükk) ning kriminaalasja materjalidega asub seisukohale, et Sergei Maškovi
avaldus täitemenetluse peatamiseks tuleb jätta rahuldamata.

KrMS § 432 lg 1 järgi lahendab kohtulahendi täitmisega seonduvad küsimused
täitmiskohtunik määrusega kirjalikus menetluses kohtumenetluse pooli kohtusse kutsumata.

Täitemenetluse seadustiku §-s 45 sätestatu kohaselt võib kohus võlgniku avalduse alusel
täitemenetluse peatada või täitmist pikendada või ajatada, kui menetluse jätkamine on
võlgniku suhtes ebaõiglane. Seejuures tuleb arvestada sissenõudja huvisid ning muid
asjaolusid, muu hulgas võlgniku perekondlikku ja majanduslikku olukorda.
Elektrooniliselt peetava täitetoimiku andmete väljatrükist nähtuvalt on täiteasjas nr
197/2016/109 täitmisel Tallinna Ringkonnakohtu 15.09.2015 määrus kriminaalasjas nr 1-14-
1818, Sergei Maškovilt menetluskulude 186 euro nõudes. Nõue on täies ulatuses tasumata.
Täitemenetlust on alustatud 25.04.2016. Nõude liik on kriminaalasja menetluskulud. Lisaks
on täiteasjas täitmisel kohtutäituri tasu summas 66 eurot, menetluse algatamise tasu 19,16
eurot.

Kohus on seisukohal, et asjaolu, et Sergei Maškov kannab vanglakaristust ning tema
materiaalsed võimalused menetluskulude tasumiseks piiratud, ei tähenda, et täitemenetluse
läbiviimine oleks tema suhtes ebaõiglane. Kinnipeetav on ise enda kriminaalse käitumisega
tekitanud olukorra, kus talt on välja mõistetud menetluskulud, ning kohus ei pea võimalikuks
avalduses toodud põhjustel täitemenetlust peatada. Täitemenetluse pikendamise põhjendatuse
üle otsustades tuleb arvestada ka sissenõudja huvisid ning käesoleval juhul ei nähtu
kinnipeetava avaldusest selliseid asjaolusid, mis kaaluksid üles sissenõudja huvid.

Kohus ei tuvastanud asjaolusid, mis annaksid alust järeldada, et vaidlusaluse täiteasja täitmine
avaldaja suhtes oleks tulenevalt tema perekondlikust ja majanduslikust olukorrast ebaõiglane
arvestades ka sissenõudjate huvi. Kohus märgib, et avaldaja peab põhistada, miks avaldaja
suhtes oleks ebaõiglane olukord, kus avaldaja jätkab võlakohustuse täitmist tema suhtes
algatatud täiteasjas.

Peale seda nõude täitmise edasilükkamine üle kümne aasta võib kaasa tuua nõude aegumist ja
sissenõudja huvide kahjustamist.

Eeltoodust tulenevalt kohus leiab, et Sergei Maškovi avaldus täitemenetluse peatamiseks tuleb
jätta rahuldamata.


allkirjastatud digitaalselt
Deniss Minzatov
Kohtunik
