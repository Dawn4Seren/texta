                      KOHTUMÄÄRUS

Kohus                 Tartu Maakohus

Kohtunik              Epp Tombak

Määruse tegemise      23. detsember 2016.a., Põlva Võru tn 12
aeg ja
koht

Tsiviilasja number    2-15-8360

Tsiviilasi            xxxxxxxxxxxx hagi H. K. vastu kinkelepingust
                      taganemiseks ja kinnisasja tagastamiseks
Menetlusosalised ja   Hageja:          xxxxxxxxxxxx    -     isikukood
                      xxxxxxxxxxx,                              elukoht
nende esindajad
                      xxxxxxxxxxxxxxxxxxxxxxxxxxxxxxxxxx; e-post:
                      Hageja esindaja: advokaat        Valli Murde,
                      Advokaadibüroo Objartel & Partnerid, aadress Riia
                      4, Tartu; e-post: vmurde@gmail.com
                      Kostja: H. K. - isikukood xxxxxxxxxxx, elukoht
                      xxxxxxxxxxxxxxxxxxxxxxxxxxxxxxxxxxxxxxxx
                      xxxxxxx; e-post:
                      Kostja    esindaja:  advokaat Eve  Laine,
                      Advokaadibüroo Ann Saar –aadress Küüni 7,
                      Tartu; e-post: eve@annsaar.ee


Kirjalik menetlus

RESOLUTSIOON
 1. Lõpetada menetlus xxxxxxxxxxxx hagis H. K. vastu kinkelepingust
 taganemise ja kinnisasja tagastamise nõudes seoses hagist
 loobumisega.

 2. Jätta menetluskulud poolte endi kanda ja menetluskulud, mille
 tasumisest hageja oli riigi menetlusabi korras vabastatud, riigi kanda.

 3. Toimetada käesolev määrus kätte menetlusosalistele.

Edasikaebamise kord

Määruse peale võib määrusega puudutatud menetlusosaline 15 päeva
jooksul arvates määruse kättetoimetamisest esitada määruskaebuse
Tartu Ringkonnakohtule Tartu Maakohtu kaudu.

Kohtu poolt tuvastatud asjaolud ja määruse põhjendused

Kohtu menetluses on xxxxxxxxxxxx hagiavaldus H. K. vastu
kinkelepingust taganemiseks ja kinnisasja omandi üleandmiseks
kinnistusraamatus kande muutmise teel.

22. detsembril 2016 on kohtusse saabunud hageja avaldus hagist
loobumiseks ja menetluse lõpetamiseks tsiviilasjas seoses asjaoluga, et
hageja ja kostja on jõudnud kohtuvälisele kokkuleppele. Avalduses on
märgitud, et hageja ja kostja on kokku leppinud, et kostja ei taotle
vastavalt TsMS §-dele 429 lg 3 ja 168 lg 4 menetluskulude
väljamõistmist hagejalt.

Avaldus on allkirjastatud ka kostja esindaja poolt, seega saab eeldada,
et kostja ei vaidle vastu menetluse lõpetamisele ja menetluskulude
poolte endi kanda jätmisele.

Kohus leiab, et hagist loobumises ei ole midagi seadusevastast ja selle
võib vastu võtta.
TsMS § 428 lg 1 p 3 kohaselt lõpetab kohus menetluse otsust tegemata,
kui hageja on hagist loobunud.

                                                                2 (3)
TsMS § 429 lg 1 sätestab, et hageja võib hagist loobuda kuni hagi kohta
tehtud lahendi jõustumiseni, esitades selleks avalduse.
Kui menetlus on lõpetatud, ei saa hageja, tulenevalt TsMS § 432 uuesti
pöörduda kohtusse hagiga sama kostja vastu vaidluses samal alusel
sama hagieseme üle.

TsMS § 173 lg 1 ja 2 kohaselt märgib asja menetlenud kohus
kohtuotsuses või menetlust lõpetavas määruses menetluskulude jaotuse
menetlusosaliste vahel, vastavalt osundatud paragrahvi 2. lõikele tuleb
menetluskulude jaotus kohtulahendis märkida ka siis, kui
menetlusosalised seda ei taotle.

Kohus on seisukohal, et käesolevas asjas tuleb jätta menetluskulud
poolte endi kanda, kuna pooled on hagist loobumise avalduses
kinnitanud, et kostja ei taotle menetluskulude hagejalt väljamõistmist.

Kohus on 21.01.2015. a määranud hagejale riigi õigusabi kohustuseta
hüvitada riigi õigusabi tasu ja kulud ning 9.06.2015. a andnud hagejale
menetlusabi menetluskulude kandmiseks, vabastades ta täielikult
hagiavalduse esitamisel riigilõivu summas 550 eurot tasumisest.

TsMS § 190 lg 4 kohaselt kui hageja sai menetlusabi menetluskulude
kandmisel, mõistetakse temalt hagi või avalduse rahuldamata või läbi
vaatamata jätmise või asja menetluse lõpetamise korral menetluskulud
riigituludesse täies ulatuses välja.

Kohtul puudub alus eeldada, et hageja majanduslik olukord on
käesolevaks ajaks võrreldes menetlusabi andmise ajal esinenud
olukorraga oluliselt paranenud, mistõttu leiab kohus, et põhjendatud on
hageja vastavalt TsMS § 190 lg 7 menetluskulude riigituludesse
tasumise kohustusest vabastada ja jätta hageja menetluskulud riigi
kanda.

Epp Tombak

/allkirjastatud digitaalselt/
Kohtunik


                                                                3 (3)
