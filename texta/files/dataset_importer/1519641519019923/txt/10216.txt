                               KOHTUOTSUS
                               EESTI VABARIIGI NIMEL

 Kohus                           Viru Maakohus

 Otsuse tegemise aeg ja koht     27. juuli 2016, Rakvere kohtumajas

 Kriminaalasja number            1-16-6449

 Kohtunik                        Anu Ammer

 Kohtuistungi sekretär           Kätlin Koidumäe

 Prokurör                        Elle Karm
                                 Kert Põldma        süüdistuses      KarS    §   424    järgi
 Kriminaalasi                    kokkuleppemenetluses

                                 KERT PÕLDMA, i.k. 39307265212; elukoht: xxxx;
 Süüdistatav                     kodakondsus Eesti; emakeel-eesti; kõrgharidus; töökoht –
                                 xxxx, xxxx; varem kriminaalkorras karistamata; kehtivaid
                                 väärteokaristusi ei ole; tõkend puudub; kaitsja – Raiko Paas
                                 (kokkuleppel)

 Kohaldatud õigusnormid          KrMS § 239, 247, 248 lg 1 p 5, 249, 309, 313, 315, 318, 319


RESOLUTSIOON
KERT PÕLDMA süüdi tunnistada KarS § 424 järgi kvalifitseeritava kuriteo
toimepanemises ja karistuseks mõista 9 (üheksa) kuud vangistust.

KarS § 73 lg 1 ja 3 alusel jätta vangistus tingimisi kohaldamata ja määrata katseajaks 2
(kaks) aastat. Katseaja alguseks lugeda 27.07.2016.

KarS § 50 lg 1 p 1 alusel võtta Kert Põldmalt lisakaristusena ära mootorsõiduki juhtimise
õigus 5 (viieks) kuuks.

Vastavalt liiklusseaduse § 127 kohustada Kert Põldmat viie tööpäeva jooksul kohtuotsuse
jõustumisest arvates loovutama oma juhiloa Maanteeametile.

Mõista Kert Põldmalt riigituludesse menetluskuluna:
-     645 eurot sundraha KrMS § 175 lg 1 p 9 ja § 179 lg 1 p 2 alusel,
-     14 eurot joobe tuvastamisega seotud ekspertiisikulu KrMS § 175 lg 1 p 3 alusel.
                                                                                            1
KarS § 66 lg 1 ja 3 alusel võimaldada menetluskulu kokku summas 659 eurot tasuda ositi
12 kuu jooksul alates kohtuotsuse jõustumisele järgevast kuust igakuiselt hiljemalt kuu
viimaseks päevaks vähemalt 54,92 eurot kuni menetluskulude lõpliku tasumiseni viimase
osamaksega summas 54,88 eurot.

Menetluskulu osamaksed tasuda Maksu- ja Tolliameti arveldusarvele SEB Pank
EE351010052031000004,   Swedbank   EE502200221014193355,     Nordea   Pank
EE401700017002872300, Danske bank EE873300333499990003. Maksekorraldusele
märkida viitenumber 99916700053944 ning selgitus: „Kert Põldma, 1-16-6449,
menetluskulu osamakse.“

Kui menetluskulu osamakse pole tähtaegselt tasutud, suunatakse nõue täies ulatuses
täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1 rikkumisega,
samuti KrMS § 318 lg 4 sätestatud juhtudel. Apellatsioon esitatakse Tartu Ringkonnakohtule
kirjalikult 15 (viieteistkümne) päeva jooksul alates otsuse avalikult teatavakstegemisest.


I SÜÜDISTUS

Kert Põldmat süüdistatakse selles, et tema, olles alkoholijoobes, juhtis 07.05.2016.a. kella
02.50 paiku Rakvere linnas Rähni tn 15 juures mootorsõidukit xxxx registreerimismärgiga
xxxx.

Eesti Kohtuekspertiisi Instituudi uuringutega tuvastati K. Põldmalt võetud veres
etanoolisisaldus 2,21 +/- 0,06 mg/g. Vastavalt Liiklusseaduse § 69 lg 1 ei tohi juht olla
joobeseisundis ning vastavalt § 69 lg 2 p 1 loetakse alkoholijoobes olevaks juhti, kelle ühes
grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem.

Seega Kert Põldma, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.

Kuriteoga tekitatud kahju puudub.

II KOKKULEPE KARISTUSE LIIGI JA MÄÄRA NING MENETLUSKULUDE
TASUMISE OSAS

Süüdistatav Kert Põldma, tema kaitsja ja prokuröri vahel sõlmitud kokkuleppe kohaselt KarS
§ 424 ettenähtud kuriteo toimepanemise eest nõuab prokurör kohtus Kert Põldma
süüdimõistmist ja karistamist 9-kuulise vangistusega.
KarS § 73 lg 1 ja 3 alusel jätta vangistus tingimisi kohaldamata ja määrata katseajaks 2 aastat.
KarS § 50 lg 1 p 1 alusel võtta Kert Põldmalt lisakaristusena ära mootorsõiduki juhtimise õigus
5 kuuks.

KrMS § 180 lg 1 ja 3 alusel menetluskulud kokku summas 659 eurot (joobe tuvastamisega

                                                                                               2
seotud kulud 14 eurot + sundraha 645 eurot) võimaldada tasuda ositi 1 aasta jooksul igakuiste
osamaksetena alates kohtuotsuse jõustumisest.

Toimunud kokkuleppemenetluse läbirääkimiste käigus süüdistatav Kert Põldma ja tema kaitsja
nõustusid esitatud süüdistuse sisu ja kuriteo kvalifikatsiooniga ning jõudsid kokkuleppele
prokuröri poolt kohtus nõutava karistuse liigis ja määras ning rahaliste nõuete tasumise osas.

III KOHTU PÕHJENDUSED

Süüdistatav Kert Põldma avaldas kohtuistungil, et ta on kokkuleppest aru saanud ja nõustus
sellega. Kokkuleppe arutamise põhjal tegi kohus järelduse, et süüdistatav Kert Põldma on
kokkulepet sõlmides väljendanud oma tõelist tahet ja asja menetlemisel on järgitud
kokkuleppemenetlust reguleerivaid sätteid.

Kert Põldma tuleb süüdi tunnistada KarS § 424 järgi kvalifitseeritud kuriteo toimepanemises
ning mõista talle karistus vastavalt kokkuleppele.

KrMS § 180 lg 1 kohaselt hüvitab süüdimõistva kohtuotsuse korral menetluskulud süüdimõistetu.
Sama sätte lg 3 kohaselt võib kohus määrata, et kriminaalmenetluse kulud hüvitatakse ositi ning
osa neist võib kohus jätta riigi kanda, kui menetluskulude hüvitamine käib süüdimõistetule
ilmselt üle jõu.

Kuna süüdistatava poolt hüvitatavad menetluskulud kuuluvad alates 29. märtsist 2015
kokkuleppe esemesse (Riigikohtu lahendi nr 3-1-1-7-16 p 5.2), siis kinnitab kohus kokkuleppe
kõigis kokkuleppe punktides, sh ka menetluskulude ositi tasumises.

/allkirjastatud digitaalselt/

Anu Ammer
kohtunik




                                                                                             3
