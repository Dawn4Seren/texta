                                                                               2-15-109448




                              KOHTUOTSUS
                              /TAGASELJAOTSUS/
                              EESTI VABARIIGI NIMEL

Kohus                            Viru Maakohus

Kohtunik                         Ifret Mamedguseinov

Otsuse tegemise aeg ja koht      Rakvere, 10. märts 2016

Tsiviilasja number               2-15-109448
Tsiviilasi                       AS LHV Finance hagi K I vastu võla nõudes

Hagi hind                        545.71 eurot
Menetlusosalised     ja   nende Hageja: AS LHV Finance (registrikood 12417231, asukoht:
esindajad                       Tartu mnt 2, 10145 Tallinn), volitatud esindaja Jevgenia
                                Žurina (e-post: jevgenia.zurina@lhv.ee);
                                 Kostja: K I (isikukood xxxx, elukoht hagis: xxxx, tegelik
                                 elukoht teadmata).

Asja läbivaatamise kuupäev       10. märts 2016 / Kirjalik menetlus

Resolutsioon
   1. Rahuldada hageja taotlus tagaseljaotsuse tegemiseks ning rahuldada hagi
      tagaseljaotsusega.

   2. Välja mõista kostja K I’ilt hageja AS LHV Finance kasuks 456 (nelisada viiskümmend
      kuus) eurot ja 92 senti (sh põhivõlgnevus 371.51 eurot, intress 25.68, viivised 39.73
      eurot ja võlamenetlustasu 20 eurot).

   3. Välja mõista kostja K I’ilt hageja AS LHV Finance kasuks viivis põhinõudelt (371.51
      eurolt) alates 02.10.2015 kuni põhinõude tasumiseni VÕS § 113 lg 1 teises lauses
      sätestatud määras, kuid mitte rohkem kui 371.51 eurot.



                                                                                      1 (4)
                                                                            2-15-109448
   4. Jätta menetluskulud kostja kanda ning välja mõista kostja K I’ilt hageja AS LHV
      Finance kasuks menetluskulud kokku summas 125 (ükssada kakskümmend viis) eurot,
      s.o riigilõiv.

   5. Välja mõista kostja K I’ilt hageja AS LHV Finance kasuks viivis menetluskuludelt (125
      eurolt) alates käesoleva kohtuotsuse jõustumisest kuni menetluskulude tasumiseni
      VÕS § 113 lg 1 teises lauses sätestatud määras.

   6. Tagaseljaotsus kuulub täitmisele viivitamatult.

   7. Toimetada kohtuotsuse resolutsioon kostjale väljaande Ametlikud Teadaanded kaudu
      kätte, kui muud kättetoimetamise viisid ei õnnestu.

Edasikaebamise kord
Kostjal on õigus 30 päeva jooksul alates tagaseljaotsuse kättetoimetamisest esitada kaja. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui
kostja sai tagaseljaotsusest või selle täitmiseks algatatud täitemenetlusest teada. Kajale tuleb lisada
kõik vajalikud dokumendid asja ettevalmistamise lõpuleviimiseks (TsMS § 394 ja TsMS § 416)
ning tasuda Rahandusministeeriumi arveldusarvele vastavalt kas nr EE571010220229377229 AS-
is SEB Pank, nr EE062200221059223099 AS-is Swedbank, nr EE513300333522160001 Danske
Bank AS Eesti filiaalis või nr EE221700017003510302 Nordea Bank Finland PLC Eesti filiaalis,
kautsjon summas 100 eurot. Maksekorraldus tuleb lisada esitatavatele dokumentidele.

ASJAOLUD
1. AS LHV Finance esitas 30.04.2015 Pärnu Maakohtule maksekäsu kiirmenetluse avalduse
võlgnikult 418.80 euro saamiseks. Kohus tegi 08.05.2015 võlgnikule makseettepaneku, mida ei ole
õnnestunud võlgnikule aadressile xxxx ja e-posti aadressidele xxxx, xxxx ja xxxx kätte toimetada.
Seoses sellega lõpetas Pärnu Maakohus 02.09.2015 määrusega maksekäsu kiirmenetluse ja andis
nõude üle Viru Maakohtule menetluse jätkamiseks hagimenetluses.

2. 01.10.2015 esitatud hagiavalduse kohaselt 03.10.2014 sõlmisid AS Antista, hageja ja kostja
järelmaksuga müügilepingu nr 386038, millega kostja sai enda kasutusse nutitelefoni G3, LG
LGD855.A6BAKG, väärtusega 459 eurot ning müüja loovutas hagejale kõik lepingust tulenevad
nõuded kostja vastu.

3. Hageja andis kostjale kauba ostmiseks lepingu alusel 413.10 eurot laenu. Kostja kohustus kõik
lepingu järgsed maksed tegema hageja kontole nr EE707700771001062897 vastavalt lepingus
toodud maksegraafikule. Kostja ei täitnud lepingutes toodud kohustusi, tehes ühe ainsa ülekande
06.01.2015. Seoses võlgnevustega ütles hageja lepingu üles alates 30.04.2015.

4. Hagi esitamise seisuga on kostjal võlgnevus kokku on 456.92 eurot, mis koosneb tagastamata
krediidist ehk põhivõlast 371.51 eurot, põhivõla intressist 25.68 eurot (periood 10.02.2015 -
29.04.2015, määr 23,9% aastas), lepingu lõpetamiseni kogunenud viivistest 1.61 eurot (periood
10.01.2015 - 29.04.2015, viivisemäär 23,9% aastas) ning lepingu jooksvad viivised hagiavalduse
esitamise seisuga kokku 38.12 eurot (periood 01.05.2015 kuni 01.10.2015, kokku 154 päeva,


                                                                                                 2 (4)
                                                                               2-15-109448
viivisemäär 23,9% aastas), lepingu võlamenetlustasudest kokku 20 eurot. Vastavalt Lepingule
lisandub nõudele viivis 23,9% aastas põhiosa tasumata osalt.

5. Hageja palus vastavalt VÕS §-dele 76 lg 1, 82 lg 1, 100, 101 lg 1 p 1 ja 6, 113 lg 1 kostjalt välja
mõista põhivõlgnevus 371.51 eurot, intress 25.68, viivised 39.73 eurot ja võlamenetlustasu 20 eurot,
viivis põhinõudelt 23,9% aastas alates 02.10.2015 kuni põhinõude tasumiseni, menetluskulud 125
eurot ning viivis menetluskuludelt alates kohtulahendi jõustumisest kuni täitmiseni VÕS § 113 lg 1
sätestatud määras.

6. Juhul, kui kostja ei vasta hagile kohtu määratud tähtajaks, palus hageja lahendada hagi
tagaseljaotsusega.

MENETLUSE KÄIK
7. Rahvastikuregistri andmete ja hagiavalduse kohaselt on kostja elukohaks xxxx. Kohus on saatnud
hagi koos lisadega antud aadressile, kuid hagimaterjalid on tagastatud kohtule teatega „hoiutähtaja
möödumisel“, „saaja ei viibinud kohal“, „kaks kättetoimetamise katset ebaõnnestusid“. Kohus on
hagimaterjale proovinud kostjale kätte toimetada ka e-posti aadressile xxxx, kuid kostja materjalide
kättesaamist kinnitanud ei ole. Politsei- ja Piirivalveameti 18.01.2016 vastuse kohaselt politseile on
teadmata K I’i viibimis- või elukoht. K I’i võimalikuks kontaktiks on mobiiltelefoni number xxxx.
Kohus üritas 18.01.2016 kell 15.57 kostjat antud numbrilt kätte saada, kuid kõnele vastanud isik
teatas, et tema nimi on M, et perekonnanime ta ei avalda ning et tunneb kostjat, kuid näeb teda
harva. Kohtul ei olnud võimalik hagi koos lisadega kostjale tööandja kaudu kätte toimetada, sest
Maksu- Tolliameti elektroonilisest andmebaasi andmete kohaselt K I’il puudub töökoht. Kohtute
Infosüsteemis (KIS) teisi andmeid kostja kohta ei ole. Sellepärast Viru Maakohtu 20.01.2016
kohtumääruse alusel kostjale on menetlusdokumendid kätte toimetatud 20.01.2016 väljaande
Ametlikud Teadaanded kaudu. Kostja kohtule kirjalikku vastust ei esitanud. Kohus hoiatas kostjat,
et kohtu antud tähtajaks vastamata jätmise korral võib kohus kohtuistungit pidamata, hageja
taotlusel, hagi tagaseljaotsusega rahuldada.

KOHTUOTSUSE PÕHJENDUSED
8. Kohus, tutvunud tsiviilasja materjalidega, sh hagiavaldusega ja esitatud dokumentaalsete
tõenditega ning hinnanud neid kogumis, leiab, et hagi on põhjendatud ning kuulub TsMS § 407 lg
1 kohaselt rahuldamisele tagaseljaotsusega.

9. TsMS § 407 lg 1 ja lg 3 kohaselt võib kohus hageja nõusolekul hagi tagaseljaotsusega rahuldada
kohtuistungit pidamata hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud. Sel juhul loetakse
hageja esitatud faktilised väited kostja poolt omaksvõetuks. Kuivõrd kostja ei täitnud tema ja AS
LHV Finance vahel sõlmitud lepingust tulenevaid kohustusi ega esitanud vastuväiteid hagile, siis
asub kohus seisukohale, et kostjal ei ole vaidlust hagi üle. Kohus leiab, et hagi kuulub rahuldamisele
VÕS §-de 76 lg 1, 82 lg 1, 100, 101 lg 1 p 1 ja 6, 113 lg 1 alusel kogu haginõude 456.92 euro
ulatuses, sh põhivõlgnevus 371.51 eurot, intress 25.68, viivised 39.73 eurot ja võlamenetlustasu 20
eurot. Samuti kuulub kostjalt hageja kasuks väljamõistmisele viivis põhinõudelt 371.51 eurolt alates
02.10.2015 kuni põhinõude tasumiseni 23,9% aastas, kuid mitte rohkem kui 371.51 eurot.



                                                                                                 3 (4)
                                                                                     2-15-109448
10. TsMS § 444 lg 3 kohaselt tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

MENETLUSKULUD
11. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 174 lg 2 kohaselt maakohus määrab
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
TsMS § 162 lg 1 kohaselt kannab hagimenetluse kulud pool kelle kahjuks otsus tehti. Kuna hagi
rahuldatakse, siis jätab kohus menetluskulud kostja kanda.

12. Hageja on 30.04.2015 maksekäsu kiirmenetluse avalduse esitamisel tasunud riigilõivu 45 eurot
(maksekäsu kiirmenetluse avaldus, toimikus lk 5-6) ning hagiavalduse esitamisel 01.10.2015
riigilõivu summas 80 eurot (maksekorraldus nr K4777, toimikus lk 42). Seega on hageja kokku
tasunud riigilõivu 125 eurot. Hageja palub kohtul välja mõistja kostjalt menetluskuluna riigilõiv
summas 125 eurot. Kohus mõistab kostjalt hageja kasuks välja menetluskulud summas 125 eurot,
s.o riigilõiv.

13. TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest alates
kuni täitmiseni viivist võlaõigusseaduse § 113 lõike 1 teises lauses ettenähtud ulatuses. Hageja on
nõudnud menetluskuludelt viivise väljamõistmist. Kohus rahuldab hageja taotluse ja mõistab
menetluskuludelt viivist alates käesoleva kohtuotsuse jõustumisest kuni nõude täitmiseni VÕS §
113 lg 1 teises lauses sätestatud määras.

14. Kohus rahuldab hagi lähtudes eeltoodust ja juhindudes TsMS §-dest 142 lg 2; 162 lg 1 ja lg 2;
407 lg 1, lg 2 ja lg 3; 415; 416; 442; 444 lg 4; 468 lg 1 p 2 tagaseljaotsusega.


/digitaalselt allkirjastatud/

Ifret Mamedguseinov
Kohtunik




                                                                                              4 (4)
