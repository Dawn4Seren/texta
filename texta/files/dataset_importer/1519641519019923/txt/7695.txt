                              KOHTUOTSUS
                                EESTI VABARIIGI NIMEL


Kohus                              Tartu Maakohus
Otsuse tegemise aeg ja koht        07. september 2016, Viljandi kohtumaja
Kriminaalasja number               1-16-5698 (16284000101)
Kohtunik                           Aivar Hint
Kohtuistungi sekretär              Marita Kalamees
Kriminaalasi                       Eteri Kartseva süüdistuses KarS § 121 lg 2 p 2 järgi
                                   kokkuleppemenetluses
Prokurör                           Triin Tumala
Süüdistatav                        Eteri Kartseva (isikukood 48310186011; elukoht
                                   xxxxxxxxxx      xxx   xx-xx xxxxxxxxx; ei oma
                                   kriminaalkaristatust)

RESOLUTSIOON

Juhindudes kriminaalmenetluse seadustiku (KrMS) § 248 lg 1 p 5 ja § 249 kohus otsustas:

1. Tunnistada Eteri Kartseva süüdi karistusseadustiku (KarS) § 121 lg 2 p 2 järgi ja mõista
   talle rahaline karistus 200 (kakssada) päevamäära, s.o 2820 (kaks tuhat kaheksasada
   kakskümmend) eurot.

   KarS § 73 lg 1 ja 3 alusel määrata, et mõistetud rahaline karistus jääb täielikult
   tingimisi kohaldamata. Määrata Eteri Kartsevale katseaeg 1 (üks) aasta ning mõistetud
   rahalist karistust 200 (kakssada) päevamäära, s.o 2820 (kaks tuhat kaheksasada
   kakskümmend) eurot ei pöörata täitmisele, kui Eteri Kartseva ei pane katseajal
   tahtlikult toime uut kuritegu.

   Kohtuotsuse jõustumisel tühistada Eteri Kartsevale tõkendina kohaldatud elukohast
   lahkumise keeld.

2. Menetluskulude hüvitamine:
   KrMS § 180 lg 1 alusel välja mõista Eteri Kartsevalt sundraha 645 (kuussada
   nelikümmend viis) eurot ja riigi õigusabi tasu 72 (seitsekümmend kaks) eurot riigi
   kasuks; määrata kriminaalmenetluse kulud 717 (seitsesada seitseteist) eurot tasumisele
   ositi aasta jooksul järgmiselt: 1) alates 2016. a oktoobrikuust igakuise menetluskulu
   osa 59 (viiskümmend üheksa) eurot 75 senti tasumine, kuni menetluskulude täieliku
   tasumiseni; 2) igas kuus tasutava menetluskulu osa tasumistähtaeg kuu 30-s kuupäev;
   3) tähtaegselt kohtu määratud menetluskulu osa tasumata jätmisel või kokkuvõttes
   tasumise graafikujärgse võlgnevuse korral, lugeda tähtaeg saabunuks menetluskulu
   tasumisele tervikuna.
Eteri Kartsevale õigusabi osutamisega seonduv advokaadi sõidukulu 51,84 eurot (s.h
käibemaks) jätta riigi kanda.

Edasikaebamise kord ja selgitused kohtuotsusele
Kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
kohtule kirjaliku apellatsiooni esitamisega viieteistkümne päeva jooksul, alates päevast, mil
kohtumenetluse poolel on võimalik kohtus tutvuda kohtuotsusega.
Kohtuotsus jõustub edasikaebe (apellatsiooni) tähtaja möödumisel.
Ositi täitmiseks määratud kriminaalmenetluse kulud loetakse täidetuks ja otsust menetluskuludes
kohtutäiturile täitmisele pööramiseks ei saadeta, kui süüdimõistetu on rahasummad tähtaegselt
tasunud Eesti Vabariigile; tasumiseks vajalikud andmed sisalduvad kohtuotsuse lisas
(makseinfos). Makseinfo tehakse kättesaadavaks ka e-toimiku süsteemi vahendusel.
KrMS § 317 kohaselt pärast kohtuotsuse kuulutamist või teatavaks tegemist saavad
kohtumenetluse pooled sellega tutvuda kohtus ning poole soovil antakse talle kohtuotsuse koopia
või väljatrükk.


ASJAOLUDE KIRJELDUS JA OTSUSE PÕHJENDUSED

Süüdistus
Süüdistusest nähtuvalt on Eteri Kartseva toime pannud kuriteona teise inimese kehalise
väärkohtlemise, kui see on toime pandud lähisuhtes KarS § 121 lg 2 p 2 järgi, mis seisnes selles,
et tema olles alkoholijoobes, 13.03.2016 kella 21.30 – 21.46 vahelisel ajal tungis xxxxxxxx
xxxxxxxxxx xxxxxxxxx xxxxxxx xxxx xxxxxxx xxxxxx-xxxxxxx xxxxxxxxx kallale oma
endisele abikaasale X.Xle keda kriimustas küüntega vasaku käe randmepiirkonnast,
kaelapiirkonnast, rindkerest ning rebis katki X.Xl seljas oleva T-särgi Atletic väärtusega 5.00
eurot, tekitades oma tahtliku tegevusega kannatanule füüsilist valu ja tervisekahjustused.

Kriminaalasjas sõlmitud kokkulepe
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 121 lg 2 p 2 järgi ja karistamiseks rahalise karistusega 200
päevamäära, s.o 2820 eurot. KarS § 73 lg 1 ja 3 alusel jätta karistus täielikult täitmisele
pööramata, kui Eteri Kartseva ei pane 1 aastase katseaja kestel toime uusi tahtlikke kuritegusid.

Põhjendused süüdimõistmises

Kohtuistungil süüdistatav kinnitas, et on kokkuleppest aru saanud ja nõustus vastavalt
kokkuleppele süüdimõistmises ning karistamises ja tekitatud kahju heastamises.
Kriminaaltoimiku materjalide alusel ja kohtuliku arutamise põhjal tegi kohus järeldused, et
kokkuleppe sõlmimine on olnud süüdistatava tõelise tahte avaldus ja kriminaalasja menetlemisel
on järgitud kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamiseseme asjaolud selged, vastavuses õiguslike kvalifikatsiooniga ning
süüdistatav tuleb süüdi mõista vastavalt sõlmitud kokkuleppele.

Põhjendused karistuse mõistmisel

KarS § 121 lg 2 p 2 näeb ette süüdlase karistamise rahalise karistuse või kuni viieaastase
vangistusega. Kohus ei tuvastanud asjaolusid, mis välistaksid süüdistatava karistamise
kokkuleppemenetluses. Süüdistatavat tuleb karistada vastavalt sõlmitud kokkuleppele.

                                               2
Kohtu põhjendused kriminaalmenetluse kulude hüvitamiseks

KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha.
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus, ja
KrMS § 179 lg 1 kohaselt on sundraha teise astme kuriteo puhul 1,5 kuupalga alammäära, s.o
645 eurot.

KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses.

Süüdistatava Eteri Kartseva kaitsja esinemise eest kohtueelsel uurimisel on määratud
hüvitamisele kuuluvaks summaks riigi õigusabi tasuna 123,84 eurot.

KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 sätestatud erandeid.
KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi.
KrMS § 175 lg 1 p 4 sätestatu kohaselt peab kohus Eteri Kartsevalt väljamõistetavaks
menetluskuluks osutatud õigusabi eest põhjendatud ja vajalikus ulatuses 72 eurot (s.h
käibemaks). Eteri Kartsevale õigusabi osutamisega seonduv advokaadi sõidukulu 51,84 eurot
(s.h käibemaks) tuleb jätta riigi kanda. Kohtu hinnangul riigi õigusabi andva advokaadi
määramine selliselt, et advokaadi sõiduga seonduvad kulutused, millised lisanduvad sisulisele
õigusabi osutamise kuludele, on süüdistatavat ülemääraselt ja asjakohatult koormavad ning
õigusabi saajale ei ole selline õigusabi andmise korraldamine mõistlik.

Kriminaalmenetluses on süüdistatavale arvestuslikult menetluskuludeks kokku 717 eurot:
sundraha 645 eurot ja riigi õigusabi tasu 72 eurot. Kohus ei tuvastanud asjaolusid, et
kriminaalasjas menetluskulude hüvitamine oleks süüdimõistetul üle jõu käivaks kohustuseks.
Arvestades süüdimõistetu majanduslikku olukorda määrata tal menetluskulude tasumine ositi
aasta jooksul, igakuiste võrdsete osade kaupa.

Kohtu muud põhjendused
Süüdistatavale tõkendina kohaldatud elukohast lahkumise keeld tuleb tühistada.
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(allkirjastatud digitaalselt)


Aivar Hint
Kohtunik




                                               3
