                          KOHTUOTSUS
                              EESTI VABARIIGI NIMEL
                                    Tagaseljaotsus

Kohus                            Harju Maakohus

Kohtukoosseis                    Kohtunik Külli Puusep

Otsuse tegemise aeg ja koht      10. mai 2016, Tallinn, Tartu mnt kohtumaja

Tsiviilasja number               2-15-125768

Tsiviilasi                       Osaühingu Aktiva Finants hagi XXXXvastu võla nõudes

Tsiviilasja hind                 166 eurot 4 senti

Menetlusosalised     ja   nende Hageja Osaühing Aktiva Finants (registrikood 10746479,
esindajad                       asukoht A. Weizenbergi 20, 10150 Tallinn)
                                 Hageja lepinguline esindaja Kadri Timuska (Julianus
                                 Inkasso OÜ, e-post: inkasso@julianus.ee)
                                 Kostja XXXX(isikukood XXXX, registreeritud elukoht
                                 puudub, tegelik elukoht kohtule teadmata)
Asja läbivaatamine               Kirjalikus menetluses


RESOLUTSIOON
  1. Hagi rahuldada tagaseljaotsusega osaliselt.
   2. Mõista XXXXvälja Osaühingu Aktiva Finants kasuks põhivõlgnevus 63 eurot 52
      senti ja 27. novembri 2015 seisuga sissenõutavaks muutunud viivis 35 eurot 54 senti.
   3. Mõista XXXXvälja Osaühingu Aktiva Finants kasuks viivis määraga 0,15% päevas
      põhinõudelt (63 eurot 52 senti) alates 28. novembrist 2015 kuni põhinõude
      täitmiseni, kuid mitte enam, kui 36 euro 57 sendi ulatuses.
   4. Jätta hagi rahuldamata 19 euro 50 sendi suuruse sissenõudekulu ja 10 euro 91 sendi
      suuruse viivise nõuetes.
   5. Menetluskulud jätta 23% ulatuses hageja ja 77% ulatuses kostja kanda.
   6. Mõista XXXXOsaühingu Aktiva Finants kasuks välja menetluskulu kokku 180
      eurot 78 senti. XXXXhüvitamisele kuuluvatelt menetluskuludelt (180 eurot 78 senti)
      tuleb tasuda viivist menetluskulude suurust kindlakstegeva lahendi jõustumisest
      kuni täitmiseni võlaõigusseaduse § 113 lg 1 teises lauses ettenähtud ulatuses.
   7. Toimetada kohtuotsus kostjale avalikult kätte. Lahend loetakse avalikult
      kättetoimetatuks 15 päeva möödumisel kohtuotsuse väljavõtte väljaandes
      Ametlikud Teadaanded ilmumise päevast.
                                                                                    2-15-125768

Edasikaebamise kord

Kostja võib esitada Harju Maakohtu tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagi on kostjale või tema esindajale kätte toimetatud muul viisil
kui isiklikult allkirja vastu üleandmisega või elektrooniliselt või kui tagaseljaotsust ei võinud
seaduse kohaselt teha. Kaja võib esitada tagaseljaotsuse kättetoimetamisest alates 30 päeva
jooksul. Kajas peab sisalduma viide käesolevale otsusele; avaldus kaja esitamise kohta; samuti
asjaolu, mis takistas kostjal hagile vastamast ja sellest teatamast ning selle põhistus (v.a juhul,
kui kaja esitamiseks ei ole mõjuv põhjus vajalik). Koos kajaga esitada kõik asja ettevalmistamise
lõpuleviimiseks, sh kostja vastus ja kostja väidete kohta tõendid. Kajalt tuleb tasuda kautsjon
summas, mis vastab riigilõivule poolelt hagihinnalt, kuid mitte vähem kui 100 eurot ja mitte
rohkem kui 1500 eurot. Kautsjon tasuda Rahandusministeeriumi arvelduskontole nr
EE571010220229377229 AS SEB Pank, nr EE062200221059223099 Swedbank AS, nr
EE513300333522160001 Danske Bank A/S Eesti filiaal või nr EE221700017003510302 Nordea
Bank AB Eesti filiaal. Maksekorralduse selgitusse märkida tsiviilasja number. Koos kajaga tuleb
esitada andmed kautsjoni tasumise kohta.

Hageja võib esitada otsuse peale apellatsioonkaebuse Tallinna Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel esimese
astme kohtu otsuse teatavakstegemisest. Apellatsioonkaebus võidakse lahendada kirjalikus
menetluses, kui kaebuses ei taotleta selle lahendamist istungil.

Selgitus menetlusabi taotlejale

Kui menetlusosaline taotleb menetlusabi kohtule esitatava kaebuse või taotluse koostamiseks
peab menetlusabi taotleja tegema seaduses sätestatud tähtaja järgimiseks tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks,
mis on seotud menetlusabi taotlemisega, annab kohus mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

KIRJELDAV JA PÕHJENDAV OSA

Osaühing Aktiva Finants nõuab 26. jaanuaril 2016 esitatud hagis XXXXvastu 83 euro 2 sendi
suuruse põhivõlgnevuse, 46 euro 45 sendi suuruse viivise ning lisanduva viivise väljamõistmist.
Hageja nõue tuleneb kostja ja XXXXAktsiaseltsi vahel 14. juunil 2013 sõlmitud
liitumislepingust. Kostja on jätnud liitumislepingust tulenevad kohustused täitmata.
Hagimaterjalid ja kirjaliku vastuse nõue on kostjale kätte toimetatud avalikult 4. aprillil 2016.
Kostja, kellele kohus andis kirjaliku vastuse esitamise tähtaja, ei ole kohtule vastanud.

Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava ja
põhjendava osata. Siiski peab kohus vajalikuks märkida, et TsMS § 407 lg 6 kohaselt, kui
hageja on nõus tagaseljaotsuse tegemisega, kuid hagi ei ole hagiavalduses märgitud ulatuses ja
asjaoludega õiguslikult põhjendatud, teeb kohus otsuse, millega jätab hagi rahuldamata. Seega
on kohtul õigus jätta hagi tagaseljaotsusega ka osaliselt rahuldamata, kui hagi ei ole õiguslikult
põhjendatud.

Kohus leiab, et hagi ei ole õiguslikult põhjendatud ja kohus jätab hagi rahuldamata võlgnevuse
19 euro 50 sendi suuruse sissenõudmise kulu nõudes (arve nr 44180506). Hagiavalduse

                                                                                             2(3)
                                                                                 2-15-125768

kohaselt oli AS XXXXja kostja vahel sõlmitud leping, millega kostja kohustus tasuma AS-le
XXXXosutatud telekommunikatsiooniteenuste eest. Hageja on hagiavalduses selgitanud, et
võlgnevuse sissenõudmiskulude tasumise kohustus ja suurus tuleneb kostja ja XXXXAS vahel
sõlmitud lepingu lahutamatuks osaks olevast hinnakirjast, mille alusel on võla sissenõudmise
kulude suurus 22% + käibemaks, s.o 26.40%. Hageja on loetlenud ka toiminguid, mida
võlgnevuse sissenõudmise kulud endas sisaldavad.

Kohtu hinnangul tuleb lugeda AS XXXXpoolt kasutatud vastavat tüüptingimust, mille järgi
AS-l XXXXon õigus nõuda võla sissenõudmisega seotud kulutuste hüvitamist ilma kantud
kulude koosseisu täpsustamata, kusjuures sissenõudmiskulu suurus on (koos käibemaksuga)
26.40% võlgnevuse suurusest ning suurus ei sõltu tegelikult teostatud toimingutest, teist
lepingupoolt ebamõistlikult kahjustavaks. Tegu oleks ebamõistlikult suure kindlaksmääratud
kahjuhüvitisega. Võlaõigusseaduse (VÕS) § 42 lg 1 järgi on selline tüüptingimus tühine.

Hageja on arvestanud sissenõutavaks muutunud viivist 83 euro 2 sendi suuruselt
põhivõlgnevuselt. Kohus leiab, et kuivõrd kohus on pidanud põhjendatuks hageja põhinõuet
summas (83,02-19,50) 63 eurot 52 senti, on põhjendatud arvestada hageja viivisenõuet ka selles
suuruses põhinõudelt. 63 euro 52 sendi suuruselt põhinõudelt on viivis lepingulises määras
0,15% päevas 373 päeva eest 27. novembri 2015. a seisuga 35 eurot 54 senti.

Kohus leiab, et kuna hageja esitas põhinõude ja sissenõutavaks muutunud viiviste nõude
summas 129 eurot 47 senti, mille kohus rahuldas 99 euro 6 sendi ulatuses, siis on põhjendatud
jätta menetluskulud (99,06 / 129,47) 77% ulatuses kostja kanda ja 23% ulatuses hageja kanda.

Hageja põhjendatud menetluskulud on riigilõiv 75 eurot ja õigusabikulu 159 eurot 78 senti.
Vastavalt menetluskulude jaotusele tuleb kostjal hüvitada menetluskuluna 180 eurot 78 senti.

Kohtule teadaolevalt kostja menetlustoiminguid teinud ei ole, seega eeldab kohus, et kostjal
menetluskulud puuduvad.

Tulenevalt TsMS § 178 lg-st 1 saab menetluskulude jaotust vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati.
Hüvitatavate menetluskulude suurust saab vaidlustada selle kohtulahendi peale edasi kaevates,
millega menetluskulude rahaline suurus kindlaks määrati.


/allkirjastatud digitaalselt/
Külli Puusep
kohtunik




                                                                                         3(3)
