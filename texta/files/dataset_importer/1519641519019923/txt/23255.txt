                                                                                 1-16-983




                              KOHTUOTSUS
                                  EESTI VABARIIGI NIMEL

Kohus                         Viru Maakohus

Otsuse tegemise aeg ja koht   18. veebruar 2016, Narva kohtumaja


Kriminaalasja number          1-16-983 (15233001817)

Kohtunik                      Galina Jasnjuk


Kohtuistungi sekretär         Ilona Berezina

Tõlk                          Irina Galnykina

Kriminaalasi                  Alexander   Beze    süüdistuses      KarS     §      424      järgi,
                              kokkuleppemenetluse korras
Prokurör                      Viru Ringkonnaprokuratuuri abiprokurör Veronika Laur

Süüdistatav                   Alexander Beze

                              Elukoht xxx, registreeritud aadressil xxx, isikukood
                              36211292240, VF kodanik, keskharidus, emakeel – vene keel,
                              töökoht xxx
                              Varasem karistatus: puudub
                              Tõkend - elukohast lahkumise keeld alates 23.12.2015.
Kaitsja                       Puudub, süüdistatav keeldus kaitsja osalemisest.

RESOLUTSIOON


Tunnistada Alexander Beze süüdi KarS § 424 järgi ja mõista talle karistuseks 7 (seitse)
kuud vangistust.

Arvata KarS § 68 lg 1 alusel eelvangistuses viibitud aeg 23.12.2015, so 1 (üks) päev,
karistusaja hulka ning mõista Alexander Bezele lõplikult ärakandmisele 6 (kuus) kuud ja
29 (kakskümmend üheksa) päeva vangistust.

Kohaldada KarS § 73 lg 1 ning mitte pöörata karistust täielikult täitmisele, kui Alexander
Beze ei pane katseajal toime uut tahtlikku kuritegu.

KarS § 73 lg 3 alusel määrata katseajaks 1 (üks) aasta 6 (kuus) kuud.


                                                                                            1
                                                                                  1-16-983

KarS § 78 p 1 alusel lugeda katseaja alguseks 18.02.2016.

KarS § 50 lg 1 alusel võtta Alexander Bezelt ära 3 (kolmeks) kuuks mootorsõiduki
juhtimisõigus kohtuotsuse jõustumisel. Liiklusseaduse § 127 alusel on Alexander Beze
kohustatud 5 (viie) tööpäeva jooksul alates käesoleva kohtuotsuse jõustumisest loovutama
oma juhiloa Maanteeametile.

Alexander Bezele valitud tõkend, elukohast lahkumise keeld, tühistada kohtuotsuse
jõustumisel.

Mõista Alexander Bezelt riigituludesse välja menetluskulud: sundraha 645 (kuussada
nelikümmend viis) eurot, kaitsja Vladimir Rogulski poolt kriminaalasja eeluurimisel
osutatud õigusabi eest 96 (üheksakümmend kuus) eurot.

Määrata, et Alexander Bezel on õigus tasuda väljamõistetud menetluskulud osade kaupa
alates kohtuotsuse jõustumisele järgnevast kuust ühe (1) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700012914 ning
selgitus „Alexander Beze, 1-16-983, kriminaalmenetluse kulud“. Kui rahalised nõuded pole täies
ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Asja kohtulikul arutamisel kohus tuvastas

Käesolevas kriminaalasjas süüdistatakse Alexander Beze KarS § 424 tunnustel
kvalifitseeritava kuriteo toimepanemises, mis seisnes selles, et 23.12.2015 kella 03.55 paiku,
olles alkoholijoobes (tema alkoholisisaldus väljahingatavas õhus moodustas 1,37+/-0,12
mg/l, kuid mitte vähem kui 1,25 mg/l), juhtis mootorsõidukit Mercedes-Benz Vito 111
registreerimismärgiga xxx, sõites sellega Narva linnas Võidu tn 1 asuvat maja mööda
Kreenholmi tänava suunas.

Sellise käitumisega rikkus ta liiklusseaduse § 69 lg-t 1, mille kohaselt ei tohi juht olla
joobeseisundis. Joobeseisund on liiklusseaduse tähenduses alkoholi, narkootilise või
psühhotroopse aine või muu sarnase toimega aine tarvitamisest põhjustatud terviseseisund,
mis avaldub väliselt tajutavates häiritud või muutunud kehalistes või psüühilistes
funktsioonides ja reaktsioonides. Samuti rikkus ta sellise käitumisega liiklusseaduse § 69 lg 2
p 1, mille kohaselt loetakse alkoholijoobes olevaks mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus alkoholi 0,75 milligrammi ühe liitri kohta või rohkem.


                                                                                             2
                                                                                  1-16-983

Sel moel Alexander Beze pani toime joobeseisundis mootorsõiduki juhtimise, mis on
kvalifitseeritav kuriteona KarS § 424 alusel.

Kooskõlas Alexander Beze, tema kaitsja Vladimir Rogulski ja Viru Ringkonnaprokuratuuri
Narva osakonna abiprokurör Veronika Lauri vahel 05.02.2016 sõlmitud kokkuleppega nõuab
prokurör kohtus Alexander Bezele karistuseks KarS § 424 ettenähtud kuriteo toimepanemise
eest 7 (seitse) kuud vangistust. KarS § 68 lg 1 alusel arvata karistusaja hulka eelvangistuses
viibitud aeg 23.12.2015, so 1 päev ning lõplikuks karistuseks mõista 6 kuud ja 29 päeva
vangistust. Kohaldada KarS § 73 lg 1, 3 ja mitte pöörata mõistetud karistus täitmisele
taielikult, kui katseaja jooksul pikkusega 1 aasta ja 6 kuud ei pane Alexander Beze toime uut
tahtlikku kuritegu. KarS § 50 lg 1 p 1 alusel mõista lisakaristusena Alexander Bezelt sõiduki
juhtimise õiguse äravõtmine 3 kuuks. Süüdimõistva kohtuotsuse korral kuuluvad Alexander
Bezelt kuuluvad väljamõistmisele sundraha ja kriminaalmenetluse kulud (kaitsja Vladimir
Rogulski osutatud õigusabi eest summas 96 eurot) kohtu määratud ulatuses. Vastavalt KrMS
§ 180 lg 1 määrata kohtukulude tasumine ositi tähtajaga 1 (üks) aasta.

Kohtuistungil Alexander Beze avaldas, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks, kokkuleppe sõlmimisel
avaldas oma tõelist tahet.

Prokurör toetas sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse
kohaldamisel kokkuleppe sõlmimine oli süüdistatava tõelise tahte avaldus, kõikidest
kokkuleppemenetluse normidest on kinni peetud.

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.


/allkirjastatud digitaalselt/
Galina Jasnjuk
Kohtunik




                                                                                             3
