                                                                 Kriminaalasi nr 1-16-4630




                          KOHTUOTSUS
                               EESTI VABARIIGI NIMEL


 Kohus                            Tartu Maakohus

 Otsuse tegemise aeg ja koht      8. juuni 2016. a, Jõgeva kohtumaja

 Kriminaalasja number             1-16-4630 (15249000398)

 Kohtunik                         Raina Pärn

 Kohtuistungi sekretär            Jana Kaaver

 Kriminaalasi                     Aare Märtsini süüdistus KarS § 418 lg 1 järgi
                                  kokkuleppemenetluses
 Prokurör                         Abiprokurör Liane Peets

 Süüdistatav                      AARE MÄRTSIN
                                  Isikukood              36309222742;       elukoht:
                                  xxxxxxxxxxxxxxxxxxxxxxxxxxxxxxxxxxxxxxxxxxxx
                                  xxxxxxxxxx Eesti Vabariigi kodanik; emakeel: eesti
                                  keel; põhiharidus; ei tööta;
                                  Kriminaalkorras karistamata;
                                  Väärteokorras kehtivaid karistusi ei ole.
                                  Tõkend: puudub.

RESOLUTSIOON

Süüdi tunnistada Aare Märtsin KarS § 418 lg 1 järgi ja mõista karistuseks 3 (kolm) kuud
vangistust.

KarS § 73 lg 1, 3 alusel määrata, et Aare Märtsinile mõistetud karistust ei pöörata
täitmisele, kui Aare Märtsin ei pane 1 (ühe) aasta 3 (kolme)-kuulise katseaja jooksul toime
uut tahtlikku kuritegu.

KarS § 78 p 1 alusel lugeda katseaja alguseks kohtuotsuse kuulutamise päev, s.o
08.06.2016. a.

KrMS § 180 lg 1 alusel Aare Märtsinilt välja mõista riigituludesse menetluskuludena
sundraha 645 (kuussada nelikümmend viis) eurot, ekspertiisitasu 420 (nelisada
kakskümmend) eurot ja riigi õigusabi kulu 47 (nelikümmend seitse) eurot 88 senti.
KrMS § 180 lg 3 alusel määrata, et Aare Märtsinil on õigus väljamõistetud menetluskulud
kogusummas 1112 (üks tuhat ükssada kaksteist) eurot 88 senti tasuda 1 (ühe) aasta jooksul
kohtuotsuse jõustumisele järgnevast kuust alates. Aare Märtsin on kohustatud alates
juulist 2016. a maksma igakuiselt kuu viimaseks kuupäevaks vähemalt 92
(üheksakümmend kaks) eurot 74 senti kuni kogu summa tasumiseni.

Riigi kasuks välja mõistetud menetluskulud tuleb tasuda Maksu- ja Tolliameti
arveldusarvele EE351010052031000004 (AS SEB Pank) või EE502200221014193355 (AS
Swedbank) või EE873300333499990003 (Danske Bank AS Eesti filiaal) või
EE401700017002872300 (Nordea Bank Finland PLC Eesti filiaal). Viitenumber
menetluskulude tasumisel on 99916700043909. Selgitusse tuleb märkida „1-16-4639,
menetluskulud, Aare Märtsin“.

Maksegraafiku mittetäitmisel loetakse kõigi makseosade tähtaeg saabunuks ja suunatakse
kogu nõue täitemenetluse läbiviimiseks kohtutäiturile täitemenetluse seadustikus
sätestatud korras.

KarS § 83 lg 4, 5 ja § 421 alusel konfiskeerida süüteo toimepanemise vahenditeks olnud
tulirelv – kaheraudne sileraudne püss TOZ-63 nr 80481, kal 16 – ja tulirelva olulised osad
– sileraudse püssi TOZ-63 nr Ш10124, kal 16, relvarauad – ning hävitada kohtuotsuse
jõustumisel.

KrMS § 126 lg 3 p 4 alusel hävitada kohtuotsuse jõustumisel kriminaalasjas asitõenditeks
olevad relvaosad, s.o sileraudse püssi TOZ esilaad ja püssilaad.


Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav
ja kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.


KOHTUOTSUSE PÕHIOSA
I Kokkuleppe sisu
Aare Märtsinile on esitatud süüdistus KarS § 418 lg 1 järgi selles, et tema käitles ebaseaduslikult
tulirelva ja selle olulist osa, mis seisnes selles, et omamata tulirelva ja laskemoona
omandamiseks ja hoidmiseks vastavat luba, ebaseaduslikult omandas eeluurimisel tuvastamata
ajal ja kohas ning hoidis ebaseaduslikult omandatud laskekõlblikku kaheraudset sileraudset
jahipüssi Toz 63 kal 16 seeria nr 80481, tulirelva olulist osa sileraudse püssi Toz-63 nr III 10124
kaliiber 16 relvaraudu, 26 jahipüssi padrunit kal 16;33 padrunit kal 5, 6 ja 1 padrunit kal 8,02
kuni politsei poolt toimunud läbiotsimiseni 23.11.2015. a oma elukohas
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx. Sellega Aare
Märtsin rikkus relvaseaduse § 32 lg 1 sätet, et piiratud tsiviilkäibega relva ja laskemoona
soetamiseks, on vajalik soetamisluba, relvaseaduse § 21 lg 2 sätet, et tulirelva olulise osa
                                                 2
käitlemisele laieneb sama kord, mis käesoleva seadusega on kehtestatud seda liiki relva
käitlemisele, kui seadus otseselt ei sätesta teisiti, relvaseaduse § 45 lg 1 sätet, et relva ja
laskemoona võib hoida isik, kellel on relvaluba või tegevusluba relvade valmistamiseks,
müügiks, parandamiseks, ümbertegemiseks või hoidmiseks.
KarS § 418 lg 1 järgi toimepandud kuriteo eest taotleb prokurör süüdistatavale kohtus
karistuseks 3 kuud vangistust. KarS § 73 lg 1 ja 3 alusel mõistetud vangistust täielikult
täitmisele mitte pöörata, kui Aare Märtsin 1 aasta ja 3-kuulisel katseajal ei pane toime uut
tahtlikku kuritegu.
Menetluskulud: tulirelva ekspertiisi tasu 420 eurot, määratud kaitsja tasu prokuratuuris 47,88
eurot, sundraha 645 eurot, kokku 1112,88 eurot. KrMS § 180 lg 3 alusel määrata menetluskulud
tasumisele osade kaupa ühe aasta jooksul, kohustades Aare Märtsinit tasuma alates kohtuotsuse
jõustumisele järgnevast kuust igakuiselt hiljemalt viimaseks kuupäevaks menetluskulude
katteks 92,74 eurot.
Asitõendid: kaheraudne siledaraudne jahipüss TOZ-63, kal 16, nr 80481 ja kaheraudne
siledaraudne jahipüss TOZ-63, kal 16, nr Ш10124 (tulirelva oluline osa ja relvaosad) asuvad
PPA Lõuna prefektuuri relvahoidlas, laskemoon kasutatud ära tulirelvaekspertiisi käigus.
Konfiskeerimisele kuuluv vara: KarS § 83 lg 4 alusel konfiskeerida kaheraudne sileraudne
jahipüss TOZ-63, kal 16, nr 80481 ja kaheraudne sileraudne jahipüss TOZ-63, kal 16, Ш10124
(tulirelva oluline osa ja relvaosad).

II Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ja
ta jääb selle juurde.
Prokurör jäi sõlmitud kokkuleppe juurde.
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid. Kriminaalasjas kogutud tõendid annavad aluse mõista Aare Märtsini süüdi KarS § 418
lg 1 järgi ja mõista talle karistuse vastavalt sõlmitud kokkuleppele. Aare Märtsinilt tuleb välja
mõista menetluskulud vastavalt sõlmitud kokkuleppele ning määrata need tasumisele
kokkuleppes märgitud viisil ja ulatuses.


III Konfiskeerimine
Käesolevas kriminaalasjas on asitõenditeks kaheraudne siledaraudne jahipüss TOZ-63, kal 16,
nr 80481 ja kaheraudse siledaraudne jahipüssi TOZ-63, kal 16, nr Ш10124, relvarauad ja
esilaad ning püssilaad. Ekspertiisiakti kohaselt on kaheraudne sileraudne püss TOZ-63, nr
80481, kal 16, laskekõlbulik ning kuulub tulirelvade hulka. Samuti nähtub ekspertiisiaktist, et
siledaraudse püssi TOZ-63, nr Ш10124, kal 16, relvarauad kuuluvad tulirelva oluliste osade
hulka. Vaatluse põhjal on relvarauad kasutuskõlbulikud (tl 18-19).
KarS § 421 sätestab, et kohus võib kohaldada käesolevas jaos sätestatud süüteo toimepanemise
vahetuks objektiks olnud eseme konfiskeerimist vastavalt KarS §-s 83 sätestatule.
KarS § 83 lg 4 sätestab, et vahend, aine või ese konfiskeeritakse, kui selle omamiseks vajalik
luba puudub.
KarS § 83 lg 5 järgi võib § 83 lg-s 4 sätestatud juhul vahendi, eseme või aine konfiskeerida, kui
isik on toime pannud vähemalt õigusvastase teo.

                                               3
Kohus on seisukohal, et kriminaalasjas asitõendiks olevad relv ja relvarauad tuleb eelviidatud
sätete alusel konfiskeerida. Kriminaalasjas on tuvastatud, et Aare Märtsinil puudub relvaluba,
samuti on ta toime pannud KarS § 418 lg-s 1 sätestatud kuriteo. Sellest tulenevalt on vajalik
tulirelva ja tulirelva oluliste osade konfiskeerimine.


IV Asitõendid
Kriminaalasjas on asitõenditeks sileraudse püssi TOS-63, nr Ш10124 esilaad ja tõenäoliselt
sileraudse püssi TOZ püssilaad (tl 6-13), mis asuvad hoiul Politsei- ja Piirivalveameti Lõuna
prefektuuris (tl 23).
Kohus leiab, et asitõenditeks olevad püssi esilaad ja püssilaad tuleb KrMS § 126 lg 3 p 4 alusel
kohtuotsuse jõustumisel hävitada.


/allkirjastatud digitaalselt/
Raina Pärn
Kohtunik




                                               4
