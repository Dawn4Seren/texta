                               KOHTUOTSUS
                               EESTI VABARIIGI NIMEL
                                   (Tagaseljaotsus)


 Kohus                                  Pärnu Maakohus, Pärnu kohtumaja
 Kohtunik                               Heli Käpp
 Otsuse tegemise aeg ja koht            15. juuni 2016, Pärnu
 Tsiviilasja number                     2-16-102483
 Tsiviilasi                             TF Bank AB hagi M.-L. T.i vastu võla nõudes
 Tsiviilasja hind                       1336,80 eurot
 Menetlusosalised ja nende              Hageja: TF BANK AB (Rootsi registrikood: 556158-
 esindajad                              1041, asukoht Box 947, Borås, Sweden SE-501 10)
                                        lepinguline esindaja: Anne-Liis Veski (e-post: anne-
                                        liis.veski@okincure.ee)
                                        Kostja: M.-L. T. (isikukood: xxxxxxxxxxx, elukoht xx
                                        xxxxxxxx xxxxxx, xxxxxx, xxxxxxxxxxxxx, e-post:
                                        xxx)
 Menetlusviis                           Kirjalik menetlus

RESOLUTSIOON
Juhindudes VÕS § 8 lg 2, § 76 lg 1, § 100, § 101 lg 1 p 1, § 108 lg 1, § 113 lg 1, TsMS § 162
lg 1, § 173 lg 1, § 174 lg 1 ja 10; § 175 lg 1, § 177 lg 4
  1. Hagi rahuldada tagaseljaotsusega osaliselt, lugedes viivisenõude õiguslikult põhjendatuks
     seadusjärgses määras. TsMS § 444 lg 3 alusel kohus vormistab tagaseljaotsuse kirjeldava
     ja põhjendava osata.
  2. Välja mõista M.-L. T.ilt (T., isikukood xxxxxxxxxxx) TF Bank AB-i (Rootsi registrikood
     556158-1041) kasuks M.-L. T.i ja TF Bank AB-i vahel 31.05.2015 sõlmitud
     laenulepingust tulenev võlgnevus kokku 1225 eurot (millest 1000 € on põhiosa, 77,70 €
     intressid, 47,30 € seisuga 25.04.2016 sissenõutavaks muutunud, põhivõlalt seadusjärgse
     viivisemääraga 0,022% päevas perioodi eest 23.09.2015 – 25.04.2015 arvestatud viivis,
     100 € kahju võla sissenõudmiseks tasutud teenustasu näol).
  3. Menetluskulud jätta täies ulatuses M.-L. T.i kanda, kuivõrd hagi osaline rahuldamine
     seisnes kõrvalnõudena esitatud viivise nõude rahuldamises taotletust 111,80 € võrra
     väiksemas summas, mis ei mõjuta hagilt nõutava riigilõivu suurust.
  4. Määrata TF Bank AB-i põhjendatud ja vajalike menetluskulude suuruseks kokku 300
     eurot (millest 200 € on maksekäsu kiirmenetluses ja hagiavalduse esitamisel tasutud
     riigilõiv, 100 € põhjendatud ja vajalikud kulud õigusabile (ei sisalda käibemaksu)).
  5. Mõista M.-L. T.ilt TF Bank AB kasuks menetluskulude katteks välja 300 eurot.
                                                                        Tsiviilasi nr: 2-16-102483

   6. Väljamõistetud menetluskulude tasumata osalt tuleb M.-L. T.il tasuda TF Bank AB-le
      viivist VÕS § 113 lõike 1 teises lauses sätestatud ulatuses (s.o Euroopa Keskpanga
      põhirefinantseerimisoperatsioonidele kohaldatav viimane intressimäär enne iga aasta 1.
      jaanuari ja 1. juulit, millele lisandub 8% aastas) alates tagaseljaotsuse jõustumisest kuni
      täitmiseni.
   7. Tagaseljaotsus on tagatiseta viivitamata täidetav (TsMS § 468 lg 1 p 2).

Edasikaebamise kord
Kostja võib tagaseljaotsuse peale esitada Pärnu Maakohtule kaja menetluse taastamiseks
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai tagaseljaotsusest
või selle täitmiseks algatatud täitemenetlusest teada. Kostjal tuleb kaja esitamisel lisada kõik
asja ettevalmistamise lõpule viimiseks vajalik, sh TsMS § 394 nõuetele vastav kirjalik vastus
hagile.
Kajalt ja menetluse taastamise avalduselt tasutakse kautsjonina summa, mis vastab riigilõivule
poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon
tuleb tasuda Rahandusministeeriumi arveldusarvele nr EE571010220229377229 (SWIFT:
EEUHEE2X) SEB Pank AS-is või a/a EE062200221059223099 (SWIFT: HABAEE2X)
Swedbank AS-is, või a/a EE513300333522160001 (SWIFT: FOREEE2X) Danske Bank A/S
Eesti filiaalis või a/a EE221700017003510302 (SWIFT: NDEAEE2X) Nordea Bank Finland
Plc Eesti filiaalis, viitenumbrit ei ole vaja, selgituseks märkida: kaja kautsjon, tsiviilasja
number, nimi.
Kohtuotsuses edasikaebekorra selgitamine ei ole edasikaebamiseks loa andmine TsMS § 442
lg 10 ja § 637 lg 21 tähenduses.
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul, alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista menetlustähtaja
ennistamist.


/allkirjastatud digitaalselt/

Heli Käpp
Kohtunik




                                                                                               2 (2)
