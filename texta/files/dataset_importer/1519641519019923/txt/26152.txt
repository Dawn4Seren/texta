                                                                          2-15-17931




                        KOHTUMÄÄRUS
Kohus                           Tartu Maakohus Viljandi kohtumaja
Kohtunik                        Ülle Raag
Määruse tegemise aeg ja koht    15.jaanuar 2016. a , Jõgeva kohtumaja
Tsiviilasja number              2-15-17931
Tsiviilasi                      Võlakütid OÜ avaldus Exxxx Lxxxxxxxx pankroti
                                välja kuulutamiseks
Menetlusosalised ja nende       Võlausaldaja (avaldaja): Võlakütid OÜ (registrikood
esindajad                       11662905; asukoht Jõe t. 3 Tallinn 10151); telefon 6827
                                860;

                                Võlausaldaja esindaja: Tarvo Ilves, PlusPlus Inkasso OÜ,
                                registrikood 12058513 Jõe t. 3 Tallinn 10151, e-post:
                                menetlus@plusplus.ee


                                Võlgnik: Exxxx Lxxxxxxx (isikukood xxxxxxxxxxx;
                                aadress   xxxxxxxxxxxxxxxxxxxxxxxxxxxxxx; telefon
                                xxxxxxxxx e-postx


Menetlustoiming                 Pankrotiavalduse läbi vaatamata jätmine ja menetluse
                                lõpetamine

RESOLUTSIOON

   1. Võlausaldaja    Võlakütid OÜ          on    pankrotiavalduse   Exxxx Lxxxxxxx
      pankrotimenetluse algatamiseks ja pankroti väljakulutamiseks tagasi võtnud.
   2. Jätta Võlakütid OÜ avaldus Exxxx Lxxxxxxxx pankroti väljakuulutamiseks läbi
      vaatamata. Menetlus tsiviilasjas nr . 2-15-17931 lõpeb.

Menetluskulude jaotus

Menetluskulud jäävad Võlakütid OÜ kanda.


 Edasikaebamise kord
Määruse peale võib esitada määruskaebuse ettevõtja ja võlausaldaja Tartu Ringkonnakohtule
Tartu Maakohtu Jõgeva kohtumaja kaudu 15 päeva jooksul alates määruse kättetoimetamisele
järgnevast päevast.

ASJAOLUD JA MENETLUSE KÄIK

 Võlausaldaja Võlakütid OÜ esitas 27.11.2015 kohtule avalduse võlgniku Exxxx Lxxxxxxx
pankroti väljakuulutamiseks. Esitatud avaldusest nähtuvalt on võlausaldaja ja võlgniku Preste
Grupp OÜ vahel sõlmitud võla tasumise kokkulepe 15702,70 euro tasumiseks. Sellist võla
tasumise kokkulepet tagas käenduslepingu alusel Exxxx Lxxxxxx                   käenduse rahalise
piirmääraga 20 000 eurot. Võlgnikul Preste Grupp OÜ ja käendajal Exxxx Lxxxxxxx on
pankrotiavalduse esitamise aja seisuga tasumata põhivõlgn 6769,34 eurot, viivised 2733,36
eurot. Võlausaldaja on arvutanud ka arvestusliku viivise summas 5212,39 eurot.
 Võlausaldaja saatis võlgnikule 12.06.2015 pankrotihoiatuse, kuid võlgnik ei ole oma kohustusi
täitnud. PankrS § 10 lg.2 p.1, § 1 lg.2, § 31 lg.1 alusel palub võlausaldaja kuulutada välja Exxxx
Lxxxxxxx pankrot.

Kohus võttis pankrotiavalduse menetlusse 31.12.2015, määras eelistungi 11.jaanuariks 2016.a.
Võlgnik esitas enne eelistungit vastuväite, milles vaidleb vastu nii pankrotiavaldusele kui ka
selles sisalduvale nõudele.
Enne määratud eelistungit saabus kohtule võlausaldaja avaldus pankrotiavalduse läbivaatamiseks
seoses pankroti aluse äralangemisega. Võlausaldaja märgib, et ta on võlgnikuga jõudnud võla
tasumises kokkuleppele, mistõttu pankroti alus on ära langenud ja ta võtab pankrotiavalduse
tagasi. Palub menetluse lõpetada. Tuginedes PankrS § 157 p.3 palub võlausaldaja jätta
pankrotiavaldus läbi vaatamata seoses avalduse tagasivõtmisega pankroti aluse äralangemisel.

KOHTU SEISUKOHT

PankrS § 3 lg.2 sätestab: pankrotimenetlusele kohaldatakse tsiviilkohtumenetluse seadustikus
sätestatut, kui käesolevast seadusest ei tulene teisiti.

 Kohtule esitatud pankrotiavaldus on menetlusse võetud, nüüd tuleks kohtul järgmise
sammuna otsustada ajutise halduri nimetamine.
PankrS § 15 lg.3 sätestab: kohus jätab võlausaldaja pankrotiavalduse alusel ajutise halduri
nimetamata, kui (p.7) esinevad muud seaduses sätestatud alused.

Võlausaldaja Võlakütid OÜ on esitanud kohtule avalduse, milles teatab soovist pankrotiavaldus
tagasi võtta ja palub lõpetada sellel alusel algatatud menetlus. Võlausaldaja ja võlgnik on
jõudnud võla tasumises kokkuleppele.
 Võlausaldaja Võlakütid OÜ on käsutanud oma menetlusõigusi heauskselt, teatanud soovist
tema avaldust mitte menetleda ja kohus lahendab võlausaldaja taotluse TsMS § 424 lg.1, lg.2,
§ 423 lg.1 p.2, § 425 alusel menetlusotsustusega: lugedes, et võlausaldaja pankrotiavaldus
Exxxx Lxxxxxxxx pankrotimenetluse algatamiseks on tagasi võetud ja avaldus tuleb jätta läbi
vaatamata.

Kohus märgib, et ebaõige on võlausaldaja viide PankrS § 157 p.3, mis räägib pankrotimenetluse
lõppemise alustest. Käesoleval juhul ei ole asjas pankrotimenetlus veel alanudki, mistõttu
pankrotimenetluse lõpetamisest pankroti aluse äralangemise tõttu (PankrS § 159) rääkida ei saa.

Menetluskulude jaotus
Võlausaldaja on tasunud riigilõivu 300 eurot 27.11.2015.a.

Riigilõivu tagastamist reguleerib TsMS § 150. § 150 lg.1 p.3 järgi tasutud riigilõiv
tagastatakse p.3: kui avaldus jäetakse läbi vaatamata, välja arvatud juhul, kui hagi jäetakse
läbi vaatamata seetõttu, et hageja võtab hagi tagasi…;

Sellisest seadusesõnastusest järeldub, et avalduse tagasi võtmise puhul riigilõivu ei tagastata.

PankrS § 15 lg.6 järgi kui kohus ei nimeta võlausaldaja pankrotiavalduse alusel ajutist haldurit,
kannab avalduse läbivaatamisega seotud menetluskulud pankrotiavalduse esitaja.

Menetluskulud tuleb jätta pankrotiavalduse esitaja Võlakütid OÜ kanda.



/allkirjastatud digitaalselt/
Kohtunik
Ülle Raag
