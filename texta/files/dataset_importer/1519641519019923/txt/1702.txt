                                                                             1-16-8286




                         KOHTUOTSUS
                              EESTI VABARIIGI NIMEL
                                 (RESOLUTIIVOSA)


Kohus                            Harju Maakohus

Otsuse tegemise aeg ja koht      30. november 2016 Tallinn, Liivalaia kohtumaja

Kriminaalasja number             1-16-8286 (16230200483)

Kohtunik                         Külli Iisop

Kohtuistungi sekretär            Sigrid Dikker

Viipekeele tõlk                  Maria Lindaru (osales ka tugiisik Tiina Gurjanova)

Kriminaalasi                     Rene Tetlovi süüdistuses KarS § 424 järgi lühimenetluses

Prokurör                         Katrin Tron

Kohtuistungi toimumise aeg       16.11.2016

Süüdistatav                      R e n e TETLOV – isikukood 36712170246; Eesti
                                 kodanik; emakeel: eesti keel (viipekeel); algharidusega;
                                 elukoht: XXXX; töövõimetus 80%; töötab laotöölisena
                                 XXXX OÜ-s; varem kriminaalkorras karistatud Harju
                                 Maakohtu 29.04.2015 otsusega KarS § 424 järgi - 2 kuud
                                 vangistust tingimisi 1-aastase katseajaga; tõkendit ei ole
                                 kohaldatud

Kaitsja                          Talvi Vaske

RESOLUTSIOON
1. Süüdi tunnistada R e n e TETLOV KarS § 424 järgi ning karistuseks mõista 1(üks)
aasta ja 3(kolm) kuud vangistust.
KrMS § 238 lg 2 alusel vähendada mõistetud karistust ühe kolmandiku (5 kuu vangistuse)
võrra ja kandmisele kuulub 10 (kümme) kuud vangistust.



                                          1
2. KarS § 74 alusel ei pöörata mõistetud vangistust täielikult täitmisele, kui Rene Tetlov
18-kuulise katseaja kestel ei pane toime uut kuritegu ning kriminaalhooldaja järelevalve
all täidab KarS § 75 lg 1 alusel nimetatud kontrollnõuded:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks ning
KarS § 75 lg 2 p 2 alusel kohustuse mitte tarvitada alkoholi.

KarS § 78 p 1 kohaselt hakkab katseaeg kulgema kohtuotsuse kuulutamisest.


3. Lisakaristusena KarS § 50 lg 1 p 1 alusel Rene Tetlovilt ära võtta mootorsõiduki
juhtimise õigus 5 (viieks) kuuks alates kohtuotsuse jõustumisest.

Liiklusseaduse § 127 alusel tuleb R.Tetlovil loovutada juhiluba Maanteeametile 5 (viie)
tööpäeva jooksul arvates otsuse jõustumisest.


4. Välja mõista Rene Tetlovilt KrMS § 180 lg 1 ja lg 3 alusel kriminaalmenetluse kulud
riigieelarve tuludesse kokku summas 747 (seitsesada nelikümmend seitse) eurot, s.h.
süüdimõistva kohtuotsusega kaasnev sundraha 645 eurot, joobe tuvastamisega tekkinud kulu
38 eurot ja kolmandik määratud kaitsjale makstavast tasust, mis on 64 eurot.

Kaks kolmandikku kaitsjale makstavast tasust, s.o 128 eurot jätab kohus riigi kanda.

KrMS § 180 lg 3 alusel kohus määrab, et menetluskulusid summas 747 eurot on võimalik
tasuda vabatahtlikult osade kaupa 12 kuu jooksul alates kohtuotsuse jõustumisest.

Nõude tasumiseks vajalikud andmed edastatakse eraldi dokumendis, s.o makseinfo lehel.

Kui menetluskulud ei ole tähtaegselt (12 kuu jooksul) tasutud, suunatakse need täitemenetluse
läbiviimiseks kohtutäiturile täitemenetluse seadustikus sätestatud korras.


5. Sõiduauto Ford Focus koos sõiduki võtme ja registreerimistunnistusega (sõiduki
registrimärk XXXX), mis on arestitud konfiskeerimise tagamiseks Harju Maakohtu
määrusega 15.06.2016 ning asub politseiparklas Tallinnas Rahumäe tee 6/1 – vabastada
aresti alt ja tagastada Rene Tetlovile või tema volitatud isikule pärast kohtuotsuse
jõustumist.




                                              2
Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul alates
päevast, mil otsus on pooltele kättesaadav. Apellatsiooniõiguse kasutamise soovist tuleb Harju
Maakohtule kirjalikult teatada 7 päeva jooksul, alates kohtuotsuse resolutiivosa kuulutamisest.

Otsus tervikuna koostatakse vaid pärast apellatsiooniteate saamist ning on kättesaadav kohtu
kantseleis 15-ndal päeval pärast apellatsiooniteate esitamist.


Süüdistus
Rene Tetlov juhtis tahtlikult 27.05.2016 kella 18.35 ajal Tallinnas Punane 21 maja juures
mootorsõidukit Ford Focus registreerimismärgiga XXXX, olles joobeseisundis (EKEI
uuringuakti nr 1164T kohaselt uuritaval oli uuringu läbiviimiseks võetud veres alkoholisisaldus
2,12 mg/g +/- 0,06 mg/g, seega alkoholi sisaldus veres mitte vähem kui 2,06 mg/g).

Sellise käitumisega rikkus R.Tetlov liiklusseaduse § 69 lg 1, lg 2 p 1 ja korrakaitseseaduse § 36
lg 1 nõudeid. Juht ei tohi olla joobeseisundis. Joobeseisund on alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis
avaldub väliselt tajutavas häiritud või muutunud kehalistes või psüühilistes funktsioonides ja
reaktsioonides. Alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem.
Seega R.Tetlov pani toime mootorsõiduki juhtimise joobeseisundis, s.o KarS § 424 järgi
kvalifitseeritava kuriteo.

Menetlusnormid, millest kohus lähtub otsuse tegemisel, on KrMS §-d 175, 179, 180, 238, 306,
311, 313.




Külli Iisop
Kohtunik
/allkirjastatud digitaalselt/




                                               3
