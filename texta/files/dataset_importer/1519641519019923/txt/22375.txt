                        KOHTUMÄÄRUS
 Kohus                               Tartu Maakohus

 Määruse tegemise aeg ja koht        1. märtsil 2016. a Tartu kohtumajas

 Väärteoasja number                  4-16-466

 Kohtunik                            Ingeri Tamm

 Kohtuistungisekretär                Kristi Suvi

 Tõlk                                Regina Laiapea
 Taotluse esitaja                    Politsei- ja Piirivalveameti Põhja prefektuur

 Väärteoasi                          Sissenõudja avaldus asenduskaristuse määramiseks

 Süüdlane                            Roman Kotovitš
                                     Isikukood: 37403170316; asukoht: Tartu Vangla, Turu 56,
                                     Tartu linn; elukoht vabenemisel XXXX; töökoht: puudub
 Kaitsja                             -

 RESOLUTSIOON                        Juhindudes VTMS §-st 211, kohus määras:

     1. Asendada KarS § 72 lg 1 ja 2 alusel Roman Kotovitšile Põhja prefektuuri
        22.02.2013. a otsusega väärteoasjas nr 2376,13,000685 LS § 201 lg 1 järgi
        määratud rahatrahv 120 eurot, s.o 30 trahviühikut, 5 (viie) tunni üldkasuliku
        tööga.
     2. Üldkasulik töö tuleb Roman Kotovitšil ära teha 2 (kaks) kuu jooksul alates
        kriminaalasjas nr 1-13-10468 mõistetud vangistuse kandmiselt vabanemisest.
     3. Üldkasuliku töö tegemine toimub Politsei- ja Piirivalveameti Põhja prefektuuri (Pärnu
        mnt 139 Tallinn) kaudu ning seda koordineerib vanemkorrakaitseametnik Andres
        Tarvis, kontaktandmed: tel: 612 4962; 515 4271, e-post: andres.tarvis@politsei.ee
     4. Määruse koopia saata Roman Kotovitšile, Politsei- ja Piirivalveameti Põhja
        prefektuurile ning Tallinna kohtutäitur Elin Vilippusele.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.
Asjaolud ja menetluse käik

                                             1
Roman Kotovitši karistati Põhja prefektuuri 22.02.2013. a kiirmenetluse otsusega väärteoasjas
nr 2376,13,000685 liiklusseaduse (edaspidi LS) § 201 lg 1 järgi rahatrahviga 30 trahviühikut,
s.o 120 eurot. Kohtuvälise menetleja lahend rahatrahvi määramise kohta jõustus 11.03.2013.

Sissenõudja Põhja prefektuur esitas 25.01.2016. a avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust. Kohtutäitur teavitas 03.08.2015. a
kohtuvälist menetlejat rahatrahvi täitmise võimatusest. Tasumata rahatrahvi summa on 120
eurot.

Menetlusosaliste seisukohad

Kohtuistungil selgitas Roman Kotovitš, et tal pole vahendeid rahatrahvi tasuda ja palub
võimalusel selle asendada üldkasuliku tööga.

Kohtu seisukoht

Kohus lähtub väärteo eest karistusena kohaldatud rahatrahvi asendamisel arestiga
väärteomenetluse seadustiku §-st 211, mille lg 1 kohaselt teeb kohus sissenõudja avalduse
alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Käesoleval juhul ei ole süüdlane Roman Kotovitš tasunud temale Põhja prefektuuri 22.02.2013.
a karistamisotsusega määratud 30 trahviühiku suurust trahvi 120 eurot. Süüdlasel pole piisavalt
raha trahvi tasumiseks.

Eeltoodu alusel on kohus seisukohal, et Roman Kotovitšile Põhja prefektuuri 22.02.2013. a
kiirmenetluse otsusega määratud rahatrahv 120 eurot, millele vastab 30 trahviühikut, tuleb
asendada tema nõusolekul üldkasuliku tööga vastavalt karistusseadustiku §-le 72. Rahatrahvi
kümnele trahviühikule vastab üks päev aresti (KarS § 72 lg 2), seega kujuneks Roman Kotovitši
asendusaresti pikkuseks 3 päeva. KarS § 69 lg 1 kohaselt vastab alates 01.01.2015. a ühele
arestipäevale 1 tund üldkasulikku tööd, s.o 3-le arestipäevale vastab 3 tundi üldkasulikku tööd.
Kuna KarS § 69 lg 1 kohaselt ei saa mõista vähem kui 5 tundi üldkasulikku tööd, tuleb Roman
Kotovitšil teha asenduskaristusena 5 tundi üldkasulikku tööd.

Harju Maakohtu 26. novembri 2013. a otsusega nr 1-13-10468 on Roman Kotovitš süüdi
tunnistatud KarS § 184 lg 2 p 2 järgi ja karistatud 4 aasta 6 kuu pikkuse vangistusega. Karistust
kannab ta alates 22. juulist 2013. Karistusaeg lõpeb selle täielikul ärakandmisel 20. jaanuaril
2018. Kuna Roman Kotovitš kannab käesoleval ajal vangistust, tuleb tal üldkasuliku töö tunnid
ära teha KarS § 69 lg 3 alusel 2 kuu jooksul alates vangistusest vabanemisest.

/allkirjastatud digitaalselt/
Ingeri Tamm
kohtunik



                                               2
