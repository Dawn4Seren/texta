                             KOHTUOTSUS
                                  EESTI VABARIIGI NIMEL
                                    Tagaseljaotsus

Kohus                             Pärnu Maakohus
                                  Pärnu kohtumaja
Kohtukoosseis                     Kohtunik Maili Tartu
Otsuse tegemise aeg ja koht       11. august 2016.a, Pärnu
Tsiviilasja number                2-16-1994
Tsiviilasja hind                  1 935 eurot.
Tsiviilasi                        S. S. hagi T. S. vastu elatise nõudes.
Menetlusosalised ja nende         Hageja: S. S., isikukood xxxxxxxxxxx, seaduslik esindaja N.
esindajad                         S., isikukood xxxxxxxxxxx, mõlema elukoht xxxxxxxxx xx-
                                  x, xxxxx e-post xxx.
                                  Kostja: T. S., isikukood xxxxxxxxxxx, elukoht registris
                                  xxxxx xxxxxxxxxx xxx x, xxxxx, xxxxx, e-post xxx.

RESOLUTSIOON

1. Rahuldada hagi.

2. Välja mõista T. S.ilt elatis alaealise lapse S. S. (sündinud xx xx xxxx.a) ülalpidamiseks
alates 01.09.2016.a igakuiselt 215 (kakssada viisteist) eurot, kuid mitte vähem kui
Vabariigi Valitsuse poolt kehtestatud elatusraha miinimummääras, kuni lapse
täisealiseks saamiseni, s.o xx xx xxxx.a.

3. Välja mõista T. S.ilt elatis alaealise lapse S. S. (sündinud xx xx xxxx.a) ülalpidamiseks
ajavahemiku 01.02.2016.a kuni 31.08.2016.a eest kokku summas 1 505 eurot.

4. Kohtuotsuse täitmiseks T. S.il kanda elatis N. S. kontole EExxx, SEB Pank, märkides
selgituseks: „S. S.“.

5. Elatist tuleb maksta iga kalendrikuu eest ette.

6. Tunnistada kohtuotsus tagatiseta viivitamata täidetavaks.

Menetluskulude jaotus             Jätta menetluskulud kostja T. S. kanda.
                                  Hagejal menetluskulude rahalist nõuet ei ole.
                                                                       Tsiviilasi nr 2-16-1994

Kaja esitamine                  Kostja võib esitada tagaseljaotsuse peale kaja, kui tema
                                tegevusetus, mis oli tagaseljaotsuse tegemise aluseks, oli
                                tingitud mõjuvast põhjusest. Kaja võib esitada sõltumata
                                mõjuva põhjuse olemasolust, kui hagile vastamata jätmise
                                puhul oli hagi kostjale või tema esindajale kätte toimetatud
                                muul viisil kui isiklikult allkirja vastu üleandmisega või
                                elektrooniliselt, tagaseljaotsust ei võinud seaduse kohaselt
                                teha. Kaja võib esitada tagaseljaotsuse kättetoimetamisest
                                alates 30 päeva jooksul. Kui tagaseljaotsus toimetatakse
                                kätte avalikult, võib kaja esitada 30 päeva jooksul alates
                                päevast, kui kostja sai tagaseljaotsusest või selle täitmiseks
                                algatatud täitemenetlusest teada. Kajalt tasutakse kautsjon.
                                Kautsjonina tasutakse summa, mis vastab riigilõivule
                                poolelt hagihinnalt, kuid mitte vähem kui 100 eurot ja mitte
                                rohkem kui 1500 eurot. Kajale tuleb lisada kõik asja
                                ettevalmistamise lõpuleviimiseks vajalik koos dokumentide
                                ja nende lisade ärakirjadega vastavalt menetlusosaliste
                                arvule.

Edasikaebamise kord             Hageja võib apellatsioonkaebuse esitada 30 päeva jooksul,
                                alates otsuse apellandile kättetoimetamisest, kuid mitte
                                hiljem kui viie kuu möödumisel esimese astme kohtu otsuse
                                avalikult teatavakstegemisest. Apellatsioonkaebus tuleb
                                esitada Tallinna Ringkonnakohtule. Kaebus võidakse
                                lahendada kirjalikus menetluses, kui kaebuses ei taotleta
                                selle lahendamist istungil.
                                Seaduses sätestatud tähtaja järgimiseks peab menetlusabi
                                taotleja tegema tähtaja kestel ka menetlustoimingu, mille
                                tegemiseks ta menetlusabi taotleb, eelkõige esitama
                                kaebuse. Kaebuse põhjendamiseks või riigilõivu tasumiseks
                                või kaebuses esineva sellise puuduse kõrvaldamiseks, mis
                                on seotud menetlusabi taotlemisega, annab kohus mõistliku
                                tähtaja pärast menetlusabi andmise taotluse lahendamist,
                                kui nimetatud taotlus ei olnud esitatud põhjendamatult või
                                tähtaja pikendamise         eesmärgil.  See    ei  välista
                                menetlustähtaja ennistamist.

Menetluse käik.
1. S. S. (seadusliku esindaja kaudu) esitas 11.02.2016.a Pärnu Maakohtule hagiavalduse T. S.
vastu elatise nõudes. Hageja esindaja palub välja mõista kostjalt elatise alaealise lapse
ülalpidamiseks alates 01.02.2016.a igakuiselt elatise miinimummääras kuni lapse täisealiseks
saamiseni.

2. 23.02.2016.a määrusega võttis kohus esitatud hagiavalduse menetlusse ja kohustas kostjat
hagile vastama 28 päeva jooksul hagiavalduse kättetoimetamisest alates. Kostja kinnitas
hagimaterjalide kättesaamist 12.07.2016.a e-posti aadressilt xxx. Kostja hagiavaldusele
kirjalikku vastust ei ole esitanud.

Kohtu seisukoht.


                                                                                          2 (3)
                                                                        Tsiviilasi nr 2-16-1994

3. Tsiviilkohtumenetluse seadustiku (TsMS) § 407 lg 1 alusel loeb kohus hageja esitatud
faktilised väited kostja poolt omaksvõetuks. Kostjat on hoiatatud, et kohtule tähtaegselt
mittevastamisel võib kohus hagi tagaseljaotsusega rahuldada. Kohus rahuldab hagi
tagaseljaotsusega hagiavalduses märgitud ja asjaoludega õiguslikult põhjendatud ulatuses
TsMS § 407 lg 1 alusel. Kohus mõistab perekonnaseaduse § 97 p 1, ja § 101 lg 1 ja 2, § 108
järgi kostjalt välja elatise alaealise lapse S. S. ülalpidamiseks alates 01.09.2016.a igakuiselt
215 eurot lapse kohta, kuid mitte vähem kui Vabariigi Valitsuse poolt kehtestatud elatusraha
miinimummääras, kuni lapse täisealiseks saamiseni. Samuti mõistab kohus välja kostjalt
elatise alaealise lapse ülalpidamiseks ajavahemiku 01.02.2016.a kuni 31.08.2016.a eest 1 505
eurot (7 kuud x 215 eurot = 1 505 eurot).

Menetluskulude jaotus.
4. TsMS § 162 lg 1 kohaselt menetluskulud kannab pool, kelle kahjuks otsus tehti. Seega
menetluskulud tuleb jätta kostja kanda. Hagejal menetluskulude rahalist nõuet kostja vastu ei
ole.


/allkirjastatud digitaalselt/
Maili Tartu
kohtunik




                                                                                           3 (3)
