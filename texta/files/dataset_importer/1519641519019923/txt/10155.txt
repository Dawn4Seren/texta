                                                                              1-16-6154




                              KOHTUOTSUS
                                  EESTI VABARIIGI NIMEL

Kohus                         Viru Maakohus

Otsuse tegemise aeg ja koht   29. juuli 2016, Narva kohtumaja

Kriminaalasja number          1-16-6154 (16233000248)

Kohtunik                      Innokenti Menšikov

Kohtuistungi sekretär         Egle Nigulist

Tõlk                          Irina Ogurova

Kriminaalasi                  Aleksandr Beze süüdistuses KarS § 213 lg 1 järgi
                              kokkuleppemenetluse korras
Prokurör                      Viru Ringkonnaprokuratuuri abiprokurör Veronika Laur

Süüdistatav                   Aleksandr Beze

                              Elukoht: xxx; isikukood: 36211292240; VF kodanik;
                              keskharidusega; emakeel: vene keel; töötu.
                              Varem kriminaalkorras karistatud:
                                 - Viru Maakohtu Narva kohtumaja 18.02.2016 otsusega
                                     KarS § 424 järgi vangistusega 7 kuud tingimisi 1 aasta ja
                                     6-kuulise katseajaga.


Kohtuistungi toimumise aeg    29.07.2016



RESOLUTSIOON

Tunnistada Aleksandr Beze süüdi KarS § 213 lg 1 järgi ning mõista karistuseks 8 (kaheksa)
kuud vangistust.

Suurendada KarS § 65 lg 2 alusel mõistetud karistust Viru Maakohtu Narva kohtumaja
18.02.2016.a kohtuotsuse järgi ärakandmata karistuse võrra (7 kuud vangistust) ning
mõista talle liitkaristuseks 1 aasta ja 3 kuud vangistust.

KarS § 69 lg 1 alusel asendada Aleksandr Bezele mõistetud karistus, 1 aasta ja 3 kuud
vangistust, üldkasuliku tööga 450 (neljasaja viiekümne) tunni ulatuses.


                                                                                            1
                                                                                1-16-6154
KarS § 69 lg 3 alusel määrata üldkasuliku töö tegemise tähtajaks 2 (kaks) aastat alates
kohtuotsuse jõustumisest.

KarS § 69 lg 4 alusel kohustada Aleksandr Bezet üldkasuliku töö tegemisel järgima
kontrollnõudeid ja täitma kohustusi vastavalt KarS § 75 lg-s 1 ja lg 2 p-des 2 ja 8
sätestatule. Ta on kohustatud:
  1) elama aadressil xxx;
  2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
  3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
  4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
  5) saama kriminaalhooldusametnikult eelneva loa elu-, töö- või õppimiskoha
      vahetamiseks;
  6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks;
  7) mitte tarvitama alkoholi;
  8) osalema sotsiaalprogrammis.

Aleksandr Bezele valitud tõkend – elukohast lahkumise keeld – tühistada kohtuotsuse
jõustumisel.

Rahuldada kannatanu N T tsiviilhagi ning välja mõista Aleksandr Bezelt kannatanu N T
kasuks 635 (kuussada kolmkümmend viis) eurot. Nimetatud summa tuleb kanda
kannatanu N T (T) arveldusarvele nr xxxxxxxxxxxxxxxxxxxx Swedbank AS-is.

Mõista Aleksandr Bezelt riigituludesse välja menetluskulud: sundraha 645 (kuussada
nelikümmend viis) eurot, kaitsja Vladimir Rogulski poolt kriminaalasja eeluurimisel
osutatud õigusabi eest 120 (sada kakskümmend) eurot.

Määrata, et Aleksandr Bezel on õigus tasuda väljamõistetud menetluskulud (summas 741
eurot) osade kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700053737 ning
selgitus „Aleksandr Beze, 1-16-6154, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


                                                                                              2
                                                                                  1-16-6154
Asjaolud

Aleksandr Bezet süüdistatakse KarS § 213 lg 1 järgi kvalifitseeritava kuriteo toimepanemises,
mis seisnes selles, et tema kasutades talle ajutiselt usaldatud Swedpanga kaarti N T nimele toidu
ostmiseks, 29.02.2016.a ajavahemikul kella 18:00-st kuni 19:04-ni Swedbank AS-i
sularahaautomaadist aadressil Narva, Kreenholmi 39h pin-koodi ebaseadusliku sisestamise teel
sekkus andmetöötlusprotsessi eesmärgil saada ligipääs võõrale arvelduskontole ning omanik N.
Tammlehe nõusolekuta teostas toiminguid kontol oleva varaga – võttis N.T, mille N T kuuluvat
Swedbank AS-i pangakaarti, sisestades N T kontole sisselogimiseks koodi ja teostas ilma loata
raha väljavõtmise N T kontolt kokku summas 635 eurot, mille omastas ja kulutas oma isiklikuks
tarbeks, tekitades N T (T) varalist kahju kogusummas 635 eurot.
Oma tahtliku tegevusega pani Aleksander Beze toime arvutiprogrammi või andmete
ebaseadusliku sisestamise andmetöötlusprotsessi ebaseadusliku sekkumise teel varalise
kasu saamise eesmärgil, so KarS § 213 lg 1 järgi kvalifitseeritava kuriteo.

Kooskõlas Aleksandr Beze, tema kaitsja Vladimir Rogulski ja Viru Ringkonnaprokuratuuri
abiprokuröri Veronika Laur vahel sõlmitud kokkuleppega nõuab prokurör kohtus Aleksandr
Bezele karistuseks KarS § 213 lg 1 järgi 8 kuud vangistust, mida suurendada KarS § 65 lg 2
alusel 18.02.2016 otsusega mõistetud karistuse ärakandmata osaga (7 kuud) ning mõista
liitkaristuseks 1 aasta ja 3 kuud vangistust. Prokurör palub KarS § 69 lg 1 alusel asendada
mõistetud vangistus 450 tunni üldkasuliku tööga ning KarS § 69 lg 3 alusel määrata üldkasuliku
töö tegemise tähtajaks 2 aastat. KarS § 69 lg 4 alusel palub prokurör kohustada Aleksandr Bezet
üldkasuliku töö tegemise ajal järgima kontrollnõudeid ja täitma kohustusi vastavalt KarS § 75
lg-s 1 ja lg 2 p-des 2 ja 8 sätestatule, nimelt: 1) elama kohtu määratud alalises elukohas; 2)
ilmuma kriminaalhooldaja määratud ajavahemike järel kriminaalhooldusosakonda
registreerimisele; 3) alluma kriminaalhooldaja kontrollile oma elukohas ning esitama talle
andmeid oma kohustuste täitmise ja elatusvahendite kohta; 4) saama kriminaalhooldusametnikult
eelneva loa elukohast lahkumiseks Eesti territooriumi piires kauemaks kui viieteistkümneks
päevaks; 5) saama kriminaalhooldusametnikult eelneva loa elu-, töö- või õppimiskoha
vahetamiseks; 6) saama kriminaalhooldusametnikult eelneva loa Eesti territooriumilt
lahkumiseks ja väljaspool Eesti territooriumi viibimiseks; 7 ) mitte tarvitama alkoholi ja 8)
osalema sotsiaalprogrammis.

Aleksandr Bezelt kuuluvad väljamõistmisele kriminaalmenetluse kulud: sundraha ja kaitsjatasu
kohtu poolt määratud ulatuses.

Kohtuistungil avaldas süüdistatav, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks, kokkuleppe sõlmimisel avaldas
oma tõelist tahet.

Prokurör toetas sõlmitud kokkulepet, kaitsja kohtuistungil ei osalenud.

Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
seisukohad, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Aleksandr Bezet
KarS § 213 lg 1 järgi vastavalt sõlmitud kokkuleppele.

                                                                                               3
                                                                              1-16-6154

Menetluskulud kuuluvad KrMS § 180 lg 1 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse KrMS § 180 lg
3 alusel tasuda väljamõistetud menetluskulud ositi ühe aasta jooksul alates kohtuotsuse
jõustumisele järgnevast kuust.

Kohus teeb kohtuotsuse tuginedes eeltoodule ning juhindudes KrMS § 248-249.

(allkirjastatud digitaalselt)

Innokenti Menšikov
Kohtunik




                                                                                          4
