                      KOHTUMÄÄRUS
Kohus                             Harju Maakohus
Tsiviilasja menetlev kohtunik     Marget Henriksen
Kohtujurist                       Erika Õisla
Määruse tegemise aeg ja koht      11. aprill 2016 Tallinn, Kentmanni kohtumaja
Tsiviilasja number                2-15-6369
Tsiviilasi                        XXX(XXX, pankrotis) pankrotimenetlus
Menetlustoiming                   pankrotimenetluse lõpetamise otsustamine, võlgniku
                                  kohustustest vabastamise menetluse algatamine,
                                  kirjalik menetlus
Menetlusosalised ja nende         Võlgnik: XXX (pankrotis, isikukood XXX; elukoht:
esindajad                         XXX; e-post: XXX);
                                  Pankrotihaldur: Ly Müürsoo (tegutsemiskoht OÜ
                                  Sentire MK, Väike-Ameerika 8-203, Tallinn 10129;
                                  e-post: lyy.myyrsoo@mail.ee; tel.nr +372 50 97 383,
                                  6 481 156).

RESOLUTSIOON
  1. Kinnitada XXX(pankrotis, isikukood XXX) pankrotimenetluses lõpparuanne ja
     lõpetada XXX(pankrotis) pankrotimenetlus.
  2. Vabastada pankrotihaldur Ly Müürsoo pankrotihalduri kohustustest XXX
     (pankrotis) pankrotimenetluses.
  3.    Iga võlausaldaja tunnustatud nõude osa II rahuldamisjärgus, mille ulatuses on
       jäänud raha saamata:
                                                                         Saamata
                              Tunnustatud               Väljamakse       nõue
        Võlausaldaja          nõue (EUR) Jaotis (%) (EUR)                (EUR)
        Krediidimenetluse
        Keskus OÜ                3 217,62     21,382         245,16       2 972,46
        ERA Liisingu
        Inkassoteenused AS         1 545      10,267         117,72       1 427,28
        Dominus Inkasso OÜ        215,41       1,431          16,41          199
        Raha24 OÜ                  71,78       0,477           5,47         66,31
        Swedbank AS              3 454,62     22,957         263,21       3 191,41


                                                                                    1
        Swedbank Liising AS         259,53         1,725           19,78          239,75
        Eesti Vabariik
        Maksu- ja Tolliameti
        kaudu                        53,70         0,357            4,09           49,61
        BIGBANK AS                 5 768,10       38,331          439,49         5 328,61
        Placet Group OÜ             431,40         2,867           32,87          398,53
        Tallinna
        Transpordiamet                31           0,206           2,36           28,64

   4. Võlgnik XXX võlausaldajate nõuetele vastuväiteid ei esitanud.
   5. XXX(pankrotis) maksejõuetuse tekkimise põhjuseks on muu asjaolu PankrS §
      163 lg 5 mõttes.
   6. Määrata XXX(pankrotis) pankrotihaldur Ly Müürsoo tasuks 400 eurot, millele
      lisandub käibemaks 80 eurot, kokku 480 eurot. Pankrotihalduri tasu hüvitada
      võlgniku pankrotivara arvelt väljamaksmisega OÜ Sentire M.K. kasuks.
   7. Algatada XXX(pankrotis) suhtes kohustustest vabastamise menetlus, jätta
      usaldusisik määramata ning kohustada võlgnikku ennast täitma usaldusisiku
      kohustusi.
   8. Kohustada võlgnikku esitama kohtule iga-aastaselt alates käesoleva määruse
      kuupäevast usaldusisiku aruande. Vastavalt jaotusettepanekus ettenähtud
      jaotistele tuleb võlgnikul teha väljamaksed võlausaldajatele üks kord aastas.
   9. Avaldada teade pankrotimenetluse lõpetamise ja võlgniku kohustustest
       vabastamise menetluse algatamise kohta väljaandes Ametlikud Teadaanded.
   10. Toimetada kohtumäärus kätte võlgnikule ja pankrotihaldurile.

Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu kaudu 15
päeva jooksul alates määruse kättetoimetamisest PankrS § 164 lg 1 alusel võlgnik. PankrS §
164 lg 2 kohaselt võib võlausaldaja pankrotimenetluse lõpetamise määruse peale esitada
kaebuse, kui ta menetluse lõpetamise avalduse vastu esitas vastavalt käesoleva seaduse § 161
lõikele 2 või § 163 lõikele 2 vastuväite.
Määruse peale, millega kohus on algatanud võlgniku kohustustest vabastamise menetluse, võib
määruskaebuse esitada võlausaldaja, kes on esitanud kohtule vastuväite vastavalt PankrS § 171
lg-le 1. Määruskaebuse esitamisel tuleb tasuda riigilõiv. Maakohtu või ringkonnakohtu
menetlusabi andmise või sellest keeldumise määruse peale ja kummagi määruse muutmise või
tühistamise määruse peale, võib menetlusabi taotleja või saaja või Eesti Vabariik
Rahandusministeeriumi või rahandusministri määratud Rahandusministeeriumi valitsemisala
asutuse kaudu esitada määruskaebuse.
Asjaolud
Harju Maakohtu 29.05.2015 määrusega kuulutati välja XXXpankrot ja nimetati
pankrotihalduriks Ly Müürsoo. Jaotusettepanek on kinnitatud 22.09.2015 kohtumäärusega.
29.03.2016 esitas pankrotihaldur kohtule kinnitamiseks lõpparuande XXX(pankrotis)
pankrotimenetluses.
Haldur palub kohtul kinnitada XXX(pankrotis) pankrotimenetluses esitatud lõpparuanne,
lõpetada pankrotimenetlus, määrata halduri tasu 480 eurot (s.h käibemaks 80 eurot)
väljamaksmisega OÜ-le Sentire M.K., vabastada Ly Müürsoo halduri kohustustest võlgniku
                                                                                            2
pankrotimenetluses ja otsustada võlgniku kohustustest vabastamise menetluse algatamine ning
usaldusisiku nimetamine.
Teade lõpparuandega tutvumise ja vastuväidete esitamise kohta ilmus väljaandes Ametlikud
Teadaanded 29.03.2016. Harju Maakohtule vastuväiteid lõpparuandele esitatud ei ole.
Pankrotihaldur Ly Müürsoo poolt XXX(pankrotis) pankrotimenetluses koostatud ning kohtule
esitatud lõpparuanne on menetlusdokumendina võetud käesoleva tsiviilasja juurde.

Kohtumääruse põhjendused
Pankrotiseaduse (PankrS) § 157 p 5 kohaselt lõpeb pankrotimenetlus lõpparuande
kinnitamisega. PankrS § 163 lg 3 kohaselt otsustab kohus lõpparuande kinnitamise ja
pankrotimenetluse lõpetamise kümne päeva jooksul pärast vastuväidete esitamise tähtaja
möödumist, tehes selle kohta määruse. Kohus võib vastuväidete ärakuulamiseks pidada istungi.
PankrS § 163 lg 4 sätestab, et pankrotimenetluse lõpetamise määruses märgib kohus, millises
ulatuses on igal võlausaldajal tunnustatud nõude osa eest jäänud raha saamata, samuti,
millistele nõuetele esitas võlgnik vastuväite. PankrS § 163 lg 5 sätestab, et pankrotimenetluse
lõpetamise määruses märgib kohus, kas võlgniku maksejõuetuse tekkimise põhjuseks on
kuriteo tunnustega tegu, raske juhtimisviga või muu asjaolu. Kui võlgniku maksejõuetuse
tekkimise põhjuseks on kuriteo tunnustega tegu, teatab kohus sellest prokurörile või politseile
kriminaalmenetluse alustamise otsustamiseks. Kui võlgniku maksejõuetuse tekkimise
põhjuseks on raske juhtimisviga, on haldur kohustatud esitama kahju hüvitamise nõude raskes
juhtimisveas süüdi oleva isiku vastu, kui seda nõuet ei ole juba esitatud.
XXX(pankrotis) pankrotihaldur on koostanud ning esitanud lõpparuande kohtule
kinnitamiseks. Lähtuvalt PankrS § 163 lg 1 on teade lõpparuandega tutvumise ja vastuväidete
esitamise võimaluse kohta avaldatud 29.03.2016 elektroonilises väljaandes Ametlikud
Teadaanded. Harju Maakohtule vastuväiteid lõpparuandele esitatud ei ole. Lõpparuande
kohaselt menetluses pandiese puudub, vara välistamise ja tagasivõitmise tagajärgedest
tulenevaid nõudeid ei esitatud. Teistelt isikutelt saadaolevat vara haldurile teadaolevalt ei ole.
Võlgnikule ja tema ülalpeetavatele elatist ei makstud. Pankrotivarasse laekus kinnistu müügist
2 000 eurot. Jaotiste alusel kuulus väljamaksmisele 1 146,56 eurot. Müümata on OÜ XXX osa
nominaalväärtusega 2 500 eurot. Võlgnik, OÜ XXX juhatuse liikmena ja osanikuna esitas
09.03.2016 Pärnu Maakohtusse osaühingu pankrotiavalduse. Nimetatust tulenevalt on haldur
arvamusel, et osa näol ei ole tegemist likviidse varaga. Pankrotihaldur on seisukohal, et XXX
maksejõuetuse põhjuseks on töökaotus ja erinevate ettevõtlusprojektide ebaõnnestumine.
Kohus nõustub pankrotihalduri seisukohaga võlgniku maksejõuetuse põhjuste osas ja leiab, et
maksejõuetuse põhjuseks on muu asjaolu pankrotiseaduse tähenduses. Kohus leiab, et
lõpparuanne vastab PankrS § 162 lg-te 2 ning 3 nõuetele ja kuulub kinnitamisele. Kohtule
esitatud lõpparuandest ei nähtu, et pankrotimenetluses oleks rikutud võlgniku või
võlausaldajate õigusi, mis PankrS § 163 lg 6 kohaselt oleks aluseks lõpparuande kinnitamata
jätmisele. Tulenevalt eeltoodust kuulub XXX(pankrotis) pankrotimenetlus lõpetamisele seoses
lõpparuande kinnitamisega.
Lõpparuandest ei nähtu, et võlgnik oleks pankrotimenetluses esitatud võlausaldajate nõuetele
vastuväiteid esitanud. PankrS § 168 kohaselt, ulatuses, milles võlausaldaja pankrotimenetluses
tunnustatud nõue on jäänud pankrotimenetluses rahuldamata, on käesolev kohtumäärus XXX
(pankrotis) pankrotimenetluses rahuldamata jäänud nõuete osas võlausaldajatele
täitedokumendiks.
PankrS § 165 lg 3 kohaselt vabastab kohus pankrotimenetluse lõpetamisel halduri, kui
seadusest ei tulene teisiti. Kohus leiab, et pankrotihaldur Ly Müürsoo tuleb vabastada halduri
kohustustest XXX(pankrotis) pankrotimenetluses.

                                                                                                3
PankrS § 65 lg 1 kohaselt on halduril õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära
kuulanud halduri, võlgniku ning pankrotitoimkonna arvamuse. Halduri taotlusel määrab kohus
halduri tasu büroole, mille kaudu haldur tegutseb. Vastavalt PankrS § 65 lg-le 2 arvestab kohus
tasu suuruse määramisel halduri töö mahtu, keerukust ja halduri kutseoskusi. PankrS § 66 lg 1
kohaselt on halduril õigus lisaks tasule nõuda oma kohustuste täitmiseks tehtud vajalike
kulutuste hüvitamist. Lõike 3 kohaselt kontrollib kohus lõpparuande kinnitamisel halduri
kohustuste täitmiseks tehtud kulutuste vajalikkust ja põhjendatust ning kinnitab vajalike ning
põhjendatud kulutuste suuruse.
XXX(pankrotis) pankrotihaldurile kinnitatav tasu on halduri taotlusel 400 eurot. Haldur taotleb
tasu määramist PankrS § 651 lg 1 alusel alammääras arvestades laekumisi pankrotimenetluses.
Võttes arvesse, et pankrotivarasse on halduri tegevuse tulemusena laekunud raha 2 000 eurot,
on halduri tasu PankrS § 651 lg 1 järgi 400 eurot. Kuna tasu määratakse büroole, lisandub
halduri tasule käibemaks käibemaksuseaduse (KMS) § 4 lg 1 p 1 järgi 20 protsenti (KMS § 15
lg 1) summas 80 eurot. Toimiku materjalidest nähtuvalt on võlgnik nõustunud halduri
taotletava tasuga. Võlausaldajad Harju Maakohtule vastuväiteid halduri tasu osas esitanud ei
ole. Kohus leiab, et halduri tasuks 480 eurot (sealhulgas käibemaks 80 eurot) kinnitamine ei
riku võlausaldajate ja võlgniku huve, on mõistlik, põhjendatud ning kooskõlas tehtud töö
mahuga ja halduri kutseoskustega ning vastab PankrS § 651 lg 1 toodud piirmääradele. Kohus
määrab Ly Müürsoo tasuks võlgniku pankrotimenetluses 480 eurot (sealhulgas käibemaks)
väljamaksmisega büroole, mille kaudu haldur tegutseb.
PankrS § 171 lg 1 järgi otsustab kohus võlgniku kohustustest vabastamise menetluse
algatamise § 158 lõikes 4 sätestatud juhul või lõpparuande kinnitamisel. Kohus kuulab ära
võlgniku ja halduri arvamuse. Võlausaldaja võib PankrS § 171 lõikes 2 nimetatud asjaolule
tuginedes esitada võlgniku kohustusest vabastamisele vastuväite.       XXX (pankrotis) on
20.05.2015 kohtule esitanud avalduse füüsilisest isikust võlgniku kohustustest vabastamise
menetluse algatamiseks ja kohustustest vabastamiseks. Võlgnik kinnitab, et talle ei ole teada
asjaolusid, mis võiksid tema kohustustest vabastamise välistada ning et ta kohustub täitma
pankrotiseaduse §-s 173 nimetatud kohustusi. PankrS § 170 lg 1 kohaselt võlgniku
kohustustest vabastamise avaldus tuleb esitada kohtule hiljemalt võlausaldajate esimese
üldkoosoleku toimumise ajaks või koos käesoleva seaduse § 158 lõikes 3 nimetatud aruandega.
Avalduse võib võlgnik esitada oma pankrotiavalduses või pärast võlausaldaja pankrotivalduse
esitamist. Võlausaldajate esimese üldkoosolek võlgniku pankrotimenetluses toimus
17.06.2015. Seega on võlgniku poolt avaldus kohustustest vabastamiseks esitatud õigeaegselt.
Toimiku materjalidest nähtuvalt on võlgnik 01.04.2016 esitanud teistkordselt kohustustest
vabastamise avalduse. Kuivõrd kohus, kohustustest vabastamise menetluse algatamise
otsustamisel lähtub võlgniku 20.05.2015 esitatud avalusest, jätab kohus 01.04.2016 esitatud
avalduse tähelepanuta.
Kohtule ei ole teada asjaolusid, mis vastavalt PankrS § 171 lg-le 2 võiksid välistada
kohustustest vabastamise menetluse algatamise. Võlausaldajad ei ole kohtule esitanud
vastuväidet võlgniku kohustustest vabastamise menetluse algatamisele. Kohus leiab, et tuleb
algatada XXX(pankrotis) kohustustest vabastamise menetlus.
PankrS § 172 lg 1 kohaselt kui kohus algatab võlgniku kohustustest vabastamise menetluse,
nimetab ta võlausaldajate üldkoosoleku ettepanekul usaldusisiku, kellele võlgnik teeb
käesoleva seaduse § 173 lõigetes 3 ja 6 nimetatud makseid. PankS § 172 lg 6 kohaselt võib
kohus mõjuval põhjusel, eelkõige juhul, kui usaldusisiku määramine tooks ilmselt kaasa
põhjendamatuid kulutusi ja kohus on veendunud, et võlgnik suudab usaldusisiku kohustusi ise


                                                                                             4
täita, jätta usaldusisiku määramata ja kohustada võlgnikku ennast täitma usaldusisiku
kohustusi. Sel juhul kontrollib kohus, kas võlgnik oma kohustusi täidab.
Aruandest nähtuvalt on haldur neljal korral avaldanud elektroonilises väljaandes Ametlikud
Teadaanded teateid võlausaldajate üldkoosolekute toimumise kohta päevakorraga muu hulgas
usaldusisiku nimetamine. Ükski võlausaldaja ühestki koosolekust osa ei võtnud. Eelnevast
järeldub, et võlausaldajatel puudub huvi ettepanekute tegemiseks usaldusisiku nimetamisel
ning võlausaldajate üldkoosolek ei ole teinud ettepanekut usaldusisiku nimetamiseks. XXX
(pankrotis) on teinud ettepaneku kohustada teda ennast täitma usaldusisiku ülesandeid ja
edastanud kohtule asjakohase nõusoleku täita ise usaldusisiku kohustusi. Kuivõrd usaldusisiku
määramine tooks kaasa põhjendamatuid kulutusi, mis veelgi survestaks võlgniku varalist seisu,
on mõistlik kohustada võlgnikku ennast täitma usaldusisiku kohustusi.
Võlgnik on kohustatud PankrS § 173 lg 1 kohaselt tegelema mõistlikult tulutoova tegevusega
ja kui tal seda tegevust ei ole, siis seda otsima. PankrS § 173 lg 2 kohaselt peab võlgnik
viivitamatult teatama kohtule ja usaldusisikule igast elu- ja tegevuskoha vahetusest, mitte
varjama saadud tulusid ning vara, samuti andma kohtu ja usaldusisiku nõudel teavet oma
tegevuse või selle otsimise, oma sissetulekute ja vara kohta. PankrS § 173 lg 3 kohaselt loetakse
võlgniku töö- või teenistussuhtest või muust sarnasest suhtest saadud tulu või ettevõtlusest
saadud tulu nõuded loovutatuks usaldusisikule. Usaldusisik peab sellest tasude maksmiseks
kohustatud isikutele teatama. PankrS § 173 lg 4 kohaselt peab usaldusisik käesoleva paragrahvi
lõikes 3 nimetatud tulust võlgnikule üle andma 25 protsenti. Kohus võib asjaolusid arvestades
määrata sellest erineva määra. PankrS § 173 lg 5 järgi ei pea võlgnik usaldusisikule üle andma
tulu, millele seadusest tulenevalt ei saa pöörata sissenõuet. PankrS § 172 lg 2 kohaselt peab
usaldusisik võlgnikult saadud maksed hoidma oma varast eraldi ja need vastavalt
jaotusettepanekus ettenähtud jaotistele üks kord aastas võlausaldajatele välja maksma. Lõike 4
järgi esitab usaldusisik kohtule võlgniku kohustustest vabastamise menetluse lõpuks aruande
ja menetluse lõpetamisel vabastab kohus usaldusisiku. PankrS § 84 kohaselt teostab kohus
järelevalvet pankrotimenetluse seaduslikkuse üle ja täidab muid seadusest tulenevaid
ülesandeid. Kohtul on õigus kontrollida, kas ja kuidas võlgnik täidab oma kohustusi
kohustustest vabastamise menetluse kestel. Eelnevast tulenevalt kohus kohustab võlgnikku
esitama kohtule iga-aastaselt alates käesoleva määruse kuupäevast usaldusisiku aruande.
Vastavalt jaotusettepanekus ettenähtud jaotistele tuleb võlgnikul teha väljamaksed
võlausaldajatele üks kord aastas.
PankrS § 175 lg 1 kohaselt pärast viie aasta möödumist võlgniku kohustustest vabastamise
menetluse algatamisest otsustab kohus võlgniku taotlusel tema pankrotimenetluses täitmata
jäänud kohustustest vabastamise, tehes selle kohta määruse. PankrS § 175 lg 1¹ kohaselt võib
kohus oma kohustusi nõuetekohaselt täitnud võlgniku asjaolusid arvestades vabastada
pankrotimenetluses täitmata jäänud kohustustest ka enne viie aasta möödumist menetluse
algatamisest, kuid mitte enne kolme aasta möödumist menetluse algatamisest, eelkõige kui
võlgnik on oma kohustusi menetluse ajal nõuetekohaselt täitnud ja rahuldanud võlausaldajate
nõudeid arvestatavas ulatuses. 2. lõike kohaselt kohus keeldub võlgnikku kohustustest
vabastamast, kui võlgnik on mõistetud süüdi pankrotikuriteos; võlgnik on rikkunud süüliselt
oma käesoleva seaduse §-s 173 nimetatud kohustusi ja kahjustanud sellega võlausaldajate
huve.

/allkirjastatud digitaalselt/
Marget Henriksen
kohtunik



                                                                                               5
