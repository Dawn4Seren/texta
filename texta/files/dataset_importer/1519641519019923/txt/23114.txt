                                                                    Kriminaalasi nr 1-16-1394




                           KOHTUOTSUS
                                EESTI VABARIIGI NIMEL




Kohus                         Pärnu Maakohus

Otsuse tegemise aeg ja koht   19.veebruar 2016.a., Kuressaare kohtumaja

Kriminaalasja number          1-16-1394 (16274000015)

Kohtukoosseis                 Kohtunik Kristel Pedassaar

Kohtuistungi sekretär         Janika Sarantšuk

Kriminaalasi                  Alar Raun süüdistusasi kuriteos Karistusseadustiku (KarS) §
                              § 424 järgi avalikul kohtuistungil kokkuleppemenetluses
Prokurör                      Svetlana Maripuu


Süüdistatav                   ALAR RAUN, ik. 37412100038,



Kaitsja                       Kaitsja osavõttu kohtuistungist süüdistatav ei taotlenud.
RESOLUTSIOON

1. Süüdi tunnistada Alar Raun kuriteos KarS § 424 järgi ja mõista karistuseks vangistus
4 (neli) kuud.

2. KarS § 73 alusel vabastada Alar Raun temale mõistetud tähtajalise vangistuse
kandmisest tingimisi katseajaga 1 (üks) aasta.

3. Katseaeg hakkab kulgema kohtuotsuse kuulutamisest, so. 19.veebruarist 2016.a.

Mõistetud karistust ei pöörata täielikult või osaliselt täitmisele, kui Alar Raun ei pane
kohtu poolt määratud katseajal toime uut tahtlikku kuritegu ning KarS §-i 73 lõigetest 4
ja 5 ei tulene teisiti.

Kui süüdimõistetu paneb katseajal toime uue kuriteo, mille eest teda karistatakse
vangistusega, mõistetakse liitkaristus vastavalt käesoleva seadustiku § 65 lõikes 2
sätestatule.
Kui uus kuritegu pandi toime ettevaatamatusest, võib kohus uuesti kohaldada
liitkaristusest tingimisi vabastamist. Kui uus kuritegu pandi toime tahtlikult, võib kohus
uuesti kohaldada liitkaristusest tingimisi vabastamist koos käitumiskontrolliga, allutades
     1                                                                                    1
                                                                  Kriminaalasi nr 1-16-1394
süüdlase elektroonilisele valvele KrMS § 75 lg 2 punktis 9 sätestatud korras. Vangistuse
täitmisele pööramise korral võib kohus asendada selle üldkasuliku tööga KarS §-s 69
sätestatud korras.

4. KarS § 50 lg 1 p 1 alusel võtta Alar Raun’alt ära mootorsõiduki juhtimisõigus 2
   (kaheks) kuuks, mille kandmise aja algust lugeda kohtuotsuse jõustumisest.
       4.1. Saata kohtuotsuse ärakiri peale kohtuotsuse jõustumist Regionaalse
       Maanteeameti liiklusregistri büroole juhtimisõiguse äravõtmise osas registrisse
       kande tegemiseks.
       4.2. Alar Raun on kohustatud viie tööpäeva jooksul otsuse jõustumisest arvates
       loovutama oma juhiloa Maanteeameti liiklusregistri büroole.

5. Alar Raun suhtes tõkendit ei ole kohaldatud.

6. Välja mõista Alar Raun ’alt riigituludesse kriminaalmenetluse kulud:
- sundraha 645 (kuussada nelikümmend viis) eurot;
- kaitsjatasu 144 (ükssada nelikümmend neli) eurot;
 - kokku menetluskulu 789 (seitsesada kaheksakümmend üheksa) eurot.

Väljamõistetud menetluskulu tuleb Alar Raun’al tasuda igakuiste osamaksetena
kaheteist (12) kuu jooksul, igakuise makse suurus menetluskulul on 65,75 eurot. Igakuine
makse tuleb teostada hiljemalt kuu 30.–ks kuupäevaks. Esimene menetluskulude
osamakse teostada hiljemalt 30.aprilliks 2016.a., viimane makse hiljemalt
30.märtsiks.2017. a.

Alar Raun ’al tasuda riigi kasuks välja mõistetud menetluskulu Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-
is või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700013573 . Selgituseks märkida: menetluskulu, Alar
Raun, kr asi 1-16-1394.

Nõuded menetluskulu tasumise osas loetakse nõuetekohaselt täidetuks, kui isik tasub
temalt väljamõistetud menetluskulu ühe kuu jooksul lahendi jõustumisest või
kohtuotsusega määratud korras. Kui menetluskulu või rahaline karistus ei ole tasutud
seadusega ettenähtud tähtajal või kohtuotsusega määratud tähtajal saadetakse kohtuotsus
kohtutäiturile täitmiseks täitemenetluse seadustikus kehtestatud korras ning lisandub
kohtutäituri tasu. Kui nõude tasub teine isik, siis selgitusse lisada, kelle eest nõue
tasutakse.

Edasikaebamise kord

Apellatsiooni ei saa esitada kokkuleppemenetluses tehtud kohtuotsuse peale, välja arvatud
juhul, kui tegemist on KrMS 9. peatüki 2. jao sätete või § 339 lõike 1 rikkumisega (KrMS
§ 318 lg 3 p 4). Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu,
see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe (KrMS § 318 lg 4).
Apellatsioon esitatakse kirjalikult Tallinna Ringkonnakohtule 15 päeva jooksul arvates
kohtuotsuse kuulutamisest. Apellatsiooni võib kohtule esitada ka faksi teel.
Apellatsioon jäetakse läbi vaatamata ja tagastatakse kohtumääruse alusel, kui

     2                                                                                   2
                                                                        Kriminaalasi nr 1-16-1394
apellatsioonitähtaeg on mööda lastud.

Kriminaalmenetluse kulude hüvitamise otsustuse võib vaidlustada kohtuotsusest eraldi,
esitades selles osas määruskaebuse Pärnu Maakohtu Kuressaare kohtumajja 15 päeva
jooksul kohtuotsuse kuulutamisest.

Süüdistus.
ALAR RAUN’a süüdistatakse selles, et tema 21.01.2016 kell 17.13 ajal Saare maakonnas,
Valjala vallas, Kallemäe külas, Masa-Laimjala-Tumala mnt 12 km juhtis sõiduautot
xxxxxxxxxxx        alkoholi tarvitamisest tingitud joobeseisundis, mõõdetuna tõendusliku
alkomeetriga Lion Intoxilyzer 8000 seeria nr 80-005399, alkoholisisaldusega väljahingatavas
õhus 1,22 mg/l, laiendmääramatus +/- 0,12 mg/l, lõplik tulemus 1,10 mg/l.
Tulenevalt Liiklusseaduse § 69 Sõiduki juhtimist keelav joobeseisund lõige 2 p 1 loetakse juht
alkoholijoobes olevaks, kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem

Oma sellise tegevusega, mis seisnes mootorsõiduki juhtimises joobeseisundis, pani ALAR
RAUN toime KarS § 424 järgi kvalifitseeritavad kuriteo.

Prokuröri poolt kohtus Alar Raun’ale nõutud karistus: KarS § 424 ettenähtud kuriteo
toimepanemise eest nõuab prokurör kohtus süüdistatavale karistuseks vangistus neli (4) kuud.
KarS § 73 alusel jätta karistus kohaldamata tingimisi katseajaga üks (1) aasta. Mõistetud
karistust ei pöörata täielikult või osaliselt täitmisele, kui ta ei pane kohtu poolt määratud
katseajal toime uut tahtlikku kuritegu ning käesoleva paragrahvi lõigetest 4 ja 5 ei tulene teisiti.
KarS § 50 lg 1 kohaselt võtta lisakaristusena ära mootorsõiduki juhtimisõigus kaheks (2) kuuks.

Süüdistatav Alar Raun andis kohtus ütlusi, et saab kokkuleppest aru ja nõustub sellega.
Kahetseb toimepandut. Karistuse iseloom ja olemus on arusaadavad. Palub määrata
väljamõistmisele kuuluva menetluskulu tasumisele ositi ühe aasta jooksul.
Prokurör jäi kohtus kokkuleppe juurde.

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid asjaolusid ei
esine. Kokkulepe on sõlmitud süüdistatava vabal tahtel ja on talle arusaadav. Kokkulepe sõlmiti
kaitsja juuresolekul. Kohus tunnistab Alar Raun süüdi kuriteos KarS § 424 järgi ning mõistab
temale kokkuleppes kokkulepitud karistuse. Kokkulepitud karistus jääb sanktsiooni piiresse.
KarS § 56 alusel karistuse mõistmisel kohtu poolt arvestatakse karistust kergendavaid ja
raskendavaid asjaolusid. Alar Raun’a karistust kergendavaks asjaoluks on süüd puhtsüdamlik
kahetsus, karistust raskendavad asjaolud puuduvad.
Tõkend- ei ole kohaldatud.

Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
- Sundraha. Vastavalt KrMS § 175 lg 1 p 9 on menetluskuluks süüdimõistva otsusega kaasnev
sundraha. Süüdimõistetu poolt toime pandud kuritegu on II raskusastme kuritegu (KarS § 4 lg 3).
Sundraha suuruseks KrMS § 175 lg1 p 9, 179 kohaselt on II raskusastme kuriteos
süüdimõistmise korral 1,5 palgaalammäära. Palga alammääraks on alates 01.01.2016.a. 430.00
eurot ning seega on sundraha suuruseks 1,5x430 eurot = 645 EUR-i.
- Määratud kaitsjale makstud tasu on vastavalt KrMS § 175 lg 1 p 4 menetluskulu, mis KrMS
§ 180 lg1 alusel kuulub väljamõistmisele süüdistatavalt. Alar Raun’ale riigi õigusabi korras
määratud kaitsja taotluse alusel on kaitsjale Sulev Raudsepp arvestanud kohtueelses menetluses


      3                                                                                          3
                                                                    Kriminaalasi nr 1-16-1394
tasu ja kuludena 144          eurot (sisaldab käibemaksu), mis kuulub süüdistatavalt
riigituludesse väljamõistmisele.    Süüdistatav ei esitanud taotlust kaitsja osalemiseks
kohtuistungil.
KrMS § 180 lg 3 alusel määrab kohus menetluskulu tasumisele ositi 12 kuu jooksul.


/allkirjastatud digitaalselt/
Kristel Pedassaar
Kohtunik




      4                                                                                   4
