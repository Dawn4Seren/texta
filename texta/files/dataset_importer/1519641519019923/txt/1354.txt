                                                                                1-16-5924




                               KOHTUOTSUS
                                EESTI VABARIIGI NIMEL

 Kohus                             Pärnu Maakohus

 Otsuse tegemise aeg ja koht       06. detsember 2016.a Paide kohtumajas

 Kriminaalasja number              1-16-5924 (15251000125)
 Kohtunik                          Anu Tammeniit
 Kohtuistungi sekretär             Kristi Haab
 Kriminaalasi                      Asko Tekku süüdistuses KarS § 203 lg 1 järgi
                                   kokkuleppemenetluses
 Prokurör                          Merike Lugna
 Süüdistatav                       ASKO TEKKU
                                   isikukood: 39702064918, elukoht: xxx xxxxxx, xxxxxxx,
                                   xxxxxxxx; EV kodakondsus, xxxxxxxxxxx, emakeel: eesti
                                   keel; xx xxxxx; varem kriminaalkorras karistamata.
                                   Tõkendit ei ole kohaldatud.
 Kaitsja                           Natalia Suvorova
 RESOLUTSIOON                      Juhindudes KrMS § 248 lg 1 p 5, § 249 kohus otsustas:


Süüdi tunnistada Asko Tekku KarS § 203 lg 1 järgi ning mõista karistuseks 2 (kaks) aastat
vangistust.

KarS § 73 lg 1, 3 alusel jätta mõistetud vangistus täielikult tingimisi täitmisele pööramata,
kui Asko Tekku ei pane 2 (kahe) aasta pikkuse katseaja jooksul toime uut tahtlikku kuritegu.

Katseaja algust arvata alates 06.12.2016.a.

KrMS § 310 lg 1, VÕS § 1043 alusel välja mõista Asko Tekku´lt:
- kannatanu MR kasuks 105 396 eurot, milline kanda kannatanu arveldusarvele nr
xxxxxxxxxxxxxxxx.
- kannatanu x AS kasuks 600 eurot, milline kanda kannatanu arveldusarvele nr
xxxxxxxxxxxxxxxxxx.

KrMS § 179, § 175, § 180 lg 1 alusel arvata Asko Tekku menetluskuludeks:
- sundraha 645 €;

                                                                                     Lk 1 / 3
                                                                                       1-16-5924
- tasu riigi õigusabi eest 192,96 €, kokku 837,96 €.

KrMS § 179, § 175, § 180 lg 1 alusel välja mõista Asko Tekku´lt riigituludesse
menetluskulud:
- sundraha 645 €;

KrMS § 180 lg 3 alusel jätta kaitsjatasu 192,96 € riigi kanda.


Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700087321. Selgituseks märkida: menetluskulud, isiku
nimi, kriminaalasja number.

Välja mõistetud menetluskulud tasuda 12 kuu jooksul kohtuotsuse jõustumise hetkest. Kohustada
Asko Tekku´t tasuma menetluskulud 645 € ositi 12 kuu jooksul alates 05.01.2017.a kuni summa
täieliku tasumiseni, tasudes igakuiselt vähemalt 53,75 € iga kuu 5-ndaks kuupäevaks. Kui summad
pole täies ulatuses tähtajaks täidetud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.


EDASIKAEBAMISKORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates otsuse avalikult teatavakstegemisest. Kriminaalmenetluse kulude hüvitamise võib
vaidlustada kohtuotsusest eraldi määruskaebuse korras 15 päeva jooksul alates päevast, mil isik
sai vaidlustavast lahendist teada või pidi teada saama. Määruskaebus tuleb esitada Pärnu
Maakohtule.

ASJAOLUD JA MENETLUSE KÄIK
Kriminaalasjas nr 15251000125 on Asko Tekku´le esitatud süüdistus selles, et tema 22.04.2015
kella 01.20 ajal xxxxxxxxxx xxxxxx xxxxxx xxxxxxxxx viskas kustutamata suitsukoni xxx xxx
x hoone avatud laoruumi ukse ees olevasse metallist prügiämbrisse, milles oli paberisodi, pidades
võimalikuks, et prügiämbris olev põlevmaterjal võib süttida ja süüdata ka hoone. Asko Tekku
tegevuse tagajärjel hoone xxx xxx x süttis, hoone muutus kasutuskõlbmatuks ja tulekahju tõttu
tekkis hoone omanikule MR´ile varaline kahju 105 396 eurot ning samas hoones asunud xAS-ile
varaline kahju 15 094.14 eurot.

Võõra asja hävitamisega, millega tekitati oluline kahju, pani Asku Tekku toime KarS § 203
lg 1 järgi kvalifitseeritava kuriteo.

Prokurör tegi ettepaneku Asko Tekku süüdi tunnistada KarS § 203 lg 1 järgi ja nõuab kohtus
süüdistatavale karistuseks 2 aastat vangistust. KarS § 73 lg 1, 3 alusel taotles jätta mõistetud
                                                                                            Lk 2 / 3
                                                                                   1-16-5924
vangistus täielikult tingimisi täitmisele pööramata, kui Asko Tekku 2-aastase katseaja jooksul ei
pane toime uut tahtlikku kuritegu.


KOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustub sellega. Prokurör ja
kaitsja jäid sõlmitud kokkuleppe juurde. Kriminaaltoimiku materjalide alusel ja kohtuliku
arutamise põhjal tegi kohus järeldused, et kokkuleppe sõlmimine on olnud süüdistatava tõelise
tahte avaldus ja kriminaalasja menetlemisel on järgitud kokkuleppemenetluse sätteid. Kohus
tuvastas kriminaalasja menetlemisel, et tõendamiseseme asjaolud on selged ning süüdistatav tuleb
süüdi mõista vastavalt sõlmitud kokkuleppele. Kannatanud on andnud nõusoleku
kokkuleppemenetluse kohaldamiseks.

Tsiviilhagi.
KrMS § 310 lg 1, VÕS § 1043 alusel tuleb välja mõista Asko Tekku´lt kannatanu MR kasuks 105
396 eurot ja kannatanu x AS kasuks 600 eurot.

Menetluskulud.
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. Süüdistatavale on selgitatud, et süüdimõistva kohtuotsusega kaasneb
menetluskulude hüvitamise kohustus. Käesolevas kriminaalasjas on menetluskuludeks KrMS §
179 lg 1 p 2 kohaselt sundraha 645 € seoses teise astme kuriteos süüdimõistmisega ning KrMS §
175 lg 1 p 4 kohaselt riigi õigusabi korras määratud kaitsjale makstud tasu 192,96 €, kokku 837,96
€. KrMS § 180 lg 3 alusel jätta osa menetluskuludest, so kaitsjatasu 192,96 eurot riigi kanda, kuna
A. Tekkul tuleb hüvitada tekitatud suur kahju. KrMS § 180 lg 3 alusel võimaldada Asko Tekku´l
tasuda menetluskulud 645 € ositi 12 kuu jooksul alates 05.01.2017.a kuni summa täieliku
tasumiseni, tasudes igakuiselt vähemalt 53,75 € iga kuu 5-ndaks kuupäevaks.


/allkirjastatud digitaalselt/

Anu Tammeniit
Kohtunik




                                                                                           Lk 3 / 3
