                               KOHTUOTSUS
                               EESTI VABARIIGI NIMEL



 Kohus                         Tartu Maakohus Tartu kohtumaja

 Otsuse tegemise aeg ja koht   16. septembril 2016 Tartu kohtumajas Kalevi 1, Tartu

 Kriminaalasja number          1-16-6853

 Kohtukoosseis                 kohtunik Ingeri Tamm

 Kohtuistungi sekretär         Kristi Suvi


 Kriminaalasi                  Elmar Oja süüdistuses KarS § 424 järgi kokkuleppemenetluses


 Prokurör                      abiprokurör Ruti Kilg

 Süüdistatav                   Elmar Oja
                               elukoht: XXX; isikukood: 34811202747; kodakondsus: Eesti
                               Vabariigi kodanik; haridus: algharidus; emakeel: eesti keel;
                               töö- või õppimise koht: XXX
                               varasem karistatus: kriminaalkorras karistamata
                               tõkend: ei ole kohaldatud, kahtlustatavana kinni peetud 09.07.
                               – 10.07.2016

 Kaitsja                       vandeadvokaat Anu Pärtel

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Süüdi tunnistada Elmar Oja KarS § 424 järgi ja mõista karistuseks 3 (kolm) kuud
vangistust.



                                             1
KarS § 68 lg 1 alusel arvata kahtlustatavana kinnipidamise aeg 09.07. – 10.07.2016, s.o 2
(kaks) päeva karistusaja hulka, Elmar Oja poolt ärakandmisele kuuluv karistus on 2
(kaks) kuud 28 (kakskümmend kaheksa) päeva vangistust.

KarS § 73 lg 1 alusel määrata, et mõistetud vangistus jäetakse tingimisi kohaldamata ja
seda ei pöörata täielikult täitmisele, kui Elmar Oja ei pane 1 (ühe) aasta pikkuse katseaja
jooksul toime uut tahtlikku kuritegu.

KarS § 78 p 1 alusel hakkab katseaeg kulgema alates kohtuotsuse kuulutamisest.

KrMS § 180 lg 1 alusel välja mõista Elmar Ojalt riigituludesse menetluskuludena riigi õigusabi
tasu 72 (seitsekümmend kaks) eurot.

Määrata KrMS § 180 lg 3 alusel menetluskulud 72 (seitsekümmend kaks) eurot tasumisele ositi
3 (kolme) kuu jooksul alates kohtuotsuse jõustumisest.

Juhul kui menetlusosalised kohtuotsust ei vaidlusta, jõustub kohtuotsus 04.10.2016 ja
menetluskulude tasumise lõpptähtaeg 04.01.2017.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).
Elmar Ojal tuleb menetluskulude tasumisel märkida viitenumber: 99916700064195.

Kohtulahendi alusel riigituludesse välja mõistetud rahaliste kohustuste tasumisel tuleb märkida
maksekorraldusele kohtulahendi number ning nõude liik, mida tasutakse. Kui makse
teostatakse kolmanda isiku poolt, siis tuleb märkida maksekorraldusele veel isiku ees- ja
perekonnanimi, kelle eest makse teostatakse.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse juhul, kui tegemist
on       kokkuleppemenetlust       reguleerivate      menetlusnormide        rikkumisega       või
kriminaalmenetlusõiguse olulise rikkumisega vastavalt KrMS § 339 lg-le 1. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates otsuse avalikult teatavakstegemisest.


                                                2
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.



KOHTUOTSUSE PÕHIOSA
I Kokkuleppe sisu

Elmar Oja süüdistatakse KarS § 424 järgi selles, et tema juhtis alkoholijoobe seisundis
09.07.2016 kella 11.43 paiku Tartumaal Elva linnas Kärneri tänaval suunaga Lootuse tänava
ristmikule mootorsõidukit motoroller WANGYE WY50QT – 16 registreerimismärgiga XXX,
sest alkoholisisaldus tema ühes liitri väljahingatavas õhus oli 0,79 milligrammi. Elmar Oja rikkus
kuriteo toime panemise ajal kehtinud liiklusseaduse § 69 lg 1 nõudeid, mille kohaselt juht ei tohi
olla joobeseisundis. Liiklusseaduse § 69 lg 2 p 1 järgi loetakse juht alkoholijoobes olevaks, kui
juhi ühes grammis veres on vähemalt 1,50 milligrammi alkoholi või tema väljahingatavas õhus
on alkoholi 0,75 milligrammi ühe liitri kohta või rohkem.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo asjaolude ja kvalifikatsiooniga, jõudsid kokkuleppele prokuröri poolt kohtus nõutavas
karistuse liigis ja määras ning hüvitamisele kuuluvates kriminaalmenetluse kuludes.

KarS §-s 424 ettenähtud kuriteo toimepanemise eest nõuab prokurör kohtus süüdistatavale
karistuseks 3 kuud vangistust. KarS § 68 lg 1 järgi arvata eelvangistus 09.07.2016 kuni
10.07.2016, s.o 2 eelvangistuspäeva, karistuse hulka ja lõplikuks karistuseks määrata 2 kuud
28 päeva vangistust. Lähtudes KarS §-st 73 määrata, et tingimisi jäetakse vangistus Elmar Oja
suhtes kohaldamata ja mõistetud vangistust ei pöörata täielikult täitmisele, kui Elmar Oja ei
pane 1-aastase katseaja jooksul toime uut tahtlikku kuritegu.

Menetluskuludeks on määratud kaitsjale kohtueelses menetluses makstud tasu 48 eurot ja
süüdimõistva kohtuotsusega kaasnev sundraha 645 eurot. Lisandub kohtumenetluses makstav
kaitsjatasu. KrMS § 180 lg 3 teise lause alusel määrata, et sundraha jäetakse riigi kanda. KrMS
§ 180 lg 3 kolmanda lause alusel määrata kriminaalmenetluse kulude maksmine igakuuliste
maksetena kolme kuu jooksul.


Tsiviilhagi esitatud ei ole. Konfiskeerimisele kuuluvat vara ei ole.


II Kohtu seisukoht kokkuleppe osas


Kokkulepe oli süüdistatavale arusaadav ja ta jäi kohtus selle juurde.
Prokurör ja kaitsja jäid sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

                                                3
Kohus on seisukohal, et Elmar Oja on kokkuleppe sõlmimisel väljendanud oma tõelist tahet.
Kriminaalasjas kogutud tõendid annavad aluse tunnistada Elmar Oja süüdi KarS § 424 järgi
ning mõista talle karistus vastavalt kokkuleppele.

Menetluskuludeks on kohtueelses menetluses makstud kaitsjatasu 48 eurot (tl 23-25),
kohtumenetluses makstud kaitsjatasu 24 eurot ja sundraha, mille suuruseks teise astme kuriteo
toimepanemises süüdimõistmise korral on 1,5 kuupalga alammäära, s.o 645 eurot (palga
alammäär on alates 1. jaanuarist 2016. a 430 eurot). Vastavalt kokkuleppele tuleb Elmar Ojal
hüvitada KrMS § 180 lg 1 ja 3 alusel menetluskuludest ainult õigusabikulud 72 eurot
igakuuliste maksetena kolme kuu jooksul alates kohtuotsuse jõustumisest.


/allkirjastatud digitaalselt/

Ingeri Tamm
kohtunik




                                             4
