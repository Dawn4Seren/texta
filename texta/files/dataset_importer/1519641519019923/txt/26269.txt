                           KOHTUOTSUS
                             EESTI VABARIIGI NIMEL




Kohus                        Pärnu Maakohus

Kohtunik                     Anne Randjärv


Otsuse teatavakstegemise     14.01.2016 Rapla Kohtumaja kantselei kaudu
aeg ja koht

Tsiviilasja number           2-15-13352
Hagi ese                     Omandiõiguse tunnustamise nõue

Hagi hind                    3000 eurot
Menetlusosalised             Hageja: Alvi Einpaul xxxxxxxxxxx elukoht: xxxxx xxxx, xxx
                             xxxxxx, xxx x-xx
                             Esindaja: vandeadvokaat Eve Jundas
                             e-post: rapla@legalia.ee

                             Kostja: Eduard Einpaul xxxxxxxxxxx elukoht: xxxxxxxx,
                             xxxxxx, xxxxx x-xx
                             Esindaja: Irina Bušujeva SAK Fondi jurist
                             e-post: saakfond@hot.ee




Kohtuistungi toimumise aeg   Kirjalikus menetluses

RESOLUTSIOON
Hagi rahuldada.

Tunnustada Alvi Einpauli (xxxxxxxxxxx) ainuomandiõigust korterile asukohaga xxxxx
xxxx, xxx xxxxxx, xxx xx x (registriosa nr xxxxxxx).
                                              2



Tunnistada käesolev kohtuotsus TsMS § 468 lg 1 p 1 järgi viivitamata täidetavaks.


Menetluskulude jaotus Menetluskulud kannab hageja, kellelt tuleb kostja kasuks välja mõista
õigusabikulud 170 (ükssada seitsekümmend) eurot.


Edasikaebamise kord             Kohtuotsuse peale võib esitada apellatsioonkaebuse Tallinna
Ringkonnakohtule 30 päeva jooksul selle kättetoimetamisest alates. Kaebus võidakse lahendada
kirjalikus menetluses, kui ei taotleta asja arutamist kohtuistungil.


Asjaolud ja hageja nõue
Hageja ja E E (xxxxxxxxxxx) abielu sõlmiti xx.xx.xxxx ja kestis väga lühikest aega. Juba xxxx
aasta juunikuu lõpus asus hageja elama oma ema juurde xxxxxxxxxx ja sellest alates tal igasugune
kontakt E E puudus. Abielu lahutati xx.xx.xxxx Pärnu Maakohtu otsusega nr 2-08-2331. E E suri
xx.xx.xxxx.

xx.xx.xxxx ostis hageja korteri asukohaga xxxxx xxxx, xxx xxxxxx, xxx xx x-xx. Hageja avalduse
alusel kanti korteriomand kinnistusregitrisse xx.xx.xxxx (registriosa nr xxxxxxx). Hageja soetas
korteriomandi oma vahenditest mitu aastat pärast abielusuhete lõppemist. Seega ei ole tegemist
abielu ühisvaraga. Kuna hageja abielu oli korteri omandamise ajal lahutamata, palub ta tunnustada
ainuomandiõigust sellele.

Hageja on hagi esitanud E E pärija vastu, kelle elukohta ta enne kohtusse pöördumist ei teadnud,
mistõttu ei saanud temaga kohtuväliselt ühendust võtta. Õigusrahu huvides on hageja nõus kostja
õigusabikulud hüvitama.

Kostja seisukoht
18.12.2015 teatas kostja kohtule, et võtab hagi õigeks ning tunnustab hageja ainuomandiõigust
korterile xxx, xxx xx x-xx. Kostja hinnangul ei ole hageja käitunud heas usus, pöördudes enne
kostjaga suhtlemist kohtusse. Hagiavalduse selgitamiseks oli kostja sunnitud kasutama juristi abi.
Kostja soovib sõlmida kompromissi, et hageja hüvitaks talle õigusabikulud summas 170 eurot.

Kohtu seisukoht
Hagi on õiguslikult põhjendatud, kostja on selle õigeks võtnud ning hagi kuulub TsMS § 440 lg 1
järgi rahuldamisele. Kostja õigusabikulud kannab hageja, kes on kostja sellekohase
kompromissettepanekuga nõustunud.

TsMS § 468 lg 1 p 1 järgi tuleb käesolev kohtuotsus tunnistada viivitamata täidetavaks.



(allkirjastatud digitaalselt)

Anne Randjärv
kohtunik
3
