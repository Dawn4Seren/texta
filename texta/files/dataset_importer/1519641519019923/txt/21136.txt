                                                                                      4-15-10446




                              KOHTUOTSUS
                                  EESTI VABARIIGI NIMEL

Kohus                             Pärnu Maakohus

Otsuse tegemise aeg ja koht       16. märts 2016. a Haapsalu kohtumaja Kärdlas

Väärteoasja number                4-15-10446
Kohtunik                          Piia Jaaksoo
Istungisekretär                   Kersti Särgava
Kohtuistungi toimumise aeg        16. märts 2016.a.
Väärteoasi                        OÜ Servik kaebus Keskkonnainspektsiooni 18.11.2015
                                  otsusele väärteoasjas nr 940014002040, mille kohaselt karistati
                                  OÜ Servik jäätmeseaduse § 1265 lg 2 alusel rahatrahviga 1000
                                  eurot
Menetlusosalised                  Kaebuse esitaja OÜ Servik, registrikood 10412933, asukoht
                                  Haapsalu mnt 2 Taebla alevik Lääne-Nigula vald Läänemaa,
                                  juhatuse liige A K, e-post: *
                                  Kaitsja      advokaat    Peep    Rajavere, Andres    Rüütli
                                  Advokaadibüroo, asukoht Karja 20 Haapsalu, e-post: *
                                  Kohtuväline menetleja Keskkonnainspektsioon, registrikood
                                  70003106, asukoht Kopli 76 Tallinn, e-post: valve@kki.ee,
                                  esindajad Jane Sinijärv ja Väino Vaidla

RESOLUTSIOON
1. Juhindudes VTMS § 2, KrMS § 301 rahuldada OÜ Servik kaebus - tühistada
Keskkonnainspektsiooni 18.11.2015 otsus väärteoasjas nr 940014002040 ja lõpetada VTMS § 29
lg 1 p 1 alusel OÜ Servik suhtes väärteomenetlus jäätmeseaduse § 1265 lg 2 järgi
kvalifitseeritavas väärteos.
2. VTMS § 23 alusel rahuldada OÜ Servik taotlus ja hüvitada riigieelarve vahenditest OÜ-le
Servik /arve EE082200221050543406 Swedbank/ valitud kaitsjale makstud kaitsjatasu ja kulud
summas 808 (kaheksasada kaheksa) eurot 72 senti.
3. Edastada kohtuotsuse ärakiri OÜ-le Servik, kaitsjale ja Keskkonnainspektsioonile.
Edasikaebamise kord
Kohtuotsuse peale võib edasi kaevata Riigikohtule menetlusaluse isiku advokaadist kaitsja,
kohtuväline menetleja või tema advokaadist esindaja, teatades kirjalikult kassatsiooni esitamise
soovist Pärnu Maakohtu Haapsalu kohtumajja 7 päeva jooksul alates kohtuotsuse lõpposa
kättesaamisest ning esitades kassatsiooni 30 päeva jooksul, alates päevast, mil motiveeritud


                                                                                                1
                                                                                            4-15-10446

kohtuotsus on kohtumenetluse pooltele kohtukantseleis tutvumiseks kättesaadav.

Kaevatav otsus
Väärteootsusega on OÜ Servik süüdi mõistetud selles, et ajavahemikul 01.01.2014 -19.11.2014 ostis
OÜ Servik tööline T. S. * maakonnas * vallas * külas OÜ-le Servik kuuluvas vanametalli kokkuostu
punktis (* *, katastritunnus *:*:*) eraisikutelt kokku isolatsioonita vasest elektrijuhtmeid ja kaableid.
Sellega rikkus OÜ Servik töötaja T. S. jäätmeseaduse § 105 lg 2 nõudeid, mille kohaselt on
elektrijuhtmete ja kaablite kokkuost jäätmetena lubatud vaid seadusjärgselt turuluba omavalt
ettevõtjalt, tegevusluba omavalt telekommunikatsioonivõrgu operaatorilt või jäätmeluba omavalt
ettevõtjalt, kelle õiguspärase tegevuse tulemusena on jäätmed tekkinud.
OÜ Servik töötaja T. S. pani teo toime vähemalt kaudse tahtluse vormis, kuna metalli
kokkuostupunkti töötajana on ta kursis jäätmeloaga, mille alusel vanametalli kokkuost toimub ja pidi
vähemalt möönma, et eraisikutelt isolatsioonita elektrijuhtmeid ja kaableid kokku ostes paneb toime
jäätmeseaduse rikkumise.
Karistusseadustiku (edaspidi KarS) § 14 lg 1 kohaselt vastutab juriidiline isik seaduses sätestatud
juhtudel teo eest, mis on pandud tema organi, selle liikme, juhtivtöötaja või pädeva esindaja poolt
juriidilise isiku huvides.
Teiste isikute tekitatud ja üle antud metallijäätmete kogumine on Servik OÜ peamine ning
igapäevane tegevusala, millest saadav tulu laekub OÜ Servik arveldusarvele. OÜ Servik töötaja T.S
on pädev metalli kokkuostupunktis iseseisvalt otsustama, millist vanametalli kokku osta. Seega on T.
S. KarS § 14 lg 1 tähenduses pädev isik ja tegutses eraisikutelt elektrijuhtmeid ja kaableid ostes OÜ
Servik igapäevategevuse raames ja huvides.
Juhindudes KarS § 14 lõikest 1 kuulub vastutusele võtmisele OÜ Servik juriidilise isikuna.
Väärteo kvalifikatsioon jäätmeseadus § 1265 lg 2.
Väärteo toimepanemise eest on kohtuväline menetleja karistanud OÜ Servik jäätmeseaduse § 1265 lg
2 alusel rahatrahviga 1000 eurot.

/allkirjastatud digitaalselt/
Piia Jaaksoo
Kohtunik




                                                                                                       2
