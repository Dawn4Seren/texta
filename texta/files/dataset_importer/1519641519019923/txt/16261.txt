                            KOHTUOTSUS
                                 EESTI VABARIIGI NIMEL

Kohus                            Tartu Maakohus

                                 6. mai 2016 Võru kohtumaja Põlvas, Võru tn 12
Otsuse tegemise aeg ja koht

                                 1-16-3891 (kohtueelse menetluse nr 16265000059)
Kriminaalasja number

Kohtukoosseis                    Kohtunik Rita Kulberg

                                 Lea Kirotar
Kohtuistungi sekretär

Kriminaalasi                     Heiki Koor süüdistuses KarS § 169 järgi kokkuleppemenetluses

                                 Ene Uljanova
Prokurör
                                 Heiki      Koor      isikukood        37705276519;         elukoht
                                 xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx;
Süüdistatav                      xxxxxxxxxxxxxxxxxxxxxxx; xxxxxxxxxxxxxxxxx; emakeel eesti
                                 keel;        xxxxxxxxxxxxxxxxxxxxxxxxxxxxxxxxxxxxxxxxx%
                                 xxxxxxxx; kriminaalkorras karistamata; tõkendit ei ole kohaldatud

RESOLUTSIOON
Heiki Koor süüdi mõista KarS § 169 järgi ning karistada vangistusega 3 (kolm) kuud.

KarS § 73 lg-te 1, 3 alusel Heiki Koorile mõistetavat karistust 3 kuud vangistust mitte pöörata
täielikult täitmisele, kui Heiki Koor ei pane 1 (ühe) aastase katseaja kestel toime uut tahtlikku
kuritegu.

Katseaja algust arvata alates kohtuotsuse kuulutamisest, s.o alates 06.05.2016.

Välja mõista Heiki Koorilt menetluskuludena sundraha 645 (kuussada nelikümmend viis) eurot ning
riigi õigusabi tasu ja kulu katteks 109 (ükssada üheksa) eurot 44 senti riigituludesse.

Menetluskulud (kokku 754,44 eurot) tasuda ositi 12 (kaheteist) kuu jooksul võrdsetes osades alates
käesoleva otsuse jõustumisele järgnevast kuust hiljemalt iga kuu viimaseks kuupäevaks, tasudes iga
osamakse katteks 62,87 eurot Maksu- ja Tolliameti kontole EE351010052031000004 SEB Pangas
või EE502200221014193355 Swedbankis või EE873300333499990003 Danske Bank AS Eesti
filiaalis või EE401700017002872300 Nordea Bank Finland PLC Eesti filiaalis viitenumbrile
99916700034167 (märkides makse selgituses: Menetluskulud asjas 1-16-3891).

Kui rahalised nõuded     pole täies ulatuses tähtaegselt tasutud, suunatakse need     täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse sätete
rikkumisega (KrMS 9. peatüki 2. jao sätted) või kriminaalmenetlusõiguse olulise rikkumisega
(KrMS § 339 lg 1). Süüdistatav ja kaitsja võivad esitada apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne päeva
jooksul alates otsuse avalikult teatavakstegemisest, s.o alates 06.05.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 06.05.2016
määruskaebuse esitamise teel otsuse teinud kohtule.

Süüdistus

Heiki Koort süüdistatakse selles, et tema alates 01.01.2008 pani toime vanemana teadva
kõrvalehoidumise oma nooremale kui kaheksateistaastastele lapsele kohtu poolt
väljamõistetud igakuise elatusraha maksmisest, s.o 06.12.2007 kinnitas Tartu Maakohus 2-07-
10708 otsusega kompromisslepingu (04.12.2007), mille kohaselt Heiki Koor võttis kohustuse
alates 01.01.2008 maksta iga kuu 20. kuupäevaks K. T. (E. ) arvelduskontole nr xxxxxxxxxx
elatist xxxxxxxxxx sündinud tütre E. K. ülalpidamiseks igakuise elatisrahana mitte vähem
kui ½ Vabariigi Valitsuse poolt kehtestatud kuupalga alammäära kuus kuni E. K. täisealiseks
saamiseni 14.11.2019 H. Koor teadev kõrvalehoidumine elatise mittemaksmisest seisneb
selles, et ta sai alates 01.01.2008 kuni 31.10.2015 töövõimetuspensioni ja ametlikult töötasu
erinevatel töökohtadel töötades ajavahemikkudel 03.2009 kuni 12.2009 ja 03.2010 kuni
06.2010 x. xxxxxxxxxx, 07.2014 kuni 09.2015 x. xxxxxxxxxxxxxxx, aga ei tasunud
sissetulekutelt elatist ajavahemikust 01.01.2008 kuni 21.08.2013 ja 09.2013 kuni 10.2014
ning 08.2015 kuni 09.2015, varjates kohtutäituri eest oma sissetulekuid lastes need kanda
teise isiku pangakontole, lahkus töölt x. xxxxxxxx, kui kohtutäitur tuvastas tema töökoha,
samuti on elatist makstud vähem, kui on ette nähtud, pole kasutanud kogu oma vara
ülalpidamiskohustuse täitmiseks (Heiki Koorile kuulub sõiduauto xxxxxxxxxxx xxxxxx).
Seega Heiki Koor pani toime vanemana teadva kõrvalehoidumise nooremale kui
kaheksateistaastasele lapsele kohtu poolt väljamõistetud igakuise elatisraha maksmisest, s.o.
KarS § 169 järgi kvalifitseeritava kuriteo.

Kokkuleppe sisu

Süüdistatava Heiki Koori, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS §-s 169 ettenähtud kuriteo toimepanemise
eest 3 kuud vangistust. KarS § 73 lg-te 1, 3 alusel karistust mitte pöörata täitmisele, kui Heiki
Koor ei pane ühe aastase katseaja kestel toime uut tahtlikku kuritegu




Kohtu järeldused


                                                                                        2 (3)
Süüdistatav Heiki Koor kinnitas kohtuistungil, et ta on kokkuleppest aru saanud ja nõustub
sellega. Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav Heiki Koor
väljendanud oma tõelist tahet ning kriminaalasja menetlemisel on järgitud
kokkuleppemenetluse sätteid.
Süüdistatav Heiki Koor tuleb süüdi mõista KarS § 169 järgi ning talle tuleb mõista
kokkuleppekohane karistus.

Tulenevalt KrMS § 180 lg-st 1 hüvitab menetluskulud süüdimõistetu.
Käesolevas kriminaalasjas on Heiki Koori menetluskuludeks süüdimõistva kohtuotsusega
kaasnev sundraha 1,5 palga alammäära suuruses summas, s.o 645 eurot ning riigi õigusabi
korras määratud kaitsjale makstav tasu ja kulu 109,44 eurot, mis tuleb süüdistatavalt välja
mõista.
Vastavalt süüdistatava Heiki Koori, tema kaitsja ja prokuröri vahel sõlmitud kokkuleppele
määrab kohus menetluskulude tasumise ositi 12 kuu jooksul.


/allkirjastatud digitaalselt/
Kohtunik Rita Kulberg




                                                                                  3 (3)
