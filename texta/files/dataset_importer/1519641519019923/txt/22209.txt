                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                           Tartu Maakohus
Kohtunik                        Marge Tamme
Otsuse tegemise aeg ja koht     02. märts 2016.a, Valga kohtumaja,
Tsiviilasja number              2-15-124668


Tsiviilasi                      Korteriühistu „Allika 4“ hagiavaldus Natalja Haljaste vastu
                                võlgnevuse nõudes
Tsiviilasja hind                2 157,04 eurot
Menetlusosalised ja nende       Hageja: Korteriühistu Allika 4 (registrikood 80081716;
esindajad                       asukoht: Allika 4, Valga 68204)
                                Hageja lepinguline esindaja: Anu Vilt (Advokaadibüroo LMP;
                                e-post: anu.vilt@lmp.ee)
                                Kostja: Natalja Haljaste (isikukood xxxxxxxxxxx; elukoht: x)

RESOLUTSIOON
1. Välja mõista Natalja Haljaste’lt Korteriühistu Allika 4 kasuks:
   1.1. põhivõlgnevus summas 2 128 (kaks tuhat ükssada kakskümmend kaheksa) eurot ja
        23 senti;
   1.2. sissenõutavaks muutunud viivis summas 28 (kakskümmend kaheksa) eurot ja 81
        senti;
2. Tunnistada otsus tagatiseta viivitamata täidetavaks.

3. Toimetada tagaseljaotsus hageja esindajale ja kostjale.

Menetluskulude jaotus ja kindlaksmääramine
4. Jätta menetluskulud Natalja Haljaste kanda.
5. Määrata Korteriühistu Allika 4 menetluskulude rahaliseks suuruseks 250 eurot.
6. Välja mõista Natalja Haljaste’lt Korteriühistu Allika 4 kasuks menetluskuluna 250
   (kakssada viiskümmend) eurot.


Apellatsioonkaebuse esitamine
7. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
   jooksul alates otsuse apellandile kättetoimetamisest, kuid mitte hiljem kui viie kuu
   möödumisel       otsuse   avalikult    teatavakstegemisest.   Ringkonnakohus       menetleb
   apellatsioonkaebust üksnes juhul, kui maakohtu otsuses on antud luba edasikaebamiseks või
   kui maakohtu otsuse tegemisel on selgelt ebaõigesti kohaldatud materiaalõiguse normi või on
   selgelt rikutud menetlusõiguse normi või on selgelt ebaõigesti hinnatud tõendeid ja see võis
   oluliselt mõjutada lahendit. Käesoleval juhul kohus edasikaebamiseks luba ei anna.
8. Apellatsioonkaebuse esitamise soovi korral tuleb hagejal kümne päeva jooksul otsuse
   kuulutamisest arvates teatada kohtule soovist esitada otsuse peale apellatsioonkaebus, et
   kohus otsust puuduoleva osaga täiendaks. Otsuse täiendamise korral hakkab
   apellatsioonkaebuse esitamise tähtaeg uuesti kulgema täiendava otsuse kättetoimetamisest
   arvates. Kui hageja kümne päeva jooksul kirjeldava ja põhjendava osata tehtud otsuse
   kuulutamisest arvates ei teata apellatsioonkaebuse esitamise soovist, loetakse, et ta on
   apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
9. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
   oli tagaseljaotsuse tegemise aluseks, oli tingitud mõjuvast põhjusest. Kaja võib esitada
   sõltumata mõjuva põhjuse olemasolust, kui hagile vastamata jätmise puhul oli hagi kostjale
   või tema esindajale kätte toimetatud muul viisil kui isiklikult allkirja vastu üleandmisega või
   elektrooniliselt või tagaseljaotsust ei võinud seaduse kohaselt teha. Kaja võib esitada
   tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
   kätte avalikult, võib kaja esitada 30 päeva jooksul alates päevast, kui kostja tagaseljaotsusest
   või selle täitmiseks algatatud täitemenetlusest teada sai. Kajalt tasutakse kautsjon.
   Kautsjonina tasutakse summa, mis vastab riigilõivule poolelt hagihinnalt, kuid mitte vähem
   kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
   lõpuleviimiseks vajalik koos dokumentide ja nende lisade ärakirjadega vastavalt
   menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
10. TsMS § 444 lg 4 alusel jätab kohus käesolevast otsusest välja kirjeldava ja põhjendava osa.
11. Kostjale on Allika 4 korteriomandi xx omanik. Majas on moodustatud korteriühistu Allika 4,
    mille liikmeks on ka kostja. Korterühistu on esitanud kostjale iga kuu kohta arve
    kommunaalteenuste ja hooldustasu eest. Alates 2013.aasta juunikuust on Natalja Haljastel
    tekkinud raskused arvete õigeaegse tasumisega ning ta võlgneb seisuga 31.10.2015.a
    korteriühistule 2128.23 eurot, millele lisandub viivis 28.81 eurot, kokku võlgnevus summas
    2157.04. Korteriomanik ei ole nõuetekohaselt täitnud korteriühistu põhikirjast ja seadusest
    tulenevaid kohustusi.
12. Hageja esitas 18.11.2015.a Pärnu Maakohtu maksekäsuosakonna menetlusse maksekäsu
    kiirmenetluse avalduse, mille Pärnu Maakohtu maksekäsuosakond lõpetas 07.01.2016.a
    määrusega maksekäsu kiirmenetluse, kuna makseettepanekut ei õnnestunud kostjale
    mõistliku aja jooksul kätte toimetada, ning andis asja üle Tartu maakohtule menetluse
    jätkamiseks hagimenetluses. 25.01.2016.a esitas hageja hagiavalduse Tartu Maakohtule.
    02.02.2016.a määrusega võttis Tartu Maakohus avalduse menetlusse. Kohtumaterjalid on
    kostjale kätte toimetatud 04.02.2016.a
13. Kostja ei ole hagile vastuväidet esitanud.

14. TsMS § 174 lg 1 ja menetluskulude jaotusest lähtudes tuleb mõista kostjalt hageja kasuks
    välja menetluskulu kokku 250 eurot järgmiselt:
   14.1. maksekäsu kiirmenetluse avalduselt tasutud riigilõiv summas 64,71 eurot;
   14.2. hagiavalduse esitamisel tasutud riigilõiv 185,29 eurot.

/allkirjastatud digitaalselt/
Marge Tamme
Kohtunik
