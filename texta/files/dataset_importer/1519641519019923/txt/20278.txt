                                                                             1-10-1860




                             KOHTUMÄÄRUS
Kohus                            Viru Maakohus

Määruse tegemise aeg ja koht     28. märts 2016, Narva kohtumaja

Kriminaalasja number             1-10-1860 (09240100272)

Kohtunik                         Innokenti Menšikov

Kohtuistungi sekretär            Egle Nigulist

Tõlk                             Valentina Mihelson-Ipbücker

Avalduse esitaja                 Riigi Tugiteenuste Keskus
                                 asukoht Sõbra 56, 51013 Tartu
Kohtutäitur                      Jõhvi kohtutäitur Risto Kütt
                                 büroo asukoht Jaama 14, 41533 Jõhvi
Võlgnik                          Viktor Pudovkin
                                 isikukood 38012042218, elukoht xxx, töötu
Avaldus                          Rahalise karistuse asendamiseks       täitemenetluse
                                 seadustiku § 206 lg 2 alusel
Täiteasi                         072/2011/2081

Istungil osalenud isikud         Võlgnik Viktor Pudovkin

Kohtuistungi toimumise aeg       28.03.2016

RESOLUTSIOON

Rahuldada Riigi Tugiteenuste Keskuse avaldus Viktor Pudovkinile asenduskaristuse
kohaldamiseks.
Asendada Viktor Pudovkinile Viru Maakohtu Narva kohtumaja 07.06.2011
kohtuotsusega kriminaalasjas nr 1-10-1860 mõistetud rahaline karistus 30 päevamäära
ulatuses, s.o summas 1500 krooni ehk 95 (üheksakümmend viis) eurot 87 senti 10
(kümne) tunni üldkasuliku tööga.

Määrata KarS § 69 lg 3 alusel üldkasuliku töö tegemise tähtajaks 3 (kolm) kuud alates
kohtumääruse jõustumisest.

Kohustada KarS § 69 lg 4 alusel Viktor Pudovkini üldkasuliku töö tegemisel järgima
kontrollnõudeid ning täitma talle pandud kohustusi vastavalt käesoleva seadustiku §-s
                                                                                        1
                                                                                  1-10-1860
75 sätestatule:

   1) elama aadressil xxx;
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

Antud     määrus      edastada   täitmiseks  Viktor    Pudovkinile,    Viru    Vangla
Kriminaalhooldaosakonna Narva talitusele ning teadmiseks Riigi Tugiteenuste Keskusele,
Jõhvi kohtutäitur Risto Küttile.

Edasikaebamise kord

Määrusele võib esitada 15 päeva jooksul alates päevast, mil isik sai vaidlustatavast
kohtumäärusest teada või oleks pidanud teada saama, määruskaebuse Viru Maakohtu Narva
kohtumajale.

Maakohus tuvastas

Viru Maakohtu Narva kohtumaja 07.06.2011 kohtuotsusega kriminaalasjas nr 1-10-1860
tunnistati Viktor Pudovkini süüdi KarS § 266 lg 1 järgi ja mõisteti karistuseks 2 (kaks) kuud
vangistust. KrMS § 238 lg 2 alusel vähendati mõistetud karistust ühe kolmandiku võrra ja
karistati Viktor Pudovkinit vangistusega 1 (üks) kuu ja 10 päeva. KarS § 65 lg 1, § 64 lg 2
alusel liideti käesoleva otsusega mõistetud karistus Viru Maakohtu Narva kohtumaja
13.04.2009.a kohtuotsuse alusel mõistetud karistusega – rahaline karistus 30 päevamäära
ulatuses ehk summas 1500 krooni (95,87 eurot) ja mõisteti Viktor Pudovkinile liitkaristuseks
1 (üks) kuu ja 10 päeva vangistust ning rahaline karistus 30 päevamäära ulatuses ehk summas
1500 krooni (95,87 eurot). Rahaline karistus viidi täide iseseisvalt. Viru Maakohtu Narva
kohtumaja 07.06.2011 kohtuotsus jõustus 15.06.2011.

11.02.2016 saabus Viru Maakohtu Narva kohtumajja Riigi Tugiteenuste Keskuse avaldus
Viktor Pudovkini suhtes asenduskaristuse määramiseks.

Avalduse kohaselt palub sissenõudja Eesti Vabariik (Riigi Tugiteenuste Keskuse kaudu)
otsustada Täitemenetluse seadustiku § 206 lg 2 sätete alusel avalduses toodud rahalise
karistuse asendamine. Kohtutäitur on kontrollinud võlgniku vara olemasolu ning talle
teadaolevatel andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid. Võlgnikul on 3007,87 € ulatuses tasumata riiginõudeid.
Asjas pole toimunud ühtegi laekumist. Tasumata on ka sama kriminaalasja raames riigi
kasuks väljamõistetud muud rahalised kohustused ning kohtukulud teises kohtuasjas. Täituri
sõnul on tegemist varatu isikuga. Pole tõenäoline, et isik tasuks nõuded tähtaegselt.

Jõhvi kohtutäitur Risto Kütt esitas Riigi Tugiteenuste Keskusele teate täitmise võimatusest.
Jõhvi kohtutäitur Risto Kütt on algatanud täitemenetluse. Täitemenetluse läbiviimise aluseks
on 07.06.2011 Viru Maakohtu kohtuotsus nr 1-10-1860 ja sissenõudja EV Kohtute
                                                                                           2
                                                                                     1-10-1860
Raamatupidamiskeskuse avaldus. Nõude sisu: rahaline karistus 95.87 eurot. Täitemenetlus
võlgniku suhtes on algatatud 15.10.2011. Kohtutäitur on kontrollinud võlgniku vara
olemasolu ning talle teadaolevatel andmetel puudub võlgnikul vara või ei ole selle väärtus
küllaldane, et katta vara realiseerimisega tekkivaid kulusid. Võlgnikule kuuluvad pangaarved
on arestitud, kuid neil puuduvad rahalised vahendid. Kohtutäiturile teadaolevatel andmetel
käib võlgnik tööl, kuid sissetulek, millele saaks sissenõuet pöörata, ei ole piisav.


Menetlusosaliste seisukohad kohtuistungil

28.03.2016 kohtuistungil võlgnik Viktor Pudovkin avaldas, et ta ei tahaks vangistust ning
palus asendada rahaline karistus üldkasuliku tööga.

Maakohtu seisukoht

Kohus, vaadanud läbi esitatud avalduse, kuulanud ära Viktor Pudovkini arvamuse, leiab, et
Riigi Tugiteenuste Keskuse avaldus asenduskaristuse määramiseks on põhjendatud ning
kuulub rahuldamisele.

Kriminaalmenetluse seadustiku (edaspidi KrMS) § 417 lg 3 alusel kui süüdimõistetu ei ole
tasunud rahalist või varalist karistust määratud tähtpäevaks või osastatud rahalise karistuse
tähtaegu ei ole järgitud ja rahalise või varalise karistuse tasumise tähtaega ei ole käesoleva
seadustiku §-s 424 sätestatud korras pikendatud ega ajatatud ning süüdimõistetul ei ole vara,
millele sissenõuet pöörata, teatab kohtutäitur hiljemalt kolme aasta möödumisel rahalise või
varalise karistuse kohtutäituri menetlusse võtmisest, kuid hiljemalt seitsme aasta möödumisel
kohtuotsuse jõustumisest maakohtule täitmise võimatusest. Kui puuduvad karistuse
asendamist välistavad asjaolud, otsustab täitmiskohtunik rahalise või varalise karistuse
asendamise karistusseadustiku §-des 70 ja 71 sätestatud korras. Rahalise või varalise karistuse
asendamisest teavitab kohus süüdimõistetut ja kohtutäiturit.

Karistusseadustiku (edaspidi KarS) § 70 lg 1 kohaselt kui süüdlane ei tasu talle mõistetud
rahalise karistuse summat, asendab kohus rahalise karistuse vangistusega või süüdlase
nõusolekul üldkasuliku tööga käesoleva seadustiku §-s 69 sätestatud korras või käesoleva
seadustiku §-s 692 sätestatud narkomaanide sõltuvusraviga.

KarS § 70 lg 2 kohaselt rahalise karistuse kolmele päevamäärale vastab üks päev vangistust.
KarS § 69 lg 1 alusel ühele päevale vangistusele vastab üks tund üldkasulikku tööd.

Viru Maakohtu Narva kohtumaja 07.06.2011 kohtuotsusega kriminaalasjas nr 1-10-1860
tunnistati Viktor Pudovkini süüdi KarS § 266 lg 1 järgi ja mõisteti karistuseks 2 (kaks) kuud
vangistust. KrMS § 238 lg 2 alusel vähendati mõistetud karistust ühe kolmandiku võrra ja
karistati Viktor Pudovkinit vangistusega 1 (üks) kuu ja 10 päeva. KarS § 65 lg 1, § 64 lg 2
alusel liideti käesoleva otsusega mõistetud karistus Viru Maakohtu Narva kohtumaja
13.04.2009.a kohtuotsuse alusel mõistetud karistusega – rahaline karistus 30 päevamäära
ulatuses ehk summas 1500 krooni (95,87 eurot) ja mõisteti Viktor Pudovkinile liitkaristuseks
1 (üks) kuu ja 10 päeva vangistust ning rahaline karistus 30 päevamäära ulatuses ehk summas
1500 krooni (95,87 eurot). Rahaline karistus viidi täide iseseisvalt. Võlgnikul puudub
vallasvara, millele sissenõuet pöörata ning tema sissetulek, millele saaks sissenõuet pöörata,
ei ole piisav. Samuti ta ei taotlenud rahalise karistuse tasumise tähtaja pikendamist või
ajatamist. Ta on nõus, et karistus asendatakse üldkasuliku tööga.

Kohus leiab, et Riigi Tugiteenuste Keskuse avaldus Viktor Pudovkini määratud rahalise
karistuse asendamiseks ÜKT-ga on põhjendatud ja kuulub rahuldamisele, kuna võlgnikul
puuduvad rahalised vahendid, et rahalist karistust tasuda.
                                                                                              3
                                                                             1-10-1860

Lähtudes eeltoodust ja juhindudes KarS § 69 lg 1 ja TMS § 206 lg 2 rahuldab kohus Riigi
Tugiteenuste Keskuse 11.02.2016 avalduse täiteasjas nr 072/2011/2081 ja asendab Viktor
Pudovkinile Viru Maakohtu Narva kohtumaja 07.06.2011 kohtuotsuse nr 1-10-1860 järgi
rahaline karistus summas 95,87 eurot, s.o 30 päevamäära, 10 (kümne) tunni üldkasuliku
tööga.
Määrus on tehtud eeltoodu alusel ja juhindudes KrMS §-dest 417 lg 3, 432 lg 3.

/allkirjastatud digitaalselt/

Innokenti Menšikov
Kohtunik




                                                                                      4
