                      KOHTUMÄÄRUS

Kohus                          Pärnu Maakohus
                               Pärnu kohtumaja
Kohtukoosseis                  Kohtunik Maili Tartu
Määruse tegemise aeg ja koht   11. oktoober 2016.a, Pärnu
Tsiviilasja number             2-16-14035


Tsiviilasi                      M. M. hagi A. T. ja OÜ Xxxxx Xxxxxxxxx vastu
                               tuvastada OÜ Xxxxx Xxxxxxxxx võlgnevus M. M.
                               ees summas 20712.- €, ostueesõiguse teostamiseks ja
                               alternatiivselt OÜ Xxxxx Xxxxxxxxx täiendavaks
                               likvideerimiseks.


Menetlusosalised ja nende      Hageja: M. M., isikukood xxxxxxxxxxx, xxxxx xxxx,
esindajad                      xxxxx xxxx, xxxxx xxxxx xxxx, xxxxx xxxxxxx,
                               telefon: xxxxxxx, e-post: xxx.
                               Hageja lepinguline esindaja Martin Hirvoja, e-post:
                               martin.hirvoja@nordicproperty.eu.
                               Kostja: A. T., isikukood xxxxxxxxxxx, xxxx-xxxx xx-x,
                               xxxxx xxxxx, Telefon xxxxxxxx, E-post: xxx, xxx
                               Kostja: OÜ Xxxxx Xxxxxxxxx xxxxxxxx, registrist
                               kustutatud 20.10.2015.a., asukohaga xxxxxxx xx, xxxxx
                               xxxx, xxxxx xxxxxxx, xxxxx.


RESOLUTSIOON                       Keelduda menetlusse võtmast M. M. hagi A. T. ja
                               OÜ Xxxxx Xxxxxxxxx vastu järgmistes nõuetes.
                               1. Tuvastada, et OÜ Xxxxx Xxxxxxxxx võlgnes
                               Hagejale rahaliselt hinnatava soorituse 20 712 euro
                               väärtuses, mis seisnes aida ja koppelaia ehitamises
                               Hagejale kuuluvale kinnistule nr xxxxxxx vastavalt
                               notariaalsele lepingule 15.12.2009, millise kohustuse
                               osaühing jättis täitmata ning seega võlgnes Hagejale kui
                               võlausaldajale 20 712 eurot.
                               2. Tuvastada, et Hageja on oma 05.02.2014 tehtud
                               notariaalse ostueesõiguse teostamise avaldusega
                                Tsiviilasi nr 2-16-14035

sõlminud VÕS § 244 tähenduses müügilepingu Xxxx
xxxxxxxx nr xxxxxxx kaasomandi ostmiseks samadel
tingimustel kui 05.12.2013 notariaalses müügilepingus,
millega Xxxxx Xxxxxxxxx OÜ võõrandas Xxxx
xxxxxxxx Kostjale`le 6 000 euro eest, milline summa
tasaarvestati Kostja nõudega Xxxxx Xxxxxxxxx OÜ
vastu. Tuvastada, et Hageja on sõlminud (võlaõigusliku)
müügilepingu samal tingimusel mis Kostja, s.t. et
Hageja on ostuhinna tasaarvestanud Müüjaga ning
kustutanud 6 000 euro ulatuses oma eelmisest punktis
kirjeldatud nõude võlausaldaja suhtes.
3. Kohustada Kostjat (A. T. kui füüsiline isik) kui
puudutatud isikut KRS § 34.1 lg 1 andma nõusolek
Xxxx xxxxxxxx nr xxxxxxx osas kandeavalduse
esitamiseks, mille kohaselt kinnistu omanikuna
kantakse sisse ostueesõiguse alusel M. M. ning A. T.
kui kinnistu kaasomanik kustutatakse registrist ja
kaasomand lõppeb. Kohtuotsuses anda nimetatud
nõusolek kohtu poolt Kostja nimel ja asemel.
4. Seoses 05.12.2013 tehtud asjaõiguslepinguga Xxxx
xxxxxxxx üleandmiseks kohustada Kostjat (A. T. ja/või
Xxxxx Xxxxxxxxx OÜ sõltuvalt valitud lahendusest)
tegema asjaõigusliku käsutustehingu, andes selleks
kohtuotsuses järgmise nõusoleku kostja nimel ja
asemel: „Xxxxx Xxxxxxxxx OÜ ja M. M. vahel
05.12.2013 ostueesõiguse alusel sõlmitud võlaõigusliku
lepingu alusel anda üle Xxxx xxxxxxxx nr xxxxxxx
omand M. M.`le ning kanda M. M. kinnistusraamatusse
kinnistu omanikuna ning lõpetada kaasomand,
kustutades mõttelise osa kaasomanikuna A. T.“
5. a) Tuvastada 05.12.2013 asjaõiguslepingu
(käsutustehingu)      ning     selle   alusel     tehtud
kinnistusraamatu kande tühisus, tuvastada et Xxxx
xxxxxxxx kuulub ebaõige registrikande kohaselt
lõpetatud äriühingu vara jagamiseks õigustatud isikule
kelleks on Kostja (A. T.) ning teha Kostja asemel samas
lahendis siduv tahteavaldus, millega Kostja annab
kinnistu üle Hagejale vastavalt ostueesõiguse alusel
05.02.2014       sõlmitud    kinnistu    müügilepingule
(Alternatiiv 1).
      b) Tuvastada 05.12.2013 tehtud asjaõiguslepingu
ning selle alusel 11.12.2013 Kohtunikuabi Helle
Roosvalt kinnistu nr xxxxxxx osas tehtud
kinnisturaamatu kande tühisus ning teha OÜ Xxxxx
Xxxxxxxxx nimel 07.03.2014 seisuga tagasiulatuvalt
siduv tahteavaldus, millega äriühing annab Hagejale
kinnistu üle vastavalt ostueesõiguse alusel 05.02.2014
sõlmitud kinnistu müügilepingule (Alternatiiv 2).


                                                  2 (11)
                                                                    Tsiviilasi nr 2-16-14035

                                        c) Punktides 5 a või b tehtud tahteavalduse alusel
                                    parandada kohtu enda poolt kanne TsMS § 600 alusel,
                                    kandes Xxxx xxxxxxxx omanikuna sisse Hageja (M.
                                    M.) ning lõpetades kaasomandi.

                                    Jätta läbi vaatamata M. M. taotlus hagi tagamiseks.

                                    Määrus saata hagejale.


Menetluskulude jaotus.              Jätta menetluskulud hageja, M. M., enda kanda.

Edasikaebamise kord                 Määrusele on õigus esitada määruskaebus Tallinna
                                    Ringkonnakohtule Pärnu Maakohtu kaudu 15 päeva jooksul
                                    määruse määruskaebuse esitajale kättetoimetamisest alates.
                                    Määruskaebust ei saa esitada viie kuu möödumisel
                                    hagimenetluses või hagita menetluses määruse tegemisest, kui
                                    seaduses ei ole sätestatud teisiti.
                                    Seaduses sätestatud tähtaja järgimiseks peab menetlusabi
                                    taotleja tegema tähtaja kestel ka menetlustoimingu, mille
                                    tegemiseks ta menetlusabi taotleb, eelkõige esitama kaebuse.
                                    Kaebuse põhjendamiseks või riigilõivu tasumiseks või
                                    kaebuses esineva sellise puuduse kõrvaldamiseks, mis on
                                    seotud menetlusabi taotlemisega, annab kohus mõistliku tähtaja
                                    pärast menetlusabi andmise taotluse lahendamist, kui nimetatud
                                    taotlus ei olnud esitatud põhjendamatult või tähtaja
                                    pikendamise eesmärgil. See ei välista menetlustähtaja
                                    ennistamist.


Menetluse käik ja hageja nõue.
      18.09.2016.a esitas M. M. Pärnu Maakohtusse hagi A. T. ja OÜ Xxxxx Xxxxxxxxx
(kustutatud) vastu.
       Hageja on hagiavalduses esitatud järgmised nõuded.
1. Tuvastada, et OÜ Xxxxx Xxxxxxxxx võlgnes Hagejale rahaliselt hinnatava soorituse 20
712 euro väärtuses, mis seisnes aida ja koppelaia ehitamises Hagejale kuuluvale kinnistule nr
xxxxxxx vastavalt notariaalsele lepingule 15.12.2009, millise kohustuse osaühing jättis
täitmata ning seega võlgnes Hagejale kui võlausaldajale 20 712 eurot.
2. Tuvastada, et Hageja on oma 05.02.2014 tehtud notariaalse ostueesõiguse teostamise
avaldusega sõlminud VÕS § 244 tähenduses müügilepingu Xxxx xxxxxxxx nr xxxxxxx
kaasomandi ostmiseks samadel tingimustel kui 05.12.2013 notariaalses müügilepingus,
millega Xxxxx Xxxxxxxxx OÜ võõrandas Xxxx xxxxxxxx Kostjale`le 6 000 euro eest,
milline summa tasaarvestati Kostja nõudega Xxxxx Xxxxxxxxx OÜ vastu. Tuvastada, et
Hageja on sõlminud (võlaõigusliku) müügilepingu samal tingimusel mis Kostja, s.t. et Hageja
on ostuhinna tasaarvestanud Müüjaga ning kustutanud 6 000 euro ulatuses oma eelmisest
punktis kirjeldatud nõude võlausaldaja suhtes.
3. Kohustada Kostjat (A. T. kui füüsiline isik) kui puudutatud isikut KRS § 34.1 lg 1 andma
nõusolek Xxxx xxxxxxxx nr xxxxxxx osas kandeavalduse esitamiseks, mille kohaselt
kinnistu omanikuna kantakse sisse ostueesõiguse alusel M. M. ning A. T. kui kinnistu

                                                                                       3 (11)
                                                                     Tsiviilasi nr 2-16-14035

kaasomanik kustutatakse registrist ja kaasomand lõppeb. Kohtuotsuses anda nimetatud
nõusolek kohtu poolt Kostja nimel ja asemel.
4. Seoses 05.12.2013 tehtud asjaõiguslepinguga Xxxx xxxxxxxx üleandmiseks kohustada
Kostjat (A. T. ja/või Xxxxx Xxxxxxxxx OÜ sõltuvalt valitud lahendusest) tegema
asjaõigusliku käsutustehingu, andes selleks kohtuotsuses järgmise nõusoleku kostja nimel ja
asemel: „Xxxxx Xxxxxxxxx OÜ ja M. M. vahel 05.12.2013 ostueesõiguse alusel sõlmitud
võlaõigusliku lepingu alusel anda üle Xxxx xxxxxxxx nr xxxxxxx omand M. M.`le ning
kanda M. M. kinnistusraamatusse kinnistu omanikuna ning lõpetada kaasomand, kustutades
mõttelise osa kaasomanikuna A. T.“
5. Punktis 4 nimetatud tahteavalduse tegemiseks jura novit curia põhimõttel Hageja taotleb
kohtu äranägemisel üht või mitut alljärgnevat lahendit:
a. Tuvastada 05.12.2013 asjaõiguslepingu (käsutustehingu) ning selle alusel tehtud
kinnistusraamatu kande tühisus, tuvastada et Xxxx xxxxxxxx kuulub ebaõige registrikande
kohaselt lõpetatud äriühingu vara jagamiseks õigustatud isikule kelleks on Kostja (A. T.)
ning teha Kostja asemel samas lahendis siduv tahteavaldus, millega Kostja annab kinnistu üle
Hagejale vastavalt ostueesõiguse alusel 05.02.2014 sõlmitud kinnistu müügilepingule
(Alternatiiv 1).
b. Tuvastada 05.12.2013 tehtud asjaõiguslepingu ning selle alusel 11.12.2013 Kohtunikuabi
Helle Roosvalt kinnistu nr xxxxxxx osas tehtud kinnisturaamatu kande tühisus ning teha OÜ
Xxxxx Xxxxxxxxx nimel 07.03.2014 seisuga tagasiulatuvalt siduv tahteavaldus, millega
äriühing annab Hagejale kinnistu üle vastavalt ostueesõiguse alusel 05.02.2014 sõlmitud
kinnistu müügilepingule (Alternatiiv 2).
c. Punktides 5 a või b tehtud tahteavalduse alusel parandada kohtu enda poolt kanne TsMS §
600 alusel, kandes Xxxx xxxxxxxx omanikuna sisse Hageja (M. M.) ning lõpetades
kaasomandi.
6. Juhul kui ükski punkt 5 a või b lahendusvariant ei ole kohtu hinnangul seaduslik või
esinevad nendes puudused, taotleb Hageja et kohus jura novit curia põhimõtte alusel
kohtulahendi resolutiivosas hagi aluseks olevate faktiliste asjaolude alusel nende sõnastust
vastavalt parandaks, täpsustaks või täiendaks viisil, mis võimaldaks Hagejal talle seadusest
tulenev ostueesõigus vormistada selleks vajaliku kinnistusraamatu kandena kas otse kohtu
poolt või selle võimatuse korral kohtulahendi alusel notari poolt esitatava kandeavaldusega,
ilma et oleks vaja täiendavat tahteavaldust Kostja poolt ega viia läbi äriühingu täiendavat
likvideerimist. Juhul kui nimetatud tahteavaldused ja nende alusel tekkinud asjaõigusleping ei
saa vältimatult asendada eraldi selleks pärast kohtuotsuse tegemist täiendavalt notari juures
sõlmitavat asjaõiguslepingut, peaksid need olema tehtud vormis mis võimaldaksid notaril
kohtulahendi alusel asjaõiguslepingut teha ilma et Kostja(d) peaks(id) selleks täiendavalt
notari juures oma tahet avaldama.
7. Juhul kui kohus ei nõustu Hageja poolt taotletavate lahendustega hagi lahendamiseks ilma
osaühingu täiendava likvideerimise algatamiseta, taotleb Hageja kohtult samas menetluses
täiendava likvideerimise alustamist ÄS § 218 lg 2 alusel huvitatud isiku ehk Hageja poolt
esitatud nõude ulatuses, mida on seaduse kohaselt lubatud teha üksnes juhul kui nõuet ei ole
võimalik muul viisil rahuldada. Täiendava likvideerimise puhul taotleb Hageja järgmist:
a. Viia läbi OÜ Xxxxx Xxxxxxxxx täiendav likvideerimine ÄS § 218 alusel.
b. Ennistada OÜ Xxxxx Xxxxxxxxx likvideerija õigused.
c. Kohustada OÜ-d Xxxxx Xxxxxxxxx täitma ostueesõiguse teostamise tagajärjel OÜ Xxxxx
Xxxxxxxxx ja M. M. vahel sõlmitud Xxxx xxxxxxxx nr xxxxxxx müügilepingut ning andma
tahteavaldused mis on vajalikud kinnistu mõttelise osa ülekandmiseks Hagejale, ennekõike:
1) sõlmima M. M.`ga asjaõiguslepingu, millega OÜ Xxxxx Xxxxxxxxx annab kinnistu nr
xxxxxx mõttelise osa üle M. M.le, andes Hagi punktis 4 nimetatud tahteavalduse
kohtuotsuses Kostja nimel ja asemel 2) Anda kinnistu nr xxxxxxx ülekandmiseks vajalik

                                                                                       4 (11)
                                                                        Tsiviilasi nr 2-16-14035

nõusolek, andes Hagi punktis 3 kirjeldatud tahteavalduse kohtuotsuses Kostja nimel ja
asemel.
d. Teha kinnistusraamatu kande parandus otse kohtuotsuse alusel vastavalt punktis 5c
viidatule, selle motiveeritud õigusliku võimatuse korral anda tahteavaldused viisil mis ei
nõuaks Kostja poolt täiendava tahteavalduse tegemist notari juures.
8. Hageja taotleb TsMS § 377 lg 1 ja 378 lg 1 p 2 ning § 389 alusel viivitamatult varaga
edasiste tehingute piiramiseks esialgse õiguskaitse korras kinnistusraamatus kande kohaselt
A. T.le kuuluva Xxxx xxxxxxxx nr. xxxxxxx mõttelise osa arestimist ning käsutuskeelu
seadmist keelumärke kandmisega kinnistusraamatusse ning TsMS § 389 lg 4 aluselt, et kohus
ise edastaks hagi tagamise määruse keelumärke sissekandmiseks.
9. Hageja taotleb enda riigilõivu tasumisest vabastamist vastavalt hagiavalduses ja selle lisas
esitatud menetlusabi taotlusele.

2. Kohtu seisukoht.
   Kohus 07.10.2016.a. kuulas telefoni teel ära TsMS § 372 lg 3 alusel hageja esindaja.
Kohus       selgitas    hageja      esindajale     menetluslikku      olukorda   ja    võimalikke
protsessuaalõiguslikke lahendusi. Hageja esindaja jäi hagiavalduses esitatud seisukohtade
juurde. Hageja soovib saada omandi üleandmist ja kinnistusraamatu kande parandamist ilma
OÜ Xxxxx Xxxxxxxxx täiendavat likvideerimismenetlust läbi viimata ning selleks palub
hagiavalduse menetlemist põhjusel, et seadus hageja poolt ette pandud variandi kasutamist
võimaldab.
2.1.
     TsÜS § 26 kohaselt (1) Juriidilise isiku õigusvõime on võime omada tsiviilõigusi ja
kanda tsiviilkohustusi. Juriidiline isik võib omada kõiki tsiviilõigusi ja -kohustusi, välja
arvatud neid, mis on omased üksnes inimesele. (2) Eraõigusliku juriidilise isiku õigusvõime
tekib seadusega ettenähtud registrisse kandmisest. TsÜS § 45 lg 2 kohaselt eraõigusliku
juriidilise isiku registrist kustutamisega juriidiline isik lõpeb. Äriseadustiku § 2 lg 3 kohaselt
äriühingu õigusvõime tekib äriregistrisse kandmisest ja lõpeb äriregistrist kustutamisega.
TsMS § 201 lg 1 kohaselt tsiviilkohtumenetlusõigusvõime on isiku võime omada
tsiviilmenetlusõigusi        ja     kanda      tsiviilmenetluskohustusi;      lg    2     kohaselt
tsiviilkohtumenetlusõigusvõime on igal isikul, kellel on õigusvõime tsiviilõiguse kohaselt.
TsMS § 202 lg 1 kohaselt tsiviilkohtumenetlusteovõime on isiku võime oma tegudega kohtus
teostada tsiviilmenetlusõigusi ja täita tsiviilmenetluskohustusi. TsMS § 204 lg 1 kohaselt
kohus          kontrollib        menetlusosaliste         tsiviilkohtumenetlusõigusvõime        ja
tsiviilkohtumenetlusteovõime olemasolu ning ei luba selle puudumisel isikul menetluses
osaleda.
   OÜ Xxxxx Xxxxxxxxx, registrikood xxxxxxxx, on äriregistrist kustutatud 20.12.2015.a.
Seega OÜ Xxxxx Xxxxxxxxx ei saa olla kostjaks s.t. OÜ Xxxxx Xxxxxxxxx ei ole võimalik
hageda, kuivõrd ta on kaotanud oma õigus –ja teovõime äriregistrist kustutamisega ja seetõttu
tuleb keelduda hagiavalduse menetlusse võtmisest järgmistes nõuetes. Tegemist on
keeldumisega TsMS § 371 lg 1 p 9 alusel hagiavalduse vorminõude rikkumisest ja tulenevalt
TsMS § 338 lg 1 p 1.

1.Tuvastada, et OÜ Xxxxx Xxxxxxxxx võlgnes Hagejale rahaliselt hinnatava soorituse 20
712 euro väärtuses, mis seisnes aida ja koppelaia ehitamises Hagejale kuuluvale kinnistule nr
xxxxxxx vastavalt notariaalsele lepingule 15.12.2009, millise kohustuse osaühing jättis
täitmata ning seega võlgnes Hagejale kui võlausaldajale 20 712 eurot.

2. Tuvastada, et Hageja on oma 05.02.2014 tehtud notariaalse ostueesõiguse teostamise
avaldusega sõlminud VÕS § 244 tähenduses müügilepingu Xxxx xxxxxxxx nr xxxxxxx

                                                                                           5 (11)
                                                                     Tsiviilasi nr 2-16-14035

kaasomandi ostmiseks samadel tingimustel kui 05.12.2013 notariaalses müügilepingus,
millega Xxxxx Xxxxxxxxx OÜ võõrandas Xxxx xxxxxxxx Kostjale`le 6 000 euro eest,
milline summa tasaarvestati Kostja nõudega Xxxxx Xxxxxxxxx OÜ vastu. Tuvastada, et
Hageja on sõlminud (võlaõigusliku) müügilepingu samal tingimusel mis Kostja, s.t. et Hageja
on ostuhinna tasaarvestanud Müüjaga ning kustutanud 6 000 euro ulatuses oma eelmisest
punktis kirjeldatud nõude võlausaldaja suhtes.

4. Seoses 05.12.2013 tehtud asjaõiguslepinguga Xxxx xxxxxxxx üleandmiseks kohustada
Kostjat Xxxxx Xxxxxxxxx OÜ tegema asjaõigusliku käsutustehingu, andes selleks
kohtuotsuses järgmise nõusoleku kostja nimel ja asemel: „Xxxxx Xxxxxxxxx OÜ ja M. M.
vahel 05.12.2013 ostueesõiguse alusel sõlmitud võlaõigusliku lepingu alusel anda üle Xxxx
xxxxxxxx nr xxxxxxx omand M. M.`le ning kanda M. M. kinnistusraamatusse kinnistu
omanikuna ning lõpetada kaasomand, kustutades mõttelise osa kaasomanikuna A. T.“.

(5b) tuvastada 05.12.2013 tehtud asjaõiguslepingu ning selle alusel 11.12.2013 Kohtunikuabi
Helle Roosvalt kinnistu nr xxxxxxx osas tehtud kinnisturaamatu kande tühisus ning teha OÜ
Xxxxx Xxxxxxxxx nimel 07.03.2014 seisuga tagasiulatuvalt siduv tahteavaldus, millega
äriühing annab Hagejale kinnistu üle vastavalt ostueesõiguse alusel 05.02.2014 sõlmitud
kinnistu müügilepingule.
2.2.
     Hagiavalduse kohaselt hageja võõrandas Kostjale, Xxxxx Xxxxxxxxx OÜ, xxxx xxxx
kinnistu 15.12.2009 2/42 mõttelise osa (ca 0,47%) ning sama notariaalse lepinguga võttis
Kostja endale kohustuse ehitada samale kinnistule ait ja koppelaed kokku maksumusega 20
712 €. Kinnistu kaasomanikuna kanti lepingu alusel sisse Kostja, kuid Kostja ei ole tänaseni
täitnud enda kohustust aida ja koppelaia ehitamiseks, millise kohustuse täitmiseks on mõistlik
aeg möödunud.
      05.12.2013 võõrandas A. T. kui Xxxxx Xxxxxxxxx OÜ juhatuse liige nimetatud kinnistu
A. T.le, tasaarvestades müügisumma 6 000 € Xxxxx Xxxxxxxxx OÜ võlgnevusega A. T. ees.
A. T. on kinnistusraamatusse omanikuna sisse kantud.
      Hageja esitas tähtaegselt notariaalse ostueesõiguse teostamise avalduse, millise Kostja
sai kätte hiljemalt 10.02.2014. Nimetatud avalduse tegemisega sõlmiti Hageja ja Kostja vahel
võlaõiguslik kinnistu müügileping samadel tingimustel, mis esialgse ostjaga, s.h. ostuhinna
tasumine tasaarvestuse teel, kustutades 6 000 euro ulatuses Kostja võlgnevust Hageja ees.
07.03.2014 Kostja keeldus ilmuma notarisse ning andma sõlmitud müügilepingu alusel
asjaõiguslepingu tegemiseks vajalikku nõusolekut, et saaks uue omaniku kanda registrisse.
      30.06.2015 esitas A. T. OÜ Xxxxx Xxxxxxxxx pankrotiavalduse.
     22.09.2015 tegi Pärnu Maakohus kohtumääruse, millega lõpetas OÜ Xxxxx Xxxxxxxxx
pankrotimenetluse pankrotti välja kuulutamata raugemise tõttu ning tegi OÜ Xxxxx
Xxxxxxxxxe likvideerimise ja kustutamise Tartu Maakohtu registriosakonna äriregistrist
ülesandeks ajutisele pankrotihaldurile Raivo Piirlale.
      20.10.2015 kustutati äriregistrist OÜ Xxxxx Xxxxxxxxx.
2.3.
       VÕS § 244 kohaselt (1) Ostueesõigus on õigus, mille teostamise korral loetakse
ostueesõigust omava isiku ja müüja vahel sõlmituks müügileping samadel tingimustel, milles
müüja ostjaga kokku leppis. Ostueesõiguse teostamine ei muuda kehtetuks ostjaga sõlmitud
müügilepingut ega sellest tulenevaid kohustusi. (2) Ostueesõigus tekib seaduse alusel või
tehinguga. (2.1) Tehingu alusel tekkinud ostueesõigus kehtib müügilepingu suhtes, mille
sõlmib müüjana isik, kellega ostueesõiguse seadmine kokku lepiti. Seaduse alusel tekkinud
ostueesõigust võib teostada eseme igakordse müümise korral. (3) Asja suhtes ostueesõigust
omav isik võib ostueesõigust teostada, kui müüja on sõlminud ostjaga müügilepingu.

                                                                                       6 (11)
                                                                      Tsiviilasi nr 2-16-14035

Ostueesõigust saab teostada ka muu tasulise võõrandamise korral. (4) Ostueesõiguse
teostamine toimub ostueesõigust omava isiku avalduse tegemisega müüjale. (5) Käesoleva
paragrahvi lõikes 4 nimetatud avaldus peab olema samas vormis nagu müügileping.
Kirjaliku müügilepingu puhul piisab ka notariaalselt tõestatud või kinnitatud avalduse
tegemisest. (6) Eseme käsutamine, mille suhtes kehtib seaduse alusel tekkinud ostueesõigus,
on tühine, kui käsutustehing tehakse pärast ostueesõiguse teostamise õiguse tekkimist ning
see kahjustab või piirab ostueesõiguse teostamist. Käesolevas lõikes sätestatut ei kohaldata
seaduse alusel tekkinud kinnisasja või selle osa ostueesõigusele.

       Hagejal on õigus müüjalt nõuda ostueesõigusega koormatud vara omandi üleandmist
ja selleks vajalikku müüja tahteavaldust ja selle kohtuotsusega asendamist.
       Hagejal on ostjalt õigus nõuda kinnistusraamatu kande parandamiseks vajaliku ostja
tahteavalduse kohtuotsusega asendamist.

      Riigikohus lahendis 3-2-1-13-06 on asunud järgmisele seisukohale (p 22-28).
Ostueesõigus on VÕS § 244 lg 1 järgi õigus, mille teostamise korral loetakse ostueesõigust
omava isiku ja müüja vahel sõlmituks müügileping samadel tingimustel, milles müüja ostjaga
kokku leppis, kuid sellest ei muutu kehtetuks ostjaga sõlmitud müügileping. Seega on
ostueesõiguse teostamise tagajärjeks kaks sama sisuga müügilepingut ostueesõigusega
koormatud eseme ostmiseks. Sellega eristub kehtiv ostueesõiguse regulatsioon AÕS § 256
varasema redaktsiooni järgsest käsitlusest ostueesõiguslase astumisest ostja asemele
müügilepingusse. Müügileping on võlaõiguslik leping, mille järgi on asja müümisel müüja
põhikohustuseks asja valduse üleandmine ja ostjale omandi ülemineku võimaldamine, ostja
põhikohustusteks aga ostuhinna tasumine ja asja vastuvõtmine (VÕS § 208 lg 1).
Ostueesõiguse teostamisega kaasnevad seega müügilepingust tulenevad võlaõiguslikud
nõuded müüja vastu. Võlaõigusliku müügilepinguga ostueesõiguslase ja müüja vahel ei
kaasne iseenesest asjaõiguslikke tagajärgi. Ostjana on ostueesõiguslasel õigus nõuda müüjalt
tema kohustuste täitmist ning kohustuste rikkumise korral rakendada tema suhtes
õiguskaitsevahendeid, mh nõuda kohustuse täitmist VÕS § 108 järgi. Müüjal on võimalik
kohustus ostueesõiguslase ees täita, kui tal on võimalik ostetud asja valdus üle anda ja tagada
ostueesõiguslasele omandi üleminek. Müüja ei saa aga omandit üle anda, kui selle on
kehtivalt omandanud juba esialgne ostja. Sel juhul jäävad ostueesõiguslasele müüja suhtes
muud õiguskaitsevahendid. Ostueesõiguslase ja esialgse ostja vahel ostueesõiguse
teostamisest võlasuhet ei teki, st ostueesõiguslasel puuduvad nõuded esialgse ostja vastu ja
vastupidi. Parandamaks ostueesõiguslase võimalusi ostuese omandada, on 27. detsembril
2003. a jõustunud VÕS § 244 lg-s 6 ette nähtud, et muude esemete kui kinnisasjade suhtes
seadusest tuleneva ostueesõiguse teostamise tagajärjeks on mh see, et tühiseks loetakse
eseme käsutamine, kui käsutustehing tehti pärast ostueesõiguse teostamise õiguse tekkimist
(st pärast müügilepingu sõlmimist) ning see kahjustab või piirab ostueesõiguse teostamist.
Sellele sättele tuginedes on ostueesõiguslasel võimalik nõuda müüjalt ostueseme omandi
üleandmist ka siis, kui müüja on selle juba üle andnud esialgsele ostjale, sest omandi
üleandmise käsutustehing on tühine ja müüja on seega jätkuvalt asja omanik, kui ta oli seda
ka enne eseme käsutamist. Seega on müüdud kinnisasja omandi üleandmine esialgsele ostjale
AÕS § 257 lg-le 3 ja § 63 lg-le 3 tuginedes tühine, kui see kahjustab ostueesõiguse
teostamist. Selle tagajärjeks on, et kinnisasja omanikuks on ikkagi müüja ning
ostueesõiguslane võib nõuda temalt omandi üleandmist müügilepingu alusel. Eelneva põhjal
tuleb üldiselt võlaõigusliku toimega ostueesõiguse kõrval eristada VÕS § 244 lg-st 6 ja AÕS
§ 257 lg-st 3 tulenevat asjaõigusliku (käsutusõigusliku) toimega nn asjaõiguslikku
ostueesõigust. Erinevuseks on nende vahel üksnes ostueesõiguse teostamise toime
võimalikule esialgse müügilepingu alusel toimunud omandi üleandmisele ja muudele

                                                                                        7 (11)
                                                                       Tsiviilasi nr 2-16-14035

ostueesõigust kahjustavatele käsutustehingutele. Esialgsel ostjal on ka omandist
"ilmajäämise" korral nõuded ikkagi oma lepingupoole, st müüja vastu, kes omandi
üleminekul ostueesõiguslasele osutub ostja suhtes lepingut rikkunuks. Samuti ei saa
ostueesõiguslane nõuda esialgselt ostjalt omandi üleandmist, kuna võlaõigusliku toimega
ostueesõiguse puhul ei ole tal selleks õigussuhte puudumise tõttu lihtsalt alust, asjaõigusliku
tähendusega ostueesõiguse puhul aga ei ole esialgne ostja omanikuks saanud käsutustehingu
tühisuse tõttu ega saa seetõttu ka omandit ostueesõiguslasele üle anda. Erilise suhte tekitavad
kinnisasja puhul ostja ja ostueesõiguslase vahel aga AÕS §-d 261.1 ja 261.2. Nendest sätetest
tulenevalt võib esialgne ostja keelduda ostueesõiguslase omanikuna kinnistusraamatusse
kandmisest ja kinnisasja valduse üleandmisest, kuni talle hüvitatakse ostuhind. Lisaks võib
ostueesõiguslane maksta ostuhinna ka esialgsele ostjale, vabanedes seeläbi müüjale ostuhinna
tasumise kohustusest. Muude kulutuste (nt lepingu sõlmimise kulud) hüvitamise eesmärgil
ostjal ostueesõiguslase suhtes kinnistusraamatu kande tegemiseks vajaliku nõusoleku
andmisest keeldumiseks alust ei ole. Kui esialgne ostja on kantud kinnisasja omanikuna
kinnistusraamatusse, on AÕS § 257 lg 3 järgse ostueesõiguse teostajal seega ostuhinna
tasumise vastu siiski võimalik saada kinnisasja omanikuks. Selleks on tal vaja aga nõusolekut
nii ostjalt, kes on ebaõigesti (kuna omandi üleandmine temale ei kehti) kantud kinnisasja
omanikuna kinnistusraamatusse, kui ka kinnisasja tegelikuks omanikuks olevalt müüjalt,
kelle suhtes tal on lepingu täitmise nõue VÕS § 108 lg 2 järgi omandi üleandmiseks. Nõue
esialgse ostja vastu on AÕS § 63 lg 5 ja § 65 järgne nõue kinnistusraamatu ebaõige kande
parandamiseks ja selle sisuks on ostjalt kui puudutatud isikult (vt ka kinnistusraamatuseaduse
(KRS) § 34.1 lg 2 p 2) nõusoleku saamine paranduskande tegemiseks (vt ka nt Riigikohtu 23.
septembri 2005. a otsust tsiviilasjas nr 3-2-1-80-05 (RT III 2005, 29, 300), p 28; ja 8.
veebruari 2006. a otsust tsiviilasjas 3-2-1-121-05 (RT III 2006, 7, 62), p 20). Lähtudes AÕS §
261.1 lg-st 1, võib ostja keelduda enda kinnistusraamatust omanikuna kustutamiseks
nõusolekut andmast (kuigi sätte tekst räägib ebatäpselt ostueesõiguslase omanikuna
kinnistusraamatusse kandmisest), kuni ostuhind on talle hüvitatud, st kui ostuhind on
hüvitatud, on ostja kohustatud andma ostueesõiguslasele kande parandamiseks nõusoleku.
Lähtudes TsÜS § 68 lg-st 5 ja täitemenetluse seadustiku (TMS) § 184 lg-st 1, võib sellise
tahteavalduse asendada kohtuotsusega. Kolleegiumi arvates saab TMS § 19 järgi lugeda
kohtuotsusega ostja nõusoleku andnuks tingimuslikult, st juhul, kui talle tasutakse ostuhind
(vt ka nt Riigikohtu 20. detsembri 2005. a otsust tsiviilasjas nr 3-2-1-136-05 (RT III 2006, 2,
19), p 33). Kohus saab rakendada ostuhinna tasumise tingimust kinnistusraamatu kande
parandamiseks nõusoleku andmise eeldusena vaid juhul, kui esialgne ostja seda menetluses
soovib, st mitte omaalgatuslikult. Lähtudes TsMS § 445 lg-st 1, võib kohus esialgse ostja
taotlusel määrata kindlaks ka otsuse täitmise tähtaja, st aja, mille kestel ostueesõiguslane võib
nõuda sellise otsuse sundtäitmist TMS § 19 järgi. Seadus ei näe ette, et ostuhind peaks olema
tasutud või hoiustatud kohtu deposiitkontol enne kohtumenetluse algust. Ostuhinna notari
juures hoiustamine tuleb rahalise kohustuse täitmisena ja esialgse ostja vastuväidet
välistavana kõne alla üksnes VÕS §-des 119 - 123 sätestatud eeldustel, st esmajoones juhul,
kui esialgne ostja keeldub ostuhinda vastu võtmast. Kuni ostuhinna tasumiseni võib esialgne
ostja samuti keelduda kinnisasja valduse väljaandmisest (AÕS § 261.1). Enda kinnisasja
omanikuna kinnistusraamatusse kandmiseks ei piisa ostueesõiguslasele üksnes ostja
nõusolekust kinnistusraamatu parandamiseks. See on üksnes eeldus, et nõuda müüjalt
müügilepingu täitmist, st mh kinnisasja omandi üleandmist. Ostueesõiguslase kinnisasja
omanikuks saamiseks on AÕS § 64.1 järgi vajalik võõrandaja ja omandaja kokkulepe
(asjaõigusleping) ja kande tegemine kinnistusraamatusse. Kuna ostueesõiguslasel on ostjana
VÕS § 208 lg 1 ja § 108 lg 2 järgi nõue müüja vastu omandi üleandmiseks, võib ta nõuda
müüjalt selleks vajalike tahteavalduste tegemist ning lähtudes TsÜS § 68 lg-st 5 ja TMS §


                                                                                          8 (11)
                                                                       Tsiviilasi nr 2-16-14035

184 lg-st 1 ka nende asendamist kohtuotsusega (vt ka nt Riigikohtu 25. novembri 2004. a
otsust tsiviilasjas nr 3-2-1-134-04 (RT III 2004, 34, 360), p 13; ja 23. septembri 2005. a
otsust tsiviilasjas nr 3-2-1-80-05 (RT III 2005, 29, 300), p 28). Selle eelduseks on aga mh see,
et müüja ei esita VÕS § 111 alusel vastuväitena seda, et ostueesõiguslane jättis lepingu
täitmata. Ostuhinna tasumata jätmise vastuväidet ei saa ta AÕS § 261.2 järgi esitada, kui
esialgne ostja oli ostuhinna talle tasunud. Seega on ostueesõiguslasel enda ostetud
kinnisasja omanikuna kinnistusraamatusse kandmiseks vajalik saada esialgse ostja
nõusolek tema omanikuna kinnistusraamatust kustutamiseks ning müüjalt enda
kinnistusraamatusse omanikuna kandmiseks (omandi üleandmiseks).

      Kohus asja lahendamisel lähtub ka eelpool esile toodud Riigikohtu juhendist.

       Nõuded ja see, kelle vastu missugust nõuet saab esitada tuleneb seadusest ning muud
konstruktsioonid ei ole võimalikud. Samuti kohus rõhutab, et TsMS § 5 lg 1 kohaselt hagi
menetletakse poolte esitatud asjaolude ja taotluste alusel, lähtudes nõudest ning TsMS § 4 lg
1, 2 kohaselt kohus menetleb tsiviilasja üksnes juhul, kui seaduses sätestatud korras on
esitatud hagi või muu avaldus. Hagimenetluses määravad pooled vaidluse eseme ja menetluse
käigu ning otsustavad taotluste ja kaebuste esitamise. Käesoleva asja lahendamisel kohus
lähtub viimati märgitust arvestusega, et tegemist ei ole asjaga, mida seadus kohustaks kohtul
menetlema omal algatusel.
2.4.
2.4.1. Kohus toob esile veel lisaks sellele, et OÜ Xxxxx Xxxxxxxxx ei ole võimalik hageda,
järgmist. Kohus on seisukohal, et kuivõrd VÕS § 244 lg 1 alusel ostueesõigus on õigus, mille
teostamise korral loetakse ostueesõigust omava isiku ja müüja vahel sõlmituks müügileping
samadel tingimustel, milles müüja ostjaga kokku leppis, siis p 2 nõutu ei ole iseseisvaks
vaidluse ega ka hagi esemeks. Kohus peab hageja poolt esitatu alusel seda hindama, ilma et
hageja peaks seda esitama iseseisva haginõudena. Seega puudub antud nõude puhul iseseisev
tuvastushuvi. Sel põhjusel on mittemenetletav (TsMS § 371 lg 1 p 5) hageja nõue p 2
tuvastada, et hageja on oma 05.02.2014 tehtud notariaalse ostueesõiguse teostamise
avaldusega sõlminud VÕS § 244 tähenduses müügilepingu Xxxx xxxxxxxx nr xxxxxxx
kaasomandi ostmiseks samadel tingimustel kui 05.12.2013 notariaalses müügilepingus,
millega Xxxxx Xxxxxxxxx OÜ võõrandas Xxxx xxxxxxxx Kostjale`le 6 000 euro eest,
milline summa tasaarvestati Kostja nõudega Xxxxx Xxxxxxxxx OÜ vastu. Tuvastada, et
hageja on sõlminud (võlaõigusliku) müügilepingu samal tingimusel mis kostja. Kui hageja on
esitanud müüja vastu nõude ostueesõigusega koormatud vara omandi üleandmiseks ja selleks
vajaliku müüja tahteavalduse asendamiseks kohtuotsusega, siis nimetatud asjaolud kuuluvad
hagi alusesse. Ka Riigikohus ei ole märkinud sellise nõude esitamise vajadust.
2.4.2.
    TsMS § 372 lg 2 p 2 kohaselt kohus võib jätta hagiavalduse menetlusse võtmata, kui hagi
ei ole esitatud hageja seadusega kaitstud õiguse ega huvi kaitseks või eesmärgil, millele riik
peaks andma õiguskaitset, või kui hagiga ei ole hageja taotletavat eesmärki võimalik
saavutada.
    Hageja on palunud seoses 05.12.2013 tehtud asjaõiguslepinguga Xxxx xxxxxxxx
üleandmiseks kohustada kostjat A. T. tegema asjaõigusliku käsutustehingu, andes selleks
kohtuotsuses järgmise nõusoleku kostja nimel ja asemel: „Xxxxx Xxxxxxxxx OÜ ja M. M.
vahel 05.12.2013 ostueesõiguse alusel sõlmitud võlaõigusliku lepingu alusel anda üle Xxxx
xxxxxxxx nr xxxxxxx omand M. M.`le ning kanda M. M. kinnistusraamatusse kinnistu
omanikuna (p 4). Kohus on seisukohal, et kuivõrd VÕS § 244 tulenevalt ei ole
ostueesõiguslasel võimalik esitada ostja vastu nõuet enda kinnistusraamatusse omanikuna
kandmiseks (omandi üleandmiseks), siis seetõttu eelpool (p 4) märgitud hagiaga ei ole

                                                                                         9 (11)
                                                                     Tsiviilasi nr 2-16-14035

võimalik nõudes taotletavat eesmärki saavutada, sellise nõude menetlusse võtmisest tuleb
keelduda.
2.4.3.
   TsMS § 372 lg 2 p 2 kohaselt kohus võib jätta hagiavalduse menetlusse võtmata, kui hagi
ei ole esitatud hageja seadusega kaitstud õiguse ega huvi kaitseks või eesmärgil, millele riik
peaks andma õiguskaitset, või kui hagiga ei ole hageja taotletavat eesmärki võimalik
saavutada.
   Hageja on palunud kohustada kostjat, A. T., (KRS § 34.1 lg 1) andma nõusolek Xxxx
xxxxxxxx nr xxxxxxx osas kandeavalduse esitamiseks, mille kohaselt kinnistu omanikuna
kantakse sisse ostueesõiguse alusel M. M. ning A. T. kui kinnistu kaasomanik kustutatakse
registrist ja kaasomand lõppeb. Kohtuotsuses anda nimetatud nõusolek kohtu poolt Kostja
nimel ja asemel (p 3).
   Käsutustehingu tühisuse tulemusena kaotab ostja ostueesõiguse teostamise korral
omandiõiguse. Ostueesõiguslasel on enda ostetud kinnisasja omanikuna kinnistusraamatusse
kandmiseks vajalik saada esialgse ostja nõusolek tema omanikuna kinnistusraamatust
kustutamiseks ning müüjalt nõusolek enda kinnistusraamatusse omanikuna kandmiseks
(omandi üleandmiseks). Sellise tahteavalduse võib asendada kohtuotsusega. VÕS § 244
tulenevalt juhul kui müüja annab ostueesõiguslasele nõusoleku viimase kinnistusraamatusse
omanikuna kandmiseks (omandi üleandmiseks) või selline tahteavaldus asendatakse
kohtuotsusega, saab ostueesõiguslane õiguse nõuda ostjalt kinnistusraamatu kande
parandamiseks vajaliku nõusoleku andmist. Käesoleval juhul kohus on keeldunud müüja
Xxxxx Xxxxxxxxx OÜ vastu hagi menetlemast, sest viimane on äriregistrist kustutatud.
Seega nõuet ostja A. T. vastu ei ole võimalik rahuldada, kuna Xxxxx Xxxxxxxxx OÜ
registrist kustutamise tõttu tema vastu sellekohast hagi ei ole võimalik menetleda ning
puudub müüja nõusolek omandi üleandmiseks/omaniku tahteavalduse asendamine
asjaõiguslepingu sõlmimiseks kohtuotsusega, mille järgselt ostja omandiõiguse kohta tehtud
kanne kinnistusraamatus rikuks ostueesõigusega isiku õigust olla ise omanikuna
kinnistusraamatusse kantud.
2.4.4.
    TsMS § 372 lg 2 p 2 kohaselt kohus võib jätta hagiavalduse menetlusse võtmata, kui hagi
ei ole esitatud hageja seadusega kaitstud õiguse ega huvi kaitseks või eesmärgil, millele riik
peaks andma õiguskaitset, või kui hagiga ei ole hageja taotletavat eesmärki võimalik
saavutada.
     Hageja on taotlenud omandi üleandmiseks tahteavalduse tegemiseks (5a) tuvastada
05.12.2013 asjaõiguslepingu (käsutustehingu) ning selle alusel tehtud kinnistusraamatu kande
tühisus, tuvastada et Xxxx xxxxxxxx kuulub ebaõige registrikande kohaselt lõpetatud
äriühingu vara jagamiseks õigustatud isikule, kelleks on Kostja (A. T.) ning teha Kostja
asemel samas lahendis siduv tahteavaldus, millega Kostja annab kinnistu üle Hagejale
vastavalt ostueesõiguse alusel 05.02.2014 sõlmitud kinnistu müügilepingule. Hageja viitab
TsÜS § 45 lg 1, mille kohaselt pärast võlausaldajate nõuete rahuldamist, raha hoiustamist,
tagatise andmist ja allesjäänud vara õigustatud isikutele väljajagamist esitavad likvideerijad
avalduse eraõigusliku juriidilise isiku registrist kustutamiseks.
   Kõigepealt kohus on seisukohal, et VÕS § 244 lg-s 6 alusel loetakse tühiseks eseme
käsutamine, kui käsutustehing tehti pärast ostueesõiguse teostamise õiguse tekkimist (st
pärast müügilepingu sõlmimist), mistõttu sellekohast tuvastusnõuet ei ole vaja esitada ja see
ei ole menetletav. Nõue tuvastada, et Xxxx xxxxxxxx kuulub ebaõige registrikande kohaselt
lõpetatud äriühingu vara jagamiseks õigustatud isikule, kelleks on Kostja (A. T.) ning teha
Kostja asemel samas lahendis siduv tahteavaldus, millega Kostja annab kinnistu üle Hagejale
vastavalt ostueesõiguse alusel 05.02.2014 sõlmitud kinnistu müügilepingule, on
perspektiivitu ja viide TsÜS § 45 lg 1 ei ole sobiv hageja poolt esitatud konstruktsioonis,

                                                                                      10 (11)
                                                                     Tsiviilasi nr 2-16-14035

samuti igasuguses vastuolus eelpool märgitud võlaõigusseaduses ostueesõiguse kohta
sätestatuga. VÕS § 244 tulenevalt ei ole ostueesõiguslasel võimalik esitada ostja vastu nõuet
enda kinnistusraamatusse omanikuna kandmiseks (omandi üleandmiseks).
2.4.5.
    Kohus toob esile veel lisaks sellele, et OÜ Xxxxx Xxxxxxxxx ei ole võimalik hageda,
järgmist. Hageja on taotlenud omandi üleandmiseks tahteavalduse tegemiseks (5b) tuvastada
05.12.2013 tehtud asjaõiguslepingu ning selle alusel 11.12.2013 Kohtunikuabi Helle
Roosvalt kinnistu nr xxxxxxx osas tehtud kinnisturaamatu kande tühisus ning teha OÜ
Xxxxx Xxxxxxxxx nimel 07.03.2014 seisuga tagasiulatuvalt siduv tahteavaldus, millega
äriühing annab Hagejale kinnistu üle vastavalt ostueesõiguse alusel 05.02.2014 sõlmitud
kinnistu müügilepingule.
    Kohus on seisukohal, et kuivõrd ostueesõiguse teostamine on reguleeritud
võlaõigusseaduses eespool märgitud paragrahvides, millistest tulenevalt on ostueesõiguslasel
on õigus müüjalt nõuda ostueesõigusega koormatud vara omandi üleandmist ja selleks
vajalikku müüja tahteavaldust ja selle kohtuotsusega asendamist ning ostjalt on õigus nõuda
kinnistusraamatu kande parandamiseks vajaliku ostja tahteavalduse kohtuotsusega
asendamist, siis seetõttu hageja poolt selliselt esitatud nõudega ei ole soovitavat eesmärki
saavutada ja nõude menetlemisest tuleb keelduda.
2.4.6.
    TsMS § 372 lg 2 p 2 kohaselt kohus võib jätta hagiavalduse menetlusse võtmata, kui hagi
ei ole esitatud hageja seadusega kaitstud õiguse ega huvi kaitseks või eesmärgil, millele riik
peaks andma õiguskaitset, või kui hagiga ei ole hageja taotletavat eesmärki võimalik
saavutada.
    Hageja on taotlenud (5.c) punktides 5 a või b tehtud tahteavalduse alusel parandada kohtu
enda poolt kanne TsMS § 600 alusel, kandes Xxxx xxxxxxxx omanikuna sisse Hageja (M.
M.) ning lõpetades kaasomandi. TsMS § 600 lg 1 kohaselt kande peale ei saa kaevata, kuid
registrit pidavalt kohtult võib taotleda ebaõige kande parandamist seaduses sätestatud korras,
lg 2 kohaselt seaduses sätestatud juhul muudab registrit pidav kohus andmeid omal algatusel.
Registrit pidav kohus parandab kande, kui kande aluseks olev kandemäärus on tühistatud või
muudetud. Kohus on seisukohal, et hageja poolt nõutu viitega TsMS § 600 lg 1, 2 on
täielikult ebakorrektne ning perspektiivitu ja sellega ei ole võimalik vastavat eesmärki hagi
esitamisega saavutada. TsMS § 600 lg 2 alusel kinnistusamet saab ise kandeid muuta või
parandada üksnes seaduses sätestatud juhul. Käesoleval juhul sellisel asjaolud puuduvad.
Esitatud nõude menetlemisest tuleb keelduda.

Ülaltoodu alusel kohus keeldub menetlusse võtmast M. M. hagi A. T. ja OÜ Xxxxx
Xxxxxxxxx vastu tuvastada OÜ Xxxxx Xxxxxxxxx võlgnevus M. M. ees summas 20712.- €
ning ostueesõiguse teostamiseks.

Menetluskulud tuleb jätta TsMS § 168 lg 1 alusel hagiavalduse esitaja enda kanda. Hageja
taotluse hagi tagamiseks jätab kohus läbi vaatamata.


/allkirjastatud digitaalselt/
Maili Tartu
kohtunik




                                                                                      11 (11)
