                              KOHTUOTSUS
                                 EESTI VABARIIGI NIMEL



Kohus                                 Harju Maakohus

Kohtukoosseis                         Kohtunik Kristi Rickberg

Otsuse tegemise aeg ja koht           30. mai 2016, Tallinnas, Kentmanni Kohtumaja

Tsiviilasja number                    2-14-58756

Tsiviilasi                            XXXXhagi XXXXvastu valduse üleandmise ja
                                      väljatõstmise nõudes

Tsiviilasja hind                      3500 eurot

Menetlusosalised ja nende esindajad   Hageja: XXXX(isikukood XXXX, elukoht XXXX);
                                      Hageja lepinguline esindaja: XXXX (OÜ Tallinna
                                      Õigusbüroo, e-post ardi@tallinnlaw.ee);
                                      Kolmas isik hageja poolel: XXXX(sündinud XXXX,
                                      elukoht XXXX);
                                      Kolmanda isiku lepinguline esindaja: Alari Avamägi
                                      (OÜ         Tallinna      Õigusbüroo,        e-post
                                      alari@tallinnlaw.ee);
                                      Kostja: XXXX(isikukood XXXX, elukoht XXXX, e-
                                      post XXXX);
                                      Kostja lepinguline esindaja: vandeadvokaat Tanel
                                      Mällas (Advokaadibüroo Luberg ja Päts OÜ,
                                      tanel.mallas@lplaw.ee).

Asja läbivaatamine                    17. mail 2016 avalikul kohtuistungil

Istungil osalenud isikud              Hageja lepinguline esindaja XXXX, kolmanda isiku
                                      lepinguline esindaja Alari Avamägi, kostja XXXX,
                                      kostja lepinguline esindaja vandeadvokaat Tanel
                                      Mällas

Juures viibis                         sekretär Triin Matteus
Resolutsioon


   1.   Rahuldada XXXXhagi XXXXvastu valduse üleandmise ja väljatõstmise nõudes.
   2.   Välja mõista XXXX(isikukood XXXX) valdusest XXXX asuv korteriomand (registriosa
        nr XXXX) ja kohustada XXXX andma XXXX asuva korteriomandi valdus üle XXXX
        (isikukood XXXX).
   3.   Juhul, kui XXXX(isikukood XXXX) keeldub kohtuotsuse resolutsiooni punkti 2
        vabatahtlikult täitmast, tõsta XXXX(isikukood 48012240270) koos talle kuuluvate
        esemetega Tallinnas XXXX asuvast korteriomandist välja.
   4.   Kohtuotsus kehtib ka XXXX suhtes (sündinud 12.01.1976).
Menetluskulud
   5.   Tsiviilasja menetluskulud jätta XXXXkanda.
   6.   Mõista XXXX välja XXXXkasuks menetluskulud 1848,60 eurot (üks tuhat kaheksasada
        nelikümmend kaheksa eurot ja 60 senti).
   7.   Mõista XXXX välja XXXXkasuks menetluskulud 858,50 eurot (kaheksasada
        viiskümmend kaheksa eurot ja 50 senti) ja viivised menetluskuludel VÕS § 113 lg-s 1
        sätestatud määras alates kohtuotsuse jõustumisest kuni kohase täitmiseni.


Edasikaebamise kord
Kohtuotsusele võib esitada Tallinna Ringkonnakohtule apellatsioonkaebuse 30 päeva jooksul
otsuse kättetoimetamisest. Kaebus võidakse lahendada kirjalikus menetluses, kui kaebuses ei
taotleta selle lahendamist istungil. Kohus selgitab, et kui menetlusosaline taotleb
apellatsioonkaebuse esitamisel menetlusabi, peab ta seaduses sätestatud tähtaja järgmiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse.

Hagi aluseks olevad asjaolud ja hageja nõue
  1. 01.07.2014 allkirjastasid hageja ja kostja notariaalse lepingu pealkirjaga „Kokkulepe
       lapsele elatise maksmiseks, suhtluskord lapsega ja muud kokkulepped”, mille punkti 3.1.1
       kohaselt andis hageja kostjale ja poolte ühisele lapsele õiguse tasuta kasutada kuni lapse
       täisealiseks saamiseni hagejale kuuluvat eluruumi asukohaga XXXX. Lepingus oli
       mainitud, et antud tingimus on kehtiv vaid juhul, kui laps elab emaga Eestis. Tulenevalt
       lepingu punktist 3.1.3 juhul, kui korteriomandisse asuvad elama kolmandad isikud, oli
       hagejal õigus loobuda korteriomandi tasuta kasutamisse andmisest, teavitades sellest
       kostjat e-posti teel ette vähemalt 7 päeva.
  2. 15.08.2014 sai hageja teada, et leidis aset kostjapoolne lepingurikkumine: korterisse asus
       elama XXXX. Samal päeval saatis hageja kostjale e-kirja teavitusega, et taganeb lepingust
       nr 3713. 25.08.2014 allkirjastas hageja notaris lepingust taganemise avalduse nr XXXX
       põhjusel, et kostja on lepingut nr XXXX rikkunud (avalduses olid toodud lepingurikkumise
       täpne kirjeldus – korterisse asus elama XXXX). Samal päeval ehk 25.08.2014 saatis notar
       eespool mainitud avalduse kostjale ning kostja on avalduse kätte saanud.
  3. Kostja valdus on pahauskne, kuna kostja teab, et tema valdusel puudub õiguslik alus ning
       teisel isikul on suurem õigus asja vallata. Alates 04.10.2014 peaksid ruumid hageja
       valduses olema. Kuna kostja ei ole pärast lepingust nr 3713 taganemisest ruume
       vabastanud, siis valdab kostja ruume õigusliku aluseta ja tema valdus on ebaseaduslik ning
       ruumid tuleb kostja valdusest hageja valdusesse välja mõista.

                                                                                               2
   4. Hageja palub rahuldada hagi ja välja mõista kostja ebaseaduslikust valdusest hageja
      valdusse korteriomand asukohaga XXXX Tallinnas, kohustada kostjat tagastama Tallinnas
      XXXX asuv eluruum hagejale, eluruumi tagastamisest keeldumise korral tõsta kostja
      nimetatud eluruumist välja, jätta menetluskulud kostja kanda.

Kolmanda isiku hageja poolel seisukoht
   5. Käesoleval juhul on senine hageja, XXXX, võõrandanud Tallinnas XXXX asuva korteri
      nr 44 20.02.2015 sõlmitud lepingu alusel XXXX. Kolmas isik omandas sellega õiguse
      korteri enda valdusse nõudmiseks.
   6. Kostja valdab vaidlusalust korterit ebaseaduslikult ja alusetult, mistõttu kolmandal isikul
      puudub omanikuna võimalus selle kasutamiseks. Hageja poolt hagile lisatud lepingust
      taganemise avaldusest nähtuvalt on hageja 25.08.2014 taganenud hageja ja kostja vahel
      01.07.2014 sõlmitud lepingust, millega oli hageja andnud kostjale muu hulgas kasutada
      temale omandiõiguse alusel kuulunud eluruumi, asukohaga XXXX, mistõttu on kostja
      kaotanud õiguse ja aluse nimetatud eluruumi kasutamiseks.
   7. Hageja poolt kostjaga 01.07.2014 sõlmitud lepingust taganemisega on hageja ja kostja
      vaheline võlasuhe, millega hageja oli muu hulgas andnud vaidlusaluse korteri kostja
      kasutusse, võlaõigusseaduse § 186 p 5 alusel lõppenud, mistõttu peab kostja andma üle
      lepingu alusel tema kasutusse antud korteri valduse. Kolmandale isikule teadaolevalt ei ole
      hageja ja kostja pärast 25.08.2014 sõlminud mitte mingitki kokkulepet ega lepingut
      vaidlusaluse korteri kostja kasutusse andmiseks. Kolmas isik on omandanud vaidlusaluse
      korteri pärast hageja poolt 01.07.2014 kostjaga sõlmitud lepingust taganemist 25. augustil
      2014.
   8. Kuivõrd ka kolmas isik eluruumi praeguse omanikuna ei ole sõlminud kostjaga mitte
      mingitki lepingut ega muud kokkulepet eluruumi kasutamiseks ega väljendanud selleks
      mitte mingitki tahet, siis valdab kostja eluruumi ebaseaduslikult. Kolmas isik on korteri
      omandamise järgselt korteri omanikuna tasunud korteri eest tarbimis- ja muude kulude
      makseid. Samas puudub kolmandal isikul omanikuna võimalus korteri kasutamiseks, kuna
      seda kasutab ebaseaduslikult ja alusetult kostja. Kolmas isik palub rahuldada hageja hagi
      kostja vastu, jätta kõik menetluskulud kostja kanda ja märkida, et kohtuotsus kehtib ka
      XXXXsuhtes.

Kostja vastuväited
   9. Kostja vaidleb esitatud hagile vastu. Kostja on kasutanud hagi esemeks olevat eluruumi
       vastavalt hageja ja kostja vahelisele notariaalsele kokkuleppele ning kolmandaid isikuid
       korteriomandisse elama asunud ei ole. XXXX on kostja ema, kes on hagi esemeks olevat
       korteriomandit kasutanud elukohana 2012 aastast kuni 2014. aasta juunini. See asjaolu on
       hagejale olnud teada ka 01.07.2014 notariaalse kokkuleppe sõlmimise ajal. Seega jääb
       kostjale arusaamatuks antud kontekstis tema ema käsitlemine kolmanda isikuna.
   10. Alates 17.10.2014 on XXXX alaline elukoht olnud korteriomand XXXX. Kostja kinnitab,
       et XXXX on kõnealuses eluruumis viibinud ka pärast notariaalse kokkuleppe sõlmimist,
       sest käib kostjal abiks laste hoidmisel ja majapidamistöödel, mis on perekondlikes suhetes
       väga tavapärane tegevus. Kostja hinnangul ei saa aga selletaolist lühiajalist viibimist
       eluruumis kuidagi käsitleda kokkuleppe punktis 3.1.3 sedastatud „elama asumisena“
       kuivõrd XXXXl on elukoht olemas. Kostja palub jätta hagi rahuldamata ja menetluskulud
       hageja kanda.

Kohtuotsuse põhjendused
  11. Kohus, tutvunud hagiavalduse, kostja vastuse, poolte poolt menetluse käigus esitatud
      seisukohtadega ja tõenditega, kuulanud pooled kohtuistungil ära, leiab, et hagi tuleb
      rahuldada.


                                                                                               3
   12. Hageja nõuab käesoleval juhul kinnisasja kostja ebaseaduslikust valdusest väljamõistmist.
       Kostja vaidleb hageja nõudele vastu, kuna leiab, et kostjal on õigus korteriomandi
       valdamiseks tulenevalt hageja ja kostja vahel 01.07.2014 sõlmitud lepingust.

   13. Antud juhul on hageja esitanud asjaõigusseaduse (AÕS) § 80 lg-st 1 tuleneva nõude. AÕS
       § 80 lg 1 kohaselt on omanikul nõudeõigus igaühe vastu, kes õigusliku aluseta tema asja
       valdab. Puudub vaidlus, et hageja näol oli tegemist XXXXasuva korteriomandi
       omanikuga. Samuti puudub vaidlus küsimuses, et käesoleval hetkel on kostja hagejale
       kuulunud korteriomandi valdaja. AÕS § 83 lg-st 1 tulenevalt võib valdaja asja
       väljaandmisest keelduda, kui tal on omaniku suhtes õigus asja vallata. Lähtuvalt eeltoodust
       tuleb tuvastada, kas kostjal esineb antud juhul õigus hagejale kuuluva korteriomandi
       valdamiseks.

   14. Riigikohus on lahendis nr 3-2-1-85-07 p-s 16 asunud seisukohale, et AÕS § 83 lõikest 1
       tulenevalt peab just kostja tõendama, et tal on õigus asja vallata. Kostja on asunud
       seisukohale, et alus korteriomandi valdamiseks tuleneb 01.07.2014 sõlmitud lepingust (kd
       I lk 7-13). Kohus kostja seisukohaga ei nõustu. Nimelt nähtub asjas esitatud tõenditest, et
       hageja on 25.08.2014 avaldusega hageja ja kostja vahel 01.07.2014 sõlmitud lepingust
       taganenud lepingu punkti 3.1.3 alusel, millest tulenevalt oli hagejal õigus lepingut
       taganeda, kui XXXXkorteriomandisse asuvad elama kolmandad isikud.

   15. Lepingu punkti 3.1.1. kohaselt on hageja andnud oma nõusoleku selleks, et
       XXXXkorteriomandit asuvad kasutama kostja ja poolte ühine laps, seega kohtu hinnangul
       on kõigi ülejäänud inimeste näol tegemist kolmandate isikutega lepingu punkti 3.1.3
       mõttes. Antud tsiviilasjas raames on tuvastamist leidnud, et hagejale kuulunud
       XXXXkorteriomandis elas ka kostja ema XXXX. Nimelt on Riigikohus oma 08.12.2015
       määruse punktis 13 leidnud, et puudub alus asuda seisukohale, et XXXX oleks kuni
       17.10.2014 elanud kusagil mujal kui vaidlusaluses korteris.

   16. Kohus on seisukohal, et eeltoodust tulenevalt on tuvastamist leidnud, et kuni 17.10.2014
       elas hagejale kuulunud korteris ka kostja ema, kes oli 01.07.2014 lepingu punkti 3.1.3
       mõttes kolmas isik, mis tähendab, et hagejal esines alus 01.07.2014 lepingust
       taganemiseks.

   17. VÕS § 188 lg 2 kohaselt, kui lepingupool võib vastavalt seadusele või lepingule lepingust
       taganeda, vabastab lepingust taganemine mõlemad lepingupooled nende lepinguliste
       kohustuste täitmisest. Võttes arvesse, et hageja on 01.07.2014 lepingust kehtivalt
       taganenud, on ära langenud hageja kohustus anda kostja valdusesse XXXXkorteriomand.
       Kuna hagejal 01.07.2014 lepingust tulenevat kohustust enam ei eksisteeri, ei ole kostjal
       seaduslikku alust korteriomandi valdamiseks. Kostja ei ole kohtu ette toonud ka ühtegi teist
       asjaolu, millest võiks kostjale tuleneda seaduslik alus korteriomandi kasutamise
       jätkamiseks.

   18. Seega kohus tuvastab, et kostjal ei ole õiguslikku alust hageja korteriomandi valdamiseks
       ja kohus rahuldab AÕS § 80 alusel hageja nõude välja mõista kostja valdusest XXXXasuva
       korteriomandi valdus ja kohustada kostjat korteriomandi valduse üleandmiseks hagejale.
       Juhul, kui kostja keeldub kohtuotsust vabatahtlikult täitmast, tuleb kostja korteriomandist
       välja tõsta.

   19. Tulenevalt TsMS §-st 125, §-st 132 on hagi hind 3500 eurot.

Menetluskulud

                                                                                                 4
20. TsMS § 173 lg 1 kohaselt märgib asja menetlenud kohus menetluskulude jaotuse
    menetlusosaliste vahel kohtuotsuses. TsMS § 162 lg-st 1 lähtuvalt kannab menetluskulud
    pool, kelle kahjuks otsus tehti. Käesoleval juhul kohus rahuldab hagi täies ulatuses,
    mistõttu jäävad tsiviilasja menetluskulud kostja kanda.

21. TsMS § 174 lg 2 kohaselt määrab maakohus menetluskulude rahalise suuruse kindlaks
    kohtuotsuses või menetlust lõpetavas määruses, kui menetluskulude kindlaksmääramine ei
    takista kohtuotsuse või menetlust lõpetava määruse tegemist.

22. Hageja on esitanud menetluskulude nimekirja, milles palub välja mõista lepingulise
    esindaja kulud summas 1698,60 eurot (koos käibemaksuga) ja riigilõivu summas 150
    eurot, kokku 1848,60 eurot. Samuti taotleb menetluskulude väljamõistmist kolmas isik
    hageja poolel. Kolmas isik palub kostjalt välja mõista menetluskulud seoses lepingulise
    esindaja tasuga 858,50 eurot (koos käibemaksuga).

23. TsMS § 138 lg 1 kohaselt on menetluskulud menetlusosaliste kohtukulud ja kohtuvälised
    kulud. TsMS § 138 lg 2 kohaselt on kohtukulu muu hulgas riigilõiv. TsMS § 144 p 1
    kohaselt on kohtuvälised kulud menetlusosaliste esindajate ja nõustajate kulud.

24. Hageja on kohtumenetluses tasunud riigilõivu haginõudelt 300 eurot, millest kostjaga
    seotud osa on 150 eurot. Kohus leiab, et riigilõivu tasumine 150 euro ulatuses on
    tõendamist leidnud ja see kuulub kostjalt väljamõistmisele.

25. Järgnevalt analüüsib kohus, millises ulatuses on hageja esindaja tasule kulunud
    menetluskulud põhjendatud. Antud juhul on hageja esmane lepinguline esindaja osutanud
    hagejale õigusabi 10,55 tundi ning hageja hilisem lepinguline esindaja on osutanud
    hagejale õigusabi 3 tunni ulatuses. Kohus leiab, et hageja esindajate nimetatud
    menetlustoimingute maht kokku 13,55 tundi on põhjendatud. Hageja lepingulised
    esindajad on esitanud hagiavalduse, tutvunud kostja seisukohtadega, kohtumäärustega,
    esitanud vastuseid kostja menetlusdokumentidele ning osalenud kohtuistungil.

26. Kolmanda isiku esindaja on õigusabiteenust osutanud 8,42 tunni ulatuses. Kolmanda isiku
    esindajal on viidatud aeg kulunud materjalidega tutvumiseks, kliendiga suhtlemiseks,
    avalduste esitamiseks ning kohtuistungiks ettevalmistamiseks ja sellel osalemiseks. Kohus
    on seisukohal, et kolmanda isiku esindaja nimetatud töötundide maht on põhjendatud.
    Menetlusosalised on käesolevas asjas kolmanda isiku esindaja nimetatud
    menetlusdokumente koostanud ja esitanud, samuti on asjas toimunud kohtuistung. Seega
    loeb kohus kolmanda isiku esindaja töötunnid mahus 8,42 tundi põhjendatuks.



27. Lähtudes Riigikohtu praktikast tuleb lisaks esindamisele kulunud aja põhjendatuse ja
    vajalikkuse hindamisele hinnata ka ühe tööühiku (s.o tunnitasu) põhjendatust ja vajalikkust
    (RKTKo 3-2-1-115-13 p 25). Kohus leiab, et hageja esindajate töötunnihinnad 110 eurot
    (ilma käibemaksuta) ja 85 eurot (ilma käibemaksuta) on mõistlikud ja jäävad turuhinna
    raamidesse. Seega arvestades, et hageja esmase esindaja töötundide põhjendatud maht oli
    10,55 tundi ning töötunni hind (ilma käibemaksuta) 110 eurot, on hageja esmase esindaja
    õigusabiteenuse kulud kokku 1160,50 eurot ilma käibemaksuta ja 1392,60 eurot koos
    käibemaksuga. Hageja hilisema esindaja töötundide põhjendatud maht oli 3 tundi ja
    töötunni hind 85 eurot ilma käibemaksuta, seega on hageja hilisema esindaja
    õigusabiteenuse kulud kokku 255 eurot ilma käibemaksuta ja 306 eurot koos
    käibemaksuga. Kokku on hageja õigusabiteenuse kulud 1696,60 eurot.
                                                                                             5
    28. Tulenevalt eeltoodust loeb kohus põhjendatuks hageja menetluskulud 1848,60 euro
        ulatuses, mis koosnevad lepingulise esindaja tasust 1696,60 eurot ja riigilõivust 150 eurot.

    29. Kolmanda isiku lepingulise esindaja töötunni hind on 85 eurot, millele lisandub käibemaks,
        s.o 102 eurot. Kohus loeb selle põhjendatud tunnihinnaks. Võttes arvesse, et kolmanda
        isiku esindaja töötundide maht oli 8,42 tundi, on kolmanda isiku õigusabiteenuse kulud
        kokku 858,50 eurot.

    30. Kolmas isik taotleb menetluskuludelt ka viivise väljamõistmist, mistõttu tuleb kostjal
        TsMS § 177 lg 4 alusel kolmanda isiku menetluskuludelt tasuda viivist VÕS § 113 lg-s 1
        sätestatud määras.



(allkirjastatud digitaalselt)
Kristi Rickberg
Kohtunik




                                                                                                  6
