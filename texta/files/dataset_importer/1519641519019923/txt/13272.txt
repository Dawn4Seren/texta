                                                                                 1-16-5033




                           KOHTUOTSUS
                               EESTI VABARIIGI NIMEL


Kohus                              Harju Maakohus

Otsuse tegemise aeg ja koht        08. juuni 2016 Tallinn, Liivalaia kohtumaja

Kriminaalasja number               1-16-5033 (16230200462)

Kohtunik                           Külli Iisop

Kohtuistungi sekretär              Liisi Kisler

Tõlk                               Oleg Zolotarjov

Kriminaalasi                       Valeri Rudenko süüdistuses KarS § 424              järgi
                                   kokkuleppemenetluses (kiirmenetluse korras)

Kohtuistungi toimumise aeg         08.06.2016

Prokurör                           Leelo Känd

Süüdistatav                        V a l e r i RUDENKO – isikukood: 36601300342; Eesti
                                   kodanik; emakeel: vene keel; keskeriharidusega; elukoht:
                                   XXX; töökoht: XXX OÜ; kehtivaid karistusi ei ole;
                                   tõkend puudub


RESOLUTSIOON
1. Süüdi tunnistada V a l e r i RUDENKO KarS § 424 järgi ja karistuseks mõista 7 (seitse)
kuud vangistust.

2. KarS § 74 alusel ei pöörata mõistetud vangistust täielikult täitmisele, kui V. Rudenko 2
(kahe) aasta pikkuse katseaja kestel ei pane toime uut kuritegu ning kriminaalhooldaja
järelevalve all täidab KarS § 75 lg 1 alusel nimetatud kontrollnõuded:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks ning
KarS § 75 lg 2 p 2 alusel kohustuse: mitte tarvitada alkoholi.

KarS § 78 p 1 kohaselt hakkab katseaeg kulgema kohtuotsuse kuulutamisest.


3. Lisakaristusena KarS § 50 lg 1 p 1 alusel ära võtta Valeri Rudenkolt mootorsõiduki
juhtimise õigus 5 (viieks) kuuks alates kohtuotsuse jõustumisest.

Liiklusseaduse § 127 alusel tuleb V. Rudenkol loovutada juhiluba Maanteeametile 5 (viie)
tööpäeva jooksul arvates otsuse jõustumisest.


4. Välja mõista Valeri Rudenkolt KrMS § 180 lg 1 alusel menetluskulud riigieelarve
tuludesse kokku summas 408,50 eurot (nelisada kaheksa eurot ja 50 senti), s.h määratud
kaitsjale makstud tasu 48 eurot, joobeseisundi tuvastamise kulu 38 eurot ja ½ süüdimõistva
kohtuotsusega kaasnevast sundrahast, s.o 322,50 eurot.

KrMS § 180 lg 3 alusel kohus määrab, et menetluskulusid on võimalik tasuda
vabatahtlikult osade kaupa, s.o 12 (kümne) kuu jooksul igakuiste maksetena arvates
kohtuotsuse jõustumisest.
Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt tasutud, suunatakse need täitmiseks kohtutäiturile
täitemenetluse seadustikus sätestatud korras.

Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.


Süüdistus
Valeri Rudenko juhtis tahtlikult 22.05.2016 kell 18.15 ajal Harjumaal Tallinnas Uus-Sadama
19 asuvas parklas mootorsõidukit Scania R420 LA4X2MEB registrimärgiga XXX, koos
järelhaagisega registrimärgiga XXX, olles joobeseisundis (etanooli sisaldus veres 3,01 mg/g).
Sellise käitumisega rikkus V. Rudenko liiklusseaduse § 69 lg 1 lg 2 p 1 ja korrakaitseseaduse §
36 lg 1 nõudeid. Juht ei tohi olla joobeseisundis. Joobeseisund on alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis
avaldub väliselt tajutavas häiritud või muutunud kehalistes või psüühilistes funktsioonides ja
reaktsioonides nõudeid. Alkoholijoobes olevaks loetakse mootorsõidukijuht, trammijuht ja
maastikusõidukijuht järgmistel juhtudel: juhi ühes grammis veres on vähemalt 1,50
milligrammi alkoholi või tema väljahingatavas õhus on alkoholi 0,75 milligrammi ühe liitri
kohta või rohkem.
Seega pani V. Rudenko toime mootorsõiduki juhtimise joobeseisundis s.o KarS § 424 järgi
kvalifitseeritava kuriteo.


                                                2
Kokkuleppe sisu
Süüdistatava, kaitsja ja prokuröri vahel sõlmitud kokkuleppe kohaselt taotleb prokurör kohtus
V. Rudenko süüditunnistamist KarS § 424 järgi ning tema karistamist 7-kuulise vangistusega.
Mõistetud vangistus jätta KarS § 74 lg 1 ja 3 alusel täitmisele pööramata 2 aasta pikkuse
katseajaga ning süüdistatav peab järgima talle pandud kontrollnõudeid ja kohustust mitte
tarvitada alkoholi. Lisakaristusena KarS § 50 lg 1 p 1 alusel ära võtta V. Rudenkolt
mootorsõiduki juhtimise õigus 5 kuuks.               Samuti tuleb süüdistataval hüvitada
kriminaalmenetluse kulud kogusummas 408,50 eurot 12 kuu jooksul igakuiste maksetena.

Kohtuliku arutamise järeldused
Kohtuistungil V. Rudenko tunnistas oma süüd ning kinnitas, et on kokkuleppest aru saanud ja
nõustub sellega täies ulatuses. Kaitsja osavõttu kohtuistungist ta ei soovinud.
Prokurör jäi sõlmitud kokkuleppe juurde ning palus kohtul kokkulepe otsusega kinnitada.

Kohtuliku arutamise põhjal teeb kohus järelduse, et süüdistatava poolt süü tunnistamine ja
kokkuleppe sõlmimine on olnud tema tõelise tahte avaldus ning kriminaalasja menetlemisel on
järgitud kõiki kokkuleppemenetluse sätteid.

Kohus leiab, et õigesti on kvalifitseeritud süüdistatava käitumine, tema süü talle inkrimineeritud
kuriteo toimepanemises on tõendamist leidnud kriminaalasjas kogutud kirjalike tõenditega ning
V. Rudenko tuleb süüdi tunnistada KarS § 424 järgi ja karistus mõista vastavalt sõlmitud
kokkuleppele. Õigusvastasust või süüd välistavaid asjaolusid ei ole kohus tuvastanud.

Samuti tuleb süüdistatavalt välja mõista menetluskulud kokkuleppes näidatud suuruses ja
viisil.

Kui 12 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Menetlusnormid, millest kohus juhindub otsuse tegemisel, on KrMS §-d 2561, 2564 lg 4, § 2565
lg 1 p 2 ja lg 2, 175, 180, 179, 248 lg 1 p 5, 249, 311, 313.



Külli Iisop
Kohtunik

/allkirjastatud digitaalselt/




                                                3
