                                                                                2-15-14998




                               KOHTUMÄÄRUS
Kohus                             Tartu Maakohus
Määruse tegemise aeg ja koht      26. veebruar 2016. a, Jõgeva kohtumaja
Kohtunik                          Maimu Laumets
Tsiviilasja number                2-15-14998
Tsiviilasi                        Oxxx Oxxxxx hagi OÜ Paikpluss vastu töölepingu
                                  erakorralisest ülesütlemisest tuleneva hüvitise saamise
                                  nõudes
                                  OÜ Paikpluss vastuhagi Oxxx Oxxxxx vastu töölepingu
                                  ülesütlemise vaidlustamise nõudes
Menetlusosalised ja nende         Hageja/vastukostja    Oxxx      Oxxxxx     (isikukood
esindajad                         xxxxxxxxxxx,                                   elukoht
                                  xxxxxxxxxxxxxxxxxxxxxxxxxxxxxxxxxxx),
                                  Kostja/vastuhageja    OÜ Paikpluss       (registrikood
                                  11205709, asukoht Jõe 1 Põltsamaa, esindaja juhatuse
                                  liige Sxxxxx Kxxxxx)
Menetlustoiming                   Vastuhagist     loobumise     vastuvõtmine,    kompromissi
                                  kinnitamine ja asja menetluse lõpetamine
Kohtuistung                       16.02.2016.a
RESOLUTSIOON
1.   Võtta vastu OÜ Paikplussi vastuhagist loobumise avaldus ja lõpetada menetlus OÜ
     Paikpluss nõudes Oxxx Oxxxxx vastu töölepingu ülesütlemise vaidlustamise nõudes.
2.   Kinnitada hageja Oxxx Oxxxxx ja kostja OÜ Paikpluss vahel 16.02.2016. a
     kohtuistungil sõlmitud kompromiss, mille tingimused on alljärgnevad:
      2.1. OÜ Paikpluss maksab Oxxx Oxxxxxxx töölepingu erakorralise ülesütlemise hüvitise
           summas 1200 eurot (bruto).
      2.2. OÜ Paikpluss maksab punktis 2.1 nimetatud hüvitise kahes OxxxxOxxxxxxx
           osamakses:
           2.2.1. Esimese osamakse tähtaeg on 12.03.2016.a summas 600 eurot (bruto);
           2.2.2. Teise osamakse tähtaeg on 12.04.2016.a summas 600 eurot (bruto).
3.   Lõpetada tsiviilasja nr 2-15-14998 menetlus OxxxxOxxxxx hagi OÜ Paikpluss vastu
     töölepingu erakorralisest ülesütlemisest tuleneva hüvitise saamise nõudes.


Menetluskulude jaotus
Jätta menetluskulud poolte endi kanda.



                                                                                        1
                                                                                     2-15-14998
Edasikaebamise kord
Määruse peale saab esitada määruskaebuse Tartu Ringkonnakohtule Tartu Maakohtu Jõgeva
kohtumaja kaudu 15 päeva jooksul alates määruse kättetoimetamisest.

Menetluse käik
1. Oxxx Oxxxxx esitas 20.07.2015.a Tööinspektsiooni töövaidluskomisjonile avalduse OÜ
Paikpluss vastu töölepingu erakorralisest ülesütlemisest tuleneva hüvitise saamise nõudes.
2. OÜ Paikpluss esitas 06.08.2015.a Tööinspektsiooni töövaidluskomisjonile avalduse Oxxx
Oxxxxx vastu töölepingu ülesütlemise vaidlustamise nõudes.
3. 09.09.2015.a otsustega rahuldas Tööinspektsiooni töövaidluskomisjon Oxxx Oxxxxx
avalduse ning jättis rahuldamata OÜ Paikpluss avalduse.
4. 07.10.2015.a esitas OÜ Paikpluss kohtule avalduse punktis 3 nimetatud otsuste
läbivaatamiseks hagimenetluses. Kohus rahuldas 17.10.2015.a määrusega avalduse.
5. 16.02.2016.a toimunud kohtuistungil loobus OÜ Paikpluss oma vastuhagist. Pooled
sõlmisid Oxxx Oxxxxx hagi osas kohtuistungil kompromissi.


Kohtu põhjendused
8. TsMS § 428 lg 1 p 3 lõpetab kohus menetluse otsust tegemata, kui hageja on hagist
loobunud. Vastavalt TsMS § 429 lg1 võtab kohus hagist loobumise vastu määrusega, millega
ühtlasi lõpetab asja menetluse.
Kohus leiab, et OÜ Paikpluss hagist loobumise saab vastu võtta ja vastuhagi osas menetluse
lõpetada.
9. Kohus leiab, et poolte kompromiss ei ole vastuolus heade kommetega ega riku avalikku
huvi ning on võimalik kinnitada. Kohus kinnitab kompromissi ja lõpetab asja menetluse.
10. Vastavalt TsMS § 428 lg 1 p-le 4 lõpetab kohus menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt võivad pooled
menetluse kuni hagi kohta tehtud lahendi jõustumiseni lõpetada kompromissiga. Kohus
kinnitab kompromissi määrusega, millega ühtlasi lõpetab asja menetluse. Kompromissi
kinnitamise määruses märgitakse kompromissi tingimused. TsMS § 430 lg 3 järgi ei kinnita
kohus kompromissi, kui see on vastuolus heade kommetega või seadusega või rikub olulist
avalikku huvi või kui kompromissi ei ole võimalik täita.
11. Kohus selgitab kompromissi sõlmimise ja menetluse lõpetamise õiguslikke tagajärgi:
TsMS § 432 näeb ette, et menetluse lõpetamise korral kompromissiga, on lõpetamisel samad
materiaalõiguslikud ja protsessuaalsed tagajärjed nagu menetluse lõpetamisel kohtuotsusega,
kui seadusest ei tulene teisiti. Kooskõlas TsMS § 430 lg-ga 6 asendab kokkuleppe sõlmimine
kohtu kinnitatud kompromissina kokkuleppe notariaalset tõestamist. Kompromissi saab
vastavalt TsMS § 430 lg-s 8 sätestatule tühistada ja selle tühisusele saab tugineda
tsiviilseadustiku üldosa seaduses nimetatud alustel ning kompromissist saab taganeda või selle
üles öelda võlaõigusseaduses nimetatud alustel. Kompromissi saab tühistada või selle
tühisusele tugineda ning kompromissist saab taganeda või kompromissi üles öelda üksnes
kompromissi kui täitedokumendi alusel toimuva täitemenetluse hagiga lubamatuks
tunnistamise menetluses. Kui kohus sellise hagi rahuldab, loetakse, et kompromissil ei ole
täielikult või osaliselt õiguslikke tagajärgi ja menetlus asjas, milles kompromiss sõlmiti, jätkub.
12. Pooled ei ole kompromissiga kokku leppinud, et loobuvad edasikaebamise õigusest
kohtumäärusele või lühendavad määruskaebuse esitamise tähtaega. Seega TsMS § 661 lg 2
alusel on määruskaebust võimalik esitada 15 päeva jooksul alates määruse kättetoimetamisest.

                                                                                                2
                                                                             2-15-14998

Menetluskulude jaotus
14. TsMS § 173 lg 1 kohaselt esitab asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses.
TsMS § 168 lg 3 kohaselt kannavad kompromissi sõlmimise korral pooled oma
menetluskulud ise, kui nad ei ole kokku leppinud teisiti.
Pooled on kompromissiga kokku leppinud, et menetluskulud jäävad poolte endi kanda. Kohus
jätab menetluskulud poolte endi kanda.

/allkirjastatud digitaalselt/
Maimu Laumets
kohtunik




                                                                                      3
