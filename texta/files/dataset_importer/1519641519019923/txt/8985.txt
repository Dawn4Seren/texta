                         KOHTUMÄÄRUS

 Kohus                            Tartu Maakohus

 Määruse tegemise aeg ja koht     19. augustil 2016. a Tartu kohtumajas

 Kriminaalasja number             1-15-6311

 Kohtukoosseis                    Kohtunik Peet Teidearu

 Kohtuistungi sekretär            Heli Nurmoja

 Prokurör                         Lõuna Ringkonnaprokuratuuri abiprokurör Meelis Juursoo
                                  (istungil ei osalenud)

 Kriminaalasi                     Urmas Kivimurru tingimisi enne           tähtaja   lõppemist
                                  vangistusest vabastamise otsustamine

 Süüdimõistetu                    Urmas Kivimurd
                                  isikukood: 36410104221; viibimiskoht: Tartu Vangla
                                  asukohaga Turu 56, Tartu; elukoht vabanemise korral: XXXX


 Kaitsja                          Vandeadvokaat Rein Napa riigi õigusabi korras

Juhindudes kriminaalmenetluse seadustiku (edaspidi KrMS) § 180 lg-st 1, 426 lg-test 1 ja 2 ja §
432 lg-test 3, 32, 33, kohtunik

                                           määras:

Jätta Urmas Kivimurd temale Tartu Maakohtu 28.08.2015. a otsusega kriminaalasjas nr 1-
15-6311 mõistetud vangistuse kandmiselt tingimisi enne tähtaega vabastamata.
Välja mõista Urmas Kivimurrult riigi tuludesse riigi õigusabi korras määratud kaitsjale
makstud tasu 72 (seitsekümmend kaks) eurot.

Makseinfo
Riigi kasuks välja mõistetud menetluskulud tuleb tasuda Maksu- ja Tolliameti arveldusarvele nr
EE351010052031000004 SEB Pank AS-is või arveldusarvele nr EE502200221014193355
Swedbank AS-is või arveldusarvele nr EE401700017002872300 Nordea Bank Finland PLC Eesti
filiaalis või arveldusarvele nr EE873300333499990003 Danske Bank AS Eesti filiaalis.



                                                                                             1
Menetluskulude tasumisel tuleb viitenumbriks märkida 99915700058102, selgituseks tuleb
märkida kohustatud isiku nimi, kohtuasja number ning makseliigi nimetus.

Vastavalt KrMS § 417 lg-le 2 ja §-le 423 on menetluskulude tasumiseks aega 1 kuu alates
kohtulahendi jõustumisest. Eelnimetatud tähtajaks menetluskulude tasumata jätmise korral
pööratakse kohtumäärus menetluskulude osas sundtäitmisele täitemenetluse seadustikus
ettenähtud korras. Täitemenetlusega kaasnevad täitemenetluse kulud, mis nõutakse välja
võlgnikult.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast kohtumäärusest
teada või pidi teda saama.

Menetluse käik ja asjaolud
Tartu Maakohtu 28.08.2015. a kokkuleppemenetluse otsusega kriminaalasjas nr 1-15-6311
tunnistati Urmas Kivimurd süüdi karistusseadustiku (edaspidi KarS) § 199 lg 2 p 9 järgi ning
mõisteti temale karistuseks 2 kuud vangistust. KarS § 68 lg 1 alusel arvati Urmas Kivimurru
kahtlustatavana kinnipidamise aeg 3 päeva karistusaja hulka ning lõplikuks ärakandmisele
kuuluvaks karistuseks mõisteti temale 1 kuu ja 27 päeva vangistust. KarS § 65 lg 2 alusel
suurendati mõistetud karistust Urmas Kivimurrule Tartu Maakohtu 20.05.2013. a otsusega
kriminaalasjas nr 1-13-240 mõistetud karistuse ärakandmata osa, s.o 1 aasta 1 kuu ja 20 päeva
pikkuse vangistuse võrra ja kohtuotsuste kogumis mõisteti temale liitkaristuseks 1 aasta 3 kuud ja
17 päeva vangistust alates 28.08.2015. a. Kohtuotsus jõustus 15.09.2015. a.

Urmas Kivimurru karistuse kandmise aeg algas seega 28.08.2015. a ja karistuse täieliku
ärakandmise korral lõppeks see 15.12.2016. a.

07.07.2016. a esitas Tartu Vangla maakohtule materjalid Urmas Kivimurru vangistusest tingimisi
enne tähtaega vabastamise kohta KarS § 76 lg 2 p 2 järgi. Materjalidest nähtuvalt vangla ei toeta
Urmas Kivimurru tingimisi ennetähtaegset vabastamist, kuna leiab, et suure tõenäosusega võib
kinnipeetav vabaduses toime panna uued kuriteod.

Kohtumenetluse poolte seisukohad
Prokurör esitas Urmas Kivimurru tingimisi enne tähtaega vabastamise võimalikkuse kohta
kirjaliku arvamuse, milles nõustub vangla seisukohaga. Urmas Kivimurdu on kriminaalkorras
karistatud kokku kahekümne kolmel korral, kehtivaid karistusi on tal kolmteist. Reaalset
vanglakaristust kannab Urmas Kivimurd viieteistkümnendat korda. Kriminaalhooldusel on Urmas
Kivimurd olnud seitse korda, kuid ükski neist ei lõppenud edukalt. Seega ei ole kinnipeetav
loobunud kuritegude toimepanemisest mitmekordsele süüdimõistmisele ja karistuse kandmiseks
antud korduvatele kergematele võimalustele vaatamata. Enamus Urmas Kivimurru kuritegusid on
toime pandud alkoholijoobes või alkoholi hankimiseks. Alkoholi kuritarvitamine on takistanud tal
täita ka kriminaalhoolduse nõudeid. Ehkki Urmas Kivimurd tunnistab alkoholiprobleemi, ei ole ta
suutnud reaalseid samme ette võtta, et sellega tegeleda. Kuigi vanglas on ta läbinud
sotsiaalprogrammi „Eluviisitreening“, siis vaadates Urmas Kivimurru varasemat elukäiku, on suur
tõenäosus, et kontrollitud keskkonnast lahkudes naaseb ta varasema elustiili juurde ning hakkab
taas tarvitama alkoholi. Sellest tulenevalt on suur ka uute süütegude toimepanemise tõenäosus ning



                                                                                                 2
oht, et ta ei suuda kriminaalhooldust tulemuslikult läbida. Seetõttu palub prokurör kohtul jätta
Urmas Kivimurd vangistusest tingimisi enne tähtaega vabastamata.

Urmas Kivimurd avaldas kohtule, et on nõus temale määratavate kriminaalhoolduse kohustustega.
Elama asuks ta XXXX. XXXX ta elama ei läheks, seal ei ole tööd. Ta tahaks oma eluga edasi
minna.

Kaitsja leidis, et Urmas Kivimurru võiks ennetähtaegselt vabastada ja määrata ta
kriminaalhooldusele, vaatamata sellel et isikut on korduvalt karistatud. Arvestades järelejäänud
karistuse pikkust on võimalik Urmas Kivimurdu vanglast vabastada.

Kohtuniku seisukoht
Urmas Kivimurd kannab liitkaristust muuhulgas ka KarS § 200 lg 7, 8 järgi, mis on tahtlik esimese
astme kuritegu. KarS § 76 lg 2 p 2 kohaselt võib kohus tahtlikus esimese astme kuriteos süüdlase
katseajaga tingimisi enne tähtaega vabastada, kui ta on tegelikult ära kandnud vähemalt kaks
kolmandikku mõistetud karistusajast, kuid mitte vähem kui 4 kuud. Käesolevaks ajaks on Urmas
Kivimurd temale mõistetud karistusajast vähemalt kaks kolmandikku, kuid mitte vähem kui 4 kuud
ära kandnud. Seega on olemas formaalne alus tema vangistusest tingimisi ennetähtaegseks
vabastamiseks.

KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
materiaalse alusena kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib süüdlasele
kaasa tuua tingimisi enne tähtaega karistusest vabastamine.

Käesoleva vangistuse aeg on Urmas Kivimurrul kulgenud hästi. Tal puuduvad kehtivad
distsiplinaarkaristused. Kinnipeetav on läbinud sotsiaalprogrammi „Eluviisitreening“.
Ajavahemikul 19.02-30.06.2015. a töötas ta Tartu Vanglas majandustöödel. Alates 11.03.2016. a
kannab Urmas Kivimurd oma karistust Tartu Vangla avavangla osakonnas. Avavanglas viibimise
ajal on tal võimaldatud järelevalveta liikuda väljaspool vangla territooriumit ning alates
17.05.2016. a töötab ta väljaspool vanglat XXXX abitöölisena. Ta on aktiivselt osalenud ka kiriku
töös, millest on väidetavalt saanud tuge oma mõtteviisi muutmiseks.

Samas kannab Urmas Kivimurd korduvat vangistust. Varem on talle mõistetud ka tingimisi
vangistusi, kuid kinnipeetav ei ole kordagi suutnud läbida nendega kaasnevat katseaega. Urmas
Kivimurd ei täitnud käitumiskontrolli tingimusi ning pani katseaja kestel toime uued kuriteod.
Vangla iseloomustusest nähtub, et tal on kindlad iseloomu- ja käitumuslikud eripärad, mis tema
iga arvestades ei allu kergelt muutustele. Lisaks on tal probleemid alkoholi liigtarvitamisega,
millele ta seniajani ei ole suutnud lahendust leida. Ta on alkoholiprobleemist vabanemiseks
otsinud abi ka meditsiinist (lasi paigaldada ampulli), kuid pettus meetodites ning hakkas taas
alkoholi tarvitama. Järelikult on suur oht, et vangla kontrollitud tingimustest lahkudes Urmas
Kivimurd jätkab endise, nn asotsiaalse eluviisi viljelemist ning alkoholi kuritarvitamist. Kohtul
puudub veendumus, et ainuüksi sotsiaalprogrammi „Eluviisitreening“ läbimine ning Urmas
Kivimurru motiveeritus alkoholi tarvitamisest loobumiseks suudaks tagasilangust ära hoida. See
omakorda aga viitab suurele tõenäosusele, et Urmas Kivimurd jätkab vabaduses samasuguste
kuritegude toimepanekut. Ka puudub kohtunikul kõike seda arvesse võttes veendumus, et Urmas
Kivimurd suudab alluda käitumiskontrollile.

Lisaks vabaneb Urmas Kivimurd tingimustesse, mis ei toeta tema taasühiskonnastumist. Tema
suhted veel elus pereliikmete – venna ja õega – on katkenud. Õde ei soovi temaga suhelda, kuna


                                                                                                 3
tal puudub usk, et vend, kes on palju kordi andnud häid lubadusi, suudaks vabaduses
seaduskuulekat elu elada. Urmas Kivimurrul on küll täiskasvanud poeg, kes soovib oma isa
vabanedes nii moraalselt kui materiaalselt toetada, kuid samas on Urmas Kivimurru pojal endal
õiguskuulekusega probleeme ning see ei tee temast head tugiisikut. Urmas Kivimurdu on lubanud
toetada ka tema sõber J.Õ., kuid kohtul puuduvad andmed selle kohta, mis isikuga tegu on ning
kuivõrd head tuge ta kinnipeetavale vabaduses saab pakkuda. Vabanedes pole kinnipeetaval ka
töökohta. Arvestades seda, et Urmas Kivimurd on korduvalt viibinud kinnipidamisasutuses ning
seda, et 20 aasta jooksul ei ole ta ametlikult töötanud, vaid on episooditi teinud juhutöid, siis ei ole
kindlust, et ta vabanedes saab endale püsiva töökoha. Tema minevik näitab, et töö puudumist
asendas Urmas Kivimurd alkoholi tarvitamisega. Alkoholi tarvitamine, nagu öeldud eespool, võib
Urmas Kivimurru puhul päädida aga uute kuritegude toimepanekuga. Urmas Kivimurrule on
lubatud, et ta saab vabanedes asuda elama sotsiaalelupinnale aadressil XXXX. Samas on Urmas
Kivimurrul XXXX palju vanu tuttavaid, kes on varem talle negatiivset mõju avaldanud.
Taaskohtumine nendega võib olla tõukeks alkoholi tarvitamisele ning uute kuritegude
toimepanekule. Tugikeskusesse elama asumine nõuab aga isiku enesedistsipliini. Lisaks ei ole
kohtunik veendunud, et Urmas Kivimurd suudab talle pakutud elupinnal pikemalt peatuda. Ka
varem on talle võimaldatud sotsiaaleluruum. Pärast lepingu allkirjastamist Urmas Kivimurd aga
lahkus sealt, väites hiljem, et ei soovi XXXX elama asuda, kuna seal elab tema endine abikaasa,
kellega tal ei ole suhted kõige paremad. Urmas Kivimurd eelistas elada XXXX eemal, kasvõi ilma
kindla elukohata.

Eelnevat kogumis hinnates asub kohtunik seisukohale, et Urmas Kivimurru katseajaga tingimisi
ennetähtaegne vabastamine ei ole põhjendatud. On suur tõenäosus, et isik jätkab vabanedes oma
vana elustiili ning kriminaalhooldus ebaõnnestub. Ei ole veendumust, et Urmas Kivimurd suudab
alluda tingimisi ennetähtaegse vabanemisega kaasnevale käitumiskontrollile.

Menetluskulud
Käesolevas asjas on menetluskuludeks Urmas Kivimurru riigi õigusabi korras määratud kaitsjale
makstud tasu 72 eurot (KrMS § 175 lg 1 p 4). Lähtuvalt KrMS § 180 lg-st 1 tulevad riigi õigusabi
osutamisega seotud kulud hüvitada Urmas Kivimurrul.



Peet Teidearu
Kohtunik
/allkirjastatud digitaalselt/




                                                                                                      4
