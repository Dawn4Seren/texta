                                                                    Tsiviilasi nr 2-15-117953




                         KOHTUOTSUS
                               EESTI VABARIIGI NIMEL
                                  TAGASELJAOTSUS
Kohus                                Tartu Maakohus
Kohtunik                             Donald Kiidjärv
Otsuse avalikult
teatavakstegemise aeg ja koht        17. mai 2016, Tartu kohtumaja kantselei
Tsiviilasi                           PlusPlus Legal OÜ hagi Arnold Hausenbergi vastu
                                     võla väljamõistmiseks
Tsiviilasja hind                     1555 eurot 79 senti
Menetlusosalised ja nende            hageja: PlusPlus Legal OÜ (registrikood 12752805,
esindajad                            asukoht Jõe 3, 10151 Tallinn), lepinguline esindaja Triin
                                     Linholm (e-post menetlus@plusplus.ee)
                                     kostja: Arnold Hausenberg (isikukood XXXX, elukoht
                                     XXXX)
Menetluse liik                       lihtmenetlus
RESOLUTSIOON
1. Rahuldada tagaseljaotsusega PlusPlus Legal OÜ hagi Arnold Hausenbergi vastu
   22.08.2006 Arnold Hausenbergi ja Danske Bank A/S Eesti filiaali vahel sõlmitud
   limiidilepingu nr 479JM20610369 ja 25.01.2007 sõlmitud limiidilepingu lisa 1 alusel võla
   väljamõistmiseks osaliselt.
2. Välja mõista Arnold Hausenbergilt PlusPlus Legal OÜ kasuks:
   2.1. põhivõlg 830,31 eurot, intress 78,04 eurot ja viivised summas 471,23 eurot, kokku
        1379,58 eurot;
   2.2. viivis perioodi 12.11.2015 kuni 17.05.2016 (188 päeva) eest 90,54 eurot;
   2.3. viivis 0,058% päevas põhivõlalt alates 18.05.2016 kuni põhivõla täitmiseni.
3. Jätta Arnold Hausenbergilt PlusPlus Legal OÜ kasuks välja mõistmata põhivõlg 0,36
   eurot.
4. Tunnistada otsus tagatiseta viivitamata täidetavaks.
5. Toimetada otsus kätte pooltele.
Menetluskulude jaotus ja kindlaksmääramine
6. Jätta menetluskulud Arnold Hausenbergi kanda.
7. Välja mõista Arnold Hausenbergilt riigilõiv 225 eurot ja õigusabikulu põhjendatud ja
   vajalikus ulatuses 75 eurot, kokku menetluskulu 300 eurot, Plusplus Legal OÜ kasuks.
8. Arnold Hausenbergil tasuda hüvitamisele kuuluvatelt menetluskuludelt käesoleva lahendi
   jõustumisest alates kuni täitmiseni viivist VÕS § 113 lg 1 II lauses ettenähtud ulatuses.
Kaja esitamine
 9. Kostja võib esitada Tartu Maakohtule tagaseljaotsuse peale kaja, kui tema tegevusetus,
    mis oli tagaseljaotsuse tegemise aluseks, oli tingitud mõjuvast põhjusest. Kaja võib
    esitada sõltumata mõjuva põhjuse olemasolust, kui hagile vastamata jätmise puhul oli
    hagi kostjale või tema esindajale kätte toimetatud muul viisil kui isiklikult allkirja vastu
    üleandmisega või elektrooniliselt või tagaseljaotsust ei võinud seaduse kohaselt teha.
    Kaja võib esitada tagaseljaotsuse kättetoimetamisest alates 30 päeva jooksul. Kui
    tagaseljaotsus toimetatakse kätte avalikult, võib kaja esitada 30 päeva jooksul alates
    päevast, kui kostja sai tagaseljaotsusest või selle täitmiseks algatatud täitemenetlusest
    teada. Kajalt tasutakse kautsjon, mis vastab riigilõivule poolelt hagihinnalt, kuid mitte
    vähem kui 100 eurot ja mitte rohkem kui 1500 eurot. Kajale tuleb lisada kõik asja
    ettevalmistamise lõpuleviimiseks vajalik koos dokumentide ja nende lisade ärakirjadega
    vastavalt menetlusosaliste arvule.
 Apellatsioonkaebuse esitamine
 10. Hageja võib esitada otsuse peale apellatsioonkaebuse Tartu Ringkonnakohtule 30 päeva
     jooksul alates otsuse kättetoimetamisest, kuid mitte hiljem kui viie kuu möödumisel
     otsuse avalikult teatavakstegemisest. Kui apellant soovib asja arutamist kohtuistungil,
     peab ta seda apellatsioonkaebuses märkima; vastasel juhul loetakse, et ta on nõus asja
     lahendamisega kirjalikus menetluses.
 11. Ringkonnakohus võtab apellatsioonkaebuse menetlusse üksnes juhul, kui maakohtu
     otsuses on antud luba edasikaebamiseks või kui maakohtu otsuse tegemisel on selgelt
     ebaõigesti kohaldatud materiaalõiguse normi või on selgelt rikutud menetlusõiguse normi
     või on selgelt ebaõigesti hinnatud tõendeid ja see võis oluliselt mõjutada lahendit.
 Selgitus menetlusabi taotlejale
 12. Seaduses sätestatud tähtaja järgimiseks peab menetlusabi taotleja tegema tähtaja kestel
     ka menetlustoimingu, mille tegemiseks ta menetlusabi taotleb, eelkõige esitama
     kaebuse. Kaebuse põhjendamiseks või riigilõivu tasumiseks või kaebuses esineva sellise
     puuduse kõrvaldamiseks, mis on seotud menetlusabi taotlemisega, annab kohus
     mõistliku tähtaja pärast menetlusabi andmise taotluse lahendamist, kui nimetatud taotlus
     ei olnud esitatud põhjendamatult või tähtaja pikendamise eesmärgil.
KIRJELDAV JA PÕHJENDAV OSA
13. TsMS § 444 lg 3 alusel teeb kohus otsuse kirjeldava ja põhjendava osata.
14. Hagimaterjalid ja kirjaliku vastuse nõue on kostjale kätte toimetatud e-toimiku kaudu
    12.03.2016. Kostja, kellele kohus andis kirjaliku vastuse esitamise tähtaja, ei ole
    tähtaegselt kohtule vastanud.
15. Võlaõigusseaduse (VÕS) § 415 lg 2 näeb ette, et kui tarbija on teinud tarbijakrediidilepingu
    alusel makse, millest ei piisa kõigi sissenõutavaks muutunud kohustuste täitmiseks,
    arvestatakse makse: 1) esimeses järjekorras võla sissenõudmiseks tehtud kulude
    katteks; 2) teises järjekorras võlgnetava põhisumma katteks; 3) kolmandas järjekorras
    intressi katteks; 4) neljandas järjekorras muude kohustuste katteks. Hageja märkis
    hagiavalduses, et kostja kontolt peeti kinni 0,36 eurot, mis läks tasumata
    intressivõlgnevuse katteks. Kohus on seisukohal, et arvestades VÕS § 415 lg 2 sätestatut
    tuleb 0,36 eurot lugeda põhivõla katteks. Seetõttu vähendas kohus väljamõistetava
    põhivõla suurust 0,36 euro võrra.


/allkirjastatud digitaalselt/
Kohtunik




                                                                                               2
3
