                   KOHTUMÄÄRUS
Kohus                         Viru Maakohus

Määruse tegemise aeg ja       08.01.2016
koht                          Jõhvi kohtumaja

Kohtuasja number              1-08-8604

Kohtunik                      Anne PALMISTE

                              Andrei KOZLOVI avaldus täitemenetluse
Avaldus
                              nr.042/2009/1671 lõpetamiseks
                              Andrei KOZLOV, isikukood 38105312251, viibib
Avalduse esitaja
                              Viru Vanglas Ülesõidu 1 Jõhvi
Kohtutäitur                   Natalja MALAHHOVA

                              Jätta Andrei KOZLOVI avaldus täitemenetluse
                              lõpetamiseks täiteasjas nr.042/2009/1671 läbi
                              vaatamata.
RESOLUTSIOON                  Määruse ärakirjad edastada         avaldajale   ning
                              kohtutäiturile teadmiseks.
                              Määruse peale võib esitada määruskaebuse Viru
                              Maakohtule 15 päeva jooksul alates päevast, mil isik
                              sai määrusest teada või pidi teada saama.

Asjaolud ja menetluse käik

30.12.2015 saabus Viru Maakohtusse Andrei Kozlovi avaldus, milles palub lõpetada
menetlus täiteasjas nr.042/2009/1671 seoses aegumisega.

Andrei Kozlov tunnistati süüdi Pärnu Maakohtu 19.01.2009 otsusega nr.1-08-8604
KarS §424, §329 järgi ning karistati KrMS §238 lg.2 alusel vangistusega 2 kuud 20
päeva. Otsus jõustus 28.01.2009.

Sama otsusega mõisteti Andrei Kozlovilt välja menetluskuludena sundraha 417,02
eurot ning kaitsjatasu 110,86 eurot, kokku 527,88 eurot, mille sissenõudmiseks on
alustatud täitemenetlus nr.042/2009/1671.

Justiitsministeeriumi andmebaasi väljatrükist nähtub, et täiteasjas nr.042/2009/1671
alustati menetlust seoses Pärnu Maakohtu 19.01.2009 lahendiga, millega Andrei

                                                                                     1
Kozlovilt mõisteti välja menetluskulud summas 527,88 eurot. Käesoleval hetkel
kuuluvad täitmisele menetluskulud summas 527,88 eurot, kohtutäituri tasu 152,44
eurot, menetluse algatamise tasu 7,67 eurot ja täitekulu 4,91 eurot.

Kohtutäitur on 14.04.2009 saatnud võlgnikule täitmisteate ettepanekuga nõue
vabatahtlikult täita ja samuti ka otsuse võlgnikule kohtutäituri tasu väljamõistmise
kohta.


Maakohtu seisukoht

Kohus, tutvunud esitatud avaldusega ja täitetoimiku materjalidega, leiab, et Andrei
Kozlovi avaldus täitemenetluse lõpetamiseks seoses täitemenetluse aegumisega tuleb jätta
läbi vaatamata.

Avalduse esitaja on taotlenud kriminaalasjas välja mõistetud menetluskulude tasumiseks
alustatud täitemenetluse lõpetamist aegumise tõttu, juhtides kohtu tähelepanu TMS §202
lg.1, §210 ja KarS §82 lg.1 p.1.

Kriminaalmenetluse seadustiku §431 kohaselt lahendab lahendi teinud kohus või
kohtulahendit täimisele pöörava maakohtu täitmiskohtunik määrusega kriminaalmenetluse
seadustiku §-des 424–4281 ja 430 reguleerimata küsimused ning muud kohtulahendi
täitmisel ilmnevad kahtlused ja ebaselgused.

KrMS §432 lg.1 kohaselt lahendab täitmiskohtunik käesoleva asja määrusega kirjalikus
menetluses kohtumenetluse pooli kohtusse kutsumata.

Vastavalt TMS §50 on täitemenetluse lõpetamine kohtutäituri pädevuses. TMS §48 lg.1
p.1 kohaselt lõpetab kohtutäitur täitemenetluse sissenõudja avalduse alusel.

Käesoleva asja materjalidest nähtub, et avaldaja suhtes on alustatud täitemenetlus seoses
kriminaalasja menetluskulude nõudega. Kohus selgitab, et avaldaja poolt viidatud
õigusnormid on küll asjakohased aegumise kohaldamisel, ent ei ole asjassepuutuvad
käesolevas avalduses esitatud taotluse lahendamisel. Täitemenetluse lõpetamise pädevus
on vastavalt TMS §50 lg.1 kohtutäituril, mitte maakohtu kohtunikul. Seega tuleb avaldus
täitemenetluse lõpetamiseks esitada kohtutäiturile. Tegemist ei ole kriminaalasjas tehtud
kohtulahendi täitmisel tekkinud küsimuste, kahtluste või ebaselgustega, mille lahendamine
on KrMS § 431 kohaselt täitmiskohtuniku pädevuses, kuivõd Kriminaalmenetluse
seadustik ei anna täitmiskohtunikule õigust lõpetada täitemenetlust.


Kohus juhindus käesoleva määruse tegemise eelpooltoodust ja KrMS §383, §384, §386,
§387, §431, §432



(allkirjastatud digitaalselt)
Anne PALMISTE
kohtunik



                                                                                       2
