                     KOHTUMÄÄRUS
Kohus                          Harju Maakohus

Kohtunik                       Geete Lahi

Kohtujurist                    Anu Vismann

Määruse tegemise aeg ja koht   31. august 2016.a, Tallinn, Kentmanni kohtumaja

Tsiviilasja number             2-16-4857

Tsiviilasi                     XXXX´i avaldus eestkostetava XXXX nimel tehingute
                               tegemiseks kohtu nõusoleku saamine
                               Avaldaja (eestkostja): XXXX (isikukood XXXX, elukoht
Menetlusosalised ja nende
                               XXXX, e-post: XXXX);
esindajad
                               Puudutatud isik (eestkostetav): XXXX(isikukood XXXX
                               elukoht XXXX);
                               Puudutatud isiku esindaja RÕA korras: advokaat Raivo
                               Bergson (Advokaadibüroo A. Kunila & Ko, e-post:
                               raivo@bergson.ee);
                               Eestkosteasutus: Tallinna linn Kristiine Linnaosa Valitsuse
                               kaudu (asukoht Tulika tn 33b, Tallinn 10615, e-post
                               kristiine@tallinnlv.ee, Airi-Anu.Mugur@tallinnlv.ee).

Menetlustoiming                Lõpplahend hagita asjas, kirjalik menetlus

RESOLUTSIOON
  1. Rahuldada XXXX´i avaldus.
  2. Anda XXXX´ile (isikukood XXXX) kohtu nõusolek eestkostetavale XXXX´le
     (isikukood XXXX) kuuluvate korteriomandite asukohaga XXXX, Tallinn (Tartu
     Maakohtu kinnistusosakonna registriosa nr XXXX) ja XXXX, Tallinn (Tartu
     Maakohtu kinnistusosakonna registriosa nr XXXX) võõrandamiseks järgmistel
     tingimustel:
      2.1. korteriomandid XXXX, Tallinn ja XXXX, Tallinn võõrandada turuhinnaga;
      2.2. korteriomandite XXXX, Tallinn ja XXXX, Tallinn võõrandamisest saadud
           raha eest osta XXXXnimele uus vähemalt kahetoaline korteriomand Tallinna
           linnas;
      2.3. korteriomandite XXXX, Tallinn ja XXXX, Tallinn müügist ja uue
           korteriomandi ostmisest järelejääv raha kanda XXXXarvelduskontole;


                                           1
       2.4. XXXX´le kuuluvat raha kasutada XXXX´le inimväärsete elamistingimuste
            loomiseks ning temale vajamineva hoolduse ja ravi tagamiseks.
   3. Toimetada käesolev kohtumäärus menetlusosalistele kätte.
   4. Määrus kehtib ja kuulub täitmisele alates selle jõustumisest.
Menetluskulude jaotus
Jätta riigi õigusabi kulud ja tasu riigi kanda, ülejäänud menetluskulud neid kandnud isikute
kanda.

Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu kaudu
15 päeva jooksul alates määruse kättetoimetamisest.

Asjaolud
XXXX esitas 27.06.2016 Harju Maakohtule avalduse eestkostetava XXXXnimel tehingute
tegemiseks kohtu nõusoleku saamine.

27.07.2016 esitas Tallinna linn kohtule oma seisukoha.

03.08.2016 esitas XXXX´le RÕA korras määratud esindaja kohtule oma arvamuse.

Kohtumääruse põhjendused
Perekonnaseaduse (PKS) § 206 lg 1 kohaselt kaitseb eestkostja eestkostetava varalisi ja
isiklikke õigusi ning huve. Tulenevalt PKS § 202 kohaldatakse täisealise eestkostele lapse
eestkostet reguleerivaid sätteid. PKS § 131 lg-st 4 tulenevalt kohaldatakse kohtu nõusolekule
eestkostja esindusõiguse kohta käivaid sätteid. PKS § 183 lg 1 kohaselt on eestkostja kohustatud
eestkostetava vara hea eestkostja hoolsusega valitsema, säilitama ning võimaluse korral
suurendama. Muu hulgas peab eestkostja nõudma õigel ajal sisse eestkostetavale kuuluvad
nõuded ning valitsema eestkostetavale kuuluvat kinnisvara. PKS § 187 lg 1 p 1 kohaselt ei või
eestkostja eestkostetava nimel kohtu eelneva nõusolekuta käsutada eestkostetavale kuuluvat
kinnisasja või kinnisasjaõigust.

Avalduse kohaselt on XXXX oma ema XXXXeeskostja. Kohtu poolt on tõestatud, et XXXXei
saa oma eluga ise hakkama ja vajab eeskostjat. XXXXomab Tallinnas kahte ühetoalist korterit
aadressiga XXXXja XXXX. Oma ema XXXX´iga on avaldaja sunnitud koos elama ühetoalises
korteris aadressil XXXX. Elu kvaliteedi parandamiseks ja nende huvides soovib avaldaja
parandada elutingimusi. Selleks soovivad nad osta kahetoalise korteri, et igaühel oleks oma
tuba ja rohkem ruumi. Kahetoalise korteri ostmiseks peavad nad müüma mõlemad ühetoalised
korterid ja ostma kahetoalise korteri. Peale kahe ühetoalise korteri müümise ja kahetoalise
korteri ostmise, peab XXXX´le jääma ligikaudu 25 000 eurot. Seoses sellega taotleb XXXX loa
saamist kinnisvara müügiks.

Kristiine Linnaosa Valitsus toetab XXXX´i avaldust ja on arvamusel, et XXXX, Tallinn ning
XXXX, Tallinn asuvate korteriomandite võõrandamine ja neist saadava raha arvelt 2-toalise
korteri ostmine (või vajadusel vastavate vahetustehingute tegemine) on põhjendatud ja
eestkostetava huvides. Eestkosteasutus teeb ettepaneku vara müügiks ja omandamiseks
nõusoleku andmisel kohustada avaldajat peale uue korteriomandi ostmist võimaliku järele jääva
raha paigutama eestkostetava isiklikule pangakontole ja kasutama seda tema hooldamise ja
ravimisega seotud kulude katteks.


                                               2
XXXXesindaja on seisukohal, et kuivõrd esindatav on võimeline kõrvalist abi kasutades elama
väljaspool hooldusasutust, on põhjendatud tema nimele suurema eluaseme soetamine, kus
omaette toa saaks ka ema eest hoolitsev ja tema eestkostjaks olev poeg XXXX. Esindaja leiab,
et avalduse rahuldamine ja eestkostjale eestkostetava vara arvel viimase heaolu parandamiseks
suurema korteriomandi soetamiseks XXXXnimele nõusoleku andmine ei kahjusta
eestkostetava huve.

Tulenevalt eelnevast ning tuginedes seejuures eelkõige asjaolule, et eestkostetava õigused ja
huvid ei saa kahjustatud, rahuldab kohus avalduse tingimustega, mis on ära toodud käesoleva
määruse resolutsioonis.

Lähtudes tsiviilkohtumenetluse seadustiku (TsMS) § 172 lg 1 esimeses lauses ja sama
paragrahvi lg 3 teises lauses sätestatust, tuleb kohtu hinnangul jätta praeguses asjas
eestkostetava esindaja kulud Eesti Vabariigi kanda ning ülejäänud menetluskulud avaldaja
kanda.

Käesolev määrus kehtib ja kuulub täitmisele juhindudes TsMS § 478 lg 4 kolmandast lausest,
TsMS § 550 lg 1 p-st 6 ja lg-st 3 alates selle jõustumisest.

/allkirjastatud digitaalselt/


Geete Lahi
Kohtunik




                                             3
