                                                                                1-16-5054




                          KOHTUOTSUS
                              EESTI VABARIIGI NIMEL


Kohus                             Harju Maakohus

Otsuse tegemise aeg ja koht       09. juuni 2016 Tallinn, Liivalaia kohtumaja

Kriminaalasja number              1-16-5054 (16230102788)

Kohtunik                          Külli Iisop

Kohtuistungi sekretär             Liisi Kisler

Kriminaalasi                      Merike Toom süüdistuses KarS § 199 lg 2 p 9 - § 25 lg 2
                                  järgi kokkuleppemenetluses (kiirmenetluse korras)

Kohtuistungi toimumise aeg        09.06.2016

Prokurör                          Kristina Kivi

Süüdistatav                       M e r i k e TOOM – isikukood 45909130320; Eesti
                                  kodanik; keskharidusega; elukoht: XXX; töökoht: XXX;
                                  3    kehtivat    väärteokaristust;   tõkend  puudub;
                                  kahtlustatavana kinni peetud 07.06.2016


RESOLUTSIOON
1. Süüdi tunnistada M e r i k e TOOM KarS § 199 lg 2 p 9 - § 25 lg 2 järgi ja karistuseks
mõista 1 (üks) kuu vangistust.

2.KarS § 68 lg 1 alusel lugeda karistusest kantuks 3 päeva eelvangistust (07.-09.06.2016)
ning kandmisele kuulub 27 (kakskümmend seitse) päeva vangistust.

3. KarS § 73 alusel ei pöörata karistust (27 päeva vangistust) täielikult täitmisele, kui
Merike Toom 1 (ühe) aasta ja 6 (kuue) kuu pikkuse katseaja kestel ei pane toime uut
tahtlikku kuritegu.

KarS § 78 p 1 kohaselt hakkab katseaeg kulgema kohtuotsuse kuulutamisest.


4. Välja mõista Merike Toomilt KrMS § 180 lg 1 alusel menetluskulud riigieelarve
tuludesse kokku summas 370,50 eurot (kolmsada seitsekümmend eurot ja 50 senti), s.h
määratud kaitsjale makstud tasu 48 eurot ja ½ süüdimõistva kohtuotsusega kaasnevast
sundrahast, s.o 322,50 eurot.

KrMS § 180 lg 3 alusel kohus määrab, et menetluskulusid (370,50 eurot) on võimalik
tasuda vabatahtlikult osade kaupa, s.o 10 (kümne) kuu jooksul igakuiste maksetena
arvates kohtuotsuse jõustumisest.
Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt tasutud, suunatakse need täitmiseks kohtutäiturile
täitemenetluse seadustikus sätestatud korras.

Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.


Süüdistus
M.Toom isikuna, keda on karistatud KarS § 218 lg 1 alusel väheväärtusliku vallasasja varguse
eest 30.06.2015 ja 05.01.2016 (teod toime pandud 30.06.2015 ja 05.01.2016), 07.06.2016 kell
19.55 Tallinnas Sõpruse pst 201/203 asuvas Rimi Eesti Food AS-ile kuuluvas Magistrali Rimi
Hüpermarketi kaupluses, alustas vahetult vastavalt oma ettekujutusele teost süüteo
toimepanemist, võõra vara hõivamist selle ebaseadusliku omastamise eesmärgil, võttis ühe
568ml purgi õlut „Rock“ maksumusega 0,89 eurot, peitis kauba endaga kaasas olevasse
kilekotti, möödus kassadest ja läbis turvaväravad, jättes kauba eest tahtlikult tasumata, kuid
kuritegu jäi lõpule viimata tema tahtest olenemata, sest ta peeti kinni kaupluse turvatöötaja
poolt.
Oma tahtliku tegevusega Merike Toom pani toime võõra vallasasja äravõtmise katse selle
ebaseadusliku omastamise eesmärgil süstemaatiliselt, s.o KarS § 199 lg 2 p 9 - § 25 lg 2 järgi
kvalifitseeritava kuriteo.


Kokkuleppe sisu
Süüdistatava, kaitsja ja prokuröri vahel sõlmitud kokkuleppe kohaselt taotleb prokurör kohtus
M.Toomi süüditunnistamist KarS § 199 lg 2 p 9 - § 25 lg 2 järgi ning tema karistamist 1-kuulise
vangistusega, millest kantuks lugeda 3 päeva eelvangistust. Vangistus 27 päeva jätta KarS § 73
lg 1 ja 3 alusel täitmisele pööramata kui M.Toom 1 aasta ja 6 kuu pikkuse katseaja kestel ei
pane toime uut tahtlikku kuritegu.
Samuti tuleb süüdistataval hüvitada kriminaalmenetluse kulud summas 370,50 eurot ning seda
on võimalik teha vabatahtlikult osade kaupa 10 kuu jooksul igakuiste maksetena (37,05 eurot
kuus).

Kohtuliku arutamise järeldused
Kohtuistungil M.Toom tunnistas oma süüd ning kinnitas, et on kokkuleppest aru saanud ja
nõustub sellega täies ulatuses. Kaitsja osavõttu kohtuistungist ta ei soovinud.
Prokurör jäi sõlmitud kokkuleppe juurde ning palus kohtul kokkulepe otsusega kinnitada.




                                                2
Kohtuliku arutamise põhjal teeb kohus järelduse, et süüdistatava poolt süü tunnistamine ja
kokkuleppe sõlmimine on olnud tema tõelise tahte avaldus ning kriminaalasja menetlemisel on
järgitud kõiki kokkuleppemenetluse sätteid.

Kohus leiab, et õigesti on kvalifitseeritud süüdistatava käitumine, tema süü süstemaatilise
varguse katses on tõendamist leidnud kriminaalasjas kogutud kirjalike tõenditega ning M.
Toom tuleb süüdi tunnistada KarS § 199 lg 2 p 9 - § 25 lg 2 järgi ja karistus mõista vastavalt
sõlmitud kokkuleppele. Õigusvastasust või süüd välistavaid asjaolusid ei ole kohus tuvastanud.

Samuti tuleb süüdistatavalt välja mõista menetluskulud kokkuleppes näidatud suuruses ja
viisil.
Kui 10 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Menetlusnormid, millest kohus juhindub otsuse tegemisel, on KrMS §-d 2561, 2564 lg 4, § 2565
lg 1 p 2 ja lg 2, 175, 180, 179, 248 lg 1 p 5, 249, 311, 313.




Külli Iisop
Kohtunik
/allkirjastatud digitaalselt/




                                              3
