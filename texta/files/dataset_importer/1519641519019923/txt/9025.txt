                               KOHTUOTSUS
                               EESTI VABARIIGI NIMEL



 Kohus                         Tartu Maakohus Tartu kohtumaja

 Otsuse tegemise aeg ja koht   19. augustil 2016 Tartu Kalevi 1

 Kriminaalasja number
                               1-16-5486
 Kohtukoosseis                 kohtunik Ingeri Tamm

 Kohtuistungi sekretär         Kristi Suvi

                               Kaido    Undi    süüdistuses       KarS     §     424     järgi
 Kriminaalasi
                               kokkuleppemenetluses

 Prokurör                      abiprokurör Alar Häidberg

 Süüdistatav                   Kaido Unt
                               elukoht: XXX; isikukood: 37811185728; kodakondsus: Eesti
                               Vabariigi kodanik; haridus: XXX; emakeel: XXX; töö- või
                               õppimise koht: XXX
                               varasem karistatus: kriminaalkorras karistatud 3 korda, viimati
                               Tartu Maakohtu 11.11.2010. a otsusega KarS § 329 järgi 6 kuu
                               pikkuse vangistusega. KarS § 65 lg 2 alusel mõistis kohus
                               liitkaristuseks 7 kuud 8 päeva vangistust, liites Tartu
                               Maakohtu 30.12.2008. a otsusega mõistetud ärakandmata
                               karistuse 1 kuu 8 päeva vangistust. Karistus kantud.
                               Tõkend: ei ole kohaldatud

 Kaitsja                          -   (kokkuleppe sõlmimisel advokaat Aivar Kello)

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Süüdi tunnistada Kaido Unt KarS § 424 järgi ja mõista karistuseks 10 (kümme) kuud
vangistust.

                                             1
KarS § 68 lg 1 alusel arvata karistusaja hulka kahtlustatavana kinnipidamise aeg 04.06.
– 05.06.2016, s.o 2 (kaks) päeva, Kaido Undi poolt ärakandmisele kuuluv karistus on 9
(üheksa) kuud 28 (kakskümmend kaheksa) päeva vangistust.

KarS § 74 lg 1, 3 alusel määrata, et mõistetud karistust ei pöörata täielikult täitmisele, kui
Kaido Unt ei pane 2 (kahe) aasta pikkuse katseaja jooksul toime uut kuritegu ja täidab
KarS § 75 lg-s 1 sätestatud järgmisi kontrollnõudeid:
   • elab kohtu määratud alalises elukohas XXX
   • ilmub kriminaalhooldaja määratud ajavahemike järel kriminaalhooldusosakonda
      registreerimisele;
   • allub kriminaalhooldaja kontrollile oma elukohas ning esitab talle andmeid oma
      kohustuste täitmise ja elatusvahendite kohta;
   • saab kriminaalhooldusametnikult eelneva loa elukohast lahkumiseks Eesti territooriumi
      piires kauemaks kui viieteistkümneks päevaks;
   • saab kriminaalhooldusametnikult eelneva loa elu-, töö- või õppimiskoha vahetamiseks;
   • saab kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg 2 p 8 alusel määrata Kaido Undile katseajaks kohustus osaleda
kriminaalhooldusametniku poolt vajalikuks peetavas sotsiaalprogrammis.

KarS § 78 p 1 alusel hakkab katseaeg kulgema alates kohtuotsuse kuulutamisest. KarS §-s 75
sätestatud käitumiskontrolli nõudeid ja määratud kohustust hakatakse kohaldama alates
kohtuotsuse jõustumisest.

KrMS § 180 lg 1 alusel välja mõista Kaido Undilt riigi tuludesse menetluskuludena
sundraha 645 (kuussada nelikümmend viis) eurot ja muud menetluskulud 48
(nelikümmend kaheksa) eurot.

Määrata KrMS § 180 lg 3 alusel menetluskulud 693 (kuussada üheksakümmend kolm)
eurot tasumisele ositi 10 (kümne) kuu jooksul.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).
Kaido Undil tuleb menetluskulude tasumisel märkida viitenumber: 99916700057322.

Juhul kui menetlusosalised kohtuotsust ei vaidlusta, jõustub kohtuotsus 06.09.2016 ja
menetluskulude tasumise lõpptähtaeg on 06.07.2017.

Kohtulahendi alusel riigituludesse välja mõistetud rahaliste kohustuste tasumisel tuleb märkida
maksekorraldusele kohtulahendi number ning nõude liik, mida tasutakse. Kui makse
                                              2
teostatakse kolmanda isiku poolt, siis tuleb märkida maksekorraldusele veel isiku ees- ja
perekonnanimi, kelle eest makse teostatakse.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse juhul, kui tegemist
on       kokkuleppemenetlust       reguleerivate      menetlusnormide        rikkumisega       või
kriminaalmenetlusõiguse olulise rikkumisega vastavalt KrMS § 339 lg-le 1. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.

Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates otsuse avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.



KOHTUOTSUSE PÕHIOSA
I Kokkuleppe sisu

Kaido Unti süüdistatakse KarS § 424 järgi selles, et tema, juhtis 03.06.2016 kella 23.28 paiku
Tartus Aardla tn 27 juures mootorsõidukit Lada 2111 reg nr XXX, olles alkoholijoobes
(alkoholisisaldus väljahingatavas õhus oli 0,92 mg/l kohta) ja omamata mootorsõiduki
juhtimise õigust.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo asjaolude ja kvalifikatsiooniga, jõudsid kokkuleppele prokuröri poolt kohtus nõutavas
karistuse liigis ja määras ning hüvitamisele kuuluvates kriminaalmenetluse kuludes.

KarS § 424 järgi ettenähtud kuriteo toimepanemise eest nõuab prokurör kohtus süüdistatavale
Kaido Undile karistuseks 10 kuud vangistust. KarS § 68 alusel arvestatakse karistusaja hulka 2
päeva (04.-05.06.2016), mille vältel Kaido Unt oli kahtlustatavana kinni peetud, seega jääb
kandmisele kuuluvaks karistuseks 9 kuud ja 28 päeva vangistust. Lähtudes KarS §-st 74 lg 1 ei
pöörata mõistetud vangistust täielikult täitmisele, kui Kaido Unt ei pane 2 aastase katseaja
jooksul toime uut kuritegu ja täidab talle KarS §-s 75 sätestatud käitumiskontrolli ajaks pandud
kontrollnõudeid ning kohustusi. KarS § 75 lg 2 p 8 alusel, arvestades kuriteo toimepanemise
asjaolusid ning süüdlase isikut, määrata, et Kaido Unt on käitumiskontrolli ajal kohustatud
osalema kriminaalhooldusametniku poolt määratud sotsiaalprogrammis.

Kaido Undo menetluskuludeks on määratud kaitsja tasu kohtueelses menetluses 48 eurot ja
teise astme kuriteos süüdimõistmise korral kohtuotsusega kaasnev sundraha 645 eurot.
Vastavalt kokkuleppele tuleb eelnimetatud kriminaalmenetluse kulud, mis koosnevad riigi
õigusabi tasust ja sundrahast, ära tasuda 10 kuu jooksul arvates kohtuotsuse jõustumisest.

                                                3
Tsiviilhagi esitatud ei ole. Konfiskeerimisele kuuluvat vara ei ole.

II Kohtu seisukoht kokkuleppe osas


Kokkulepe oli süüdistatavale arusaadav ja ta jäi kohtus selle juurde.
Prokurör jäi sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus on seisukohal, et Kaido Unt on kokkuleppe sõlmimisel väljendanud oma tõelist tahet.
Kriminaalasjas kogutud tõendid annavad aluse tunnistada Kaido Unt süüdi KarS § 424 järgi
ning mõista talle karistus vastavalt kokkuleppele.

Menetluskuludeks on kohtueelses menetluses makstud kaitsjatasu 48 eurot (tl 33) ja sundraha,
mille suuruseks teise astme kuriteo toimepanemises süüdimõistmise korral on 1,5 kuupalga
alammäära, s.o 645 eurot (palga alammäär on alates 1. jaanuarist 2016. a 430 eurot). Vastavalt
kokkuleppele tuleb Kaido Undil hüvitada KrMS § 180 lg 1, 3 alusel kõik menetluskulud kokku
693 eurot ositi 10 kuu jooksul.


/allkirjastatud digitaalselt/

Ingeri Tamm
kohtunik




                                                4
