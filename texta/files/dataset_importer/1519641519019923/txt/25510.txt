                 KOHTUMÄÄRUS
Kohus                        Viru Maakohus

Määruse tegemise aeg ja      22.01.2016
koht                         Jõhvi kohtumaja

Kohtuasja number             1-09-14759 (09240103950)

Kohtunik                     Anne PALMISTE

Kohtuistungi sekretär        Jane VÄLI

Tõlk                         Svetlana HAMAZA

Asja läbivaatamise kuupäev   22.01.2016

Kohtuasi                     Riigi Tugiteenuste Keskuse taotlus Konstantin
                             TROITSKILE asenduskaristuse määramiseks
                             Konstantin TROITSKI
Süüdimõistetu
                             sünd. 29.04.1978, isikukood 37804290244, xxx


                             Riigi Tugiteenuste Keskuse taotlus Konstantin
                             TROITSKILE asenduskaristuse       määramiseks
                             rahuldada.
                             Asendada      Konstantin TROITSKILE Viru
                             Maakohtu 07.01.2010 otsusega kriminaalasjas
                             nr.1-09-14759 mõistetud rahaline karistus 80
RESOLUTSIOON                 päevamäära    ulatuses    vangistusega    26
                             (kakskümmend kuus) päeva.
                             Konstantin TROITSKI karistuse kandmise algus
                             on alates tema poolt karistuse kandmisele
                             asumisest.
                             Määruse peale võib esitada määruskaebuse Viru
                             Maakohtule 15 päeva jooksul alates päevast, mil isik
                             sai määrusest teada või pidi teada saama.

Asjaolud ja menetluse varasem käik




                                                                                    1
Viru Maakohtu 07.01.2010 otsusega tunnistati Konstantin Troitski süüdi KarS §424
järgi lühimenetluse korras ning karistati rahalise karistusega 80 miinimumpäevamäära
ulatuses, s.o. summas 4000 krooni (255,65 €). Kohtuotsus jõustus 15.01.2010.

Riigi Tugiteenuste Keskus esitas 07.12.2015 Viru Maakohtule avalduse, milles palus
Täitemenetluse seadustiku §206 lg.2 alusel Konstantin Troitskile mõistetud rahalise
karistuse asendadamist.
Avalduse kohaselt on kohtutäitur kontrollinud võlgniku vara olemasolu ning talle
teadaolevatel andmetel puudub võlgnikul vara või ei ole selle väärtus küllaldane,
katmaks vara realiseerimisega tekkivaid kulusid.


Maakohtu istung

Riigi Tugiteenuste Keskuse esindaja maakohtu istungile ei ilmunud.

Süüdimõistetu Konstantin Troitski selgitas maakohtu           istungil, et   kogu    rahalise
karistuse summa on kuni käesoleva ajani tasumata.


Maakohtu määruse põhjendused

Maakohus, tutvunud käesoleva asja materjalidega ja ära kuulanud menetlusosalised,
leidis, et Riigi Tugiteenuste Keskuse avaldus on põhjendatud.

Käesoleva asja materjalidest nähtub, et Konstantin Troitski oli 07.01.2010 süüdi
tunnistatud ja karistatud rahalise karistusega 80 miinimumpäevamäära ulatuses, s.o.
summas 4000 krooni (255,65 €). Kohtuotsus jõustus 15.01.2010.

Riigi Tugiteenuste Keskuse poolt esitatud avaldusest ja sellele lisatud materjalidest
ning süüdimõistetu enda seletusest maakohtu istungil nähtub, et rahalise karistuse
summat ei ole võlgnik tasunud ja käesolevaks ajaks on tasumata kogu rahalise
karistuse summa 255,65 € ulatuses.

Kohtutäitur Andrei Kreki 07.12.2015 täitmise võimatuse teatest nähtub, et rahalise
karistuse sissenõudmine täiteasjas 066/2010/533 ei ole võimalik. Kohtutäitur on
kontrollinud võlgniku vara olemasolu ning talle teadaolevatel andmetel puudub võlgnikul
vara, millele oleks võimalik sissenõuet pöörata. Autoregistrikeskuse andmetel kuuluvad
võlgnikule sõiduk xxx 1989). Sõidukitele on seatud käsutamise keelumärge kohtutäituri
poolt. Võlgnikule oli suunatud nõue esitada temale kuuluv sõiduk xxx arestimisele, kuid
võlgnik ei ole nimetatud autot arestimiseks esitanud. Sõidukite asukoht ei ole kohtutäiturile
teada ning seetõttu ei ole neile võimalik sissenõuet pöörata.

Vastavalt Karistusseadustiku §70 lg.1 kui süüdimõistetu ei tasu talle mõistetud
rahalise karistuse summat, asendab kohus selle vangistusega või süüdimõistetu
nõusolekul üldkasuliku tööga KarS §69 sätestatud korras või narkomaanide
sõltuvusraviga KarS §69-2 sätestatud korras.

Tulenevalt eeltoodust kuulub Riigi Tugiteenuste Keskuse avaldus rahuldamisele ja
rahaline karistus tuleb asendada vangistusega.


                                                                                           2
Asja materjalide kohaselt jõustus kohtuotsus võlgnikule rahalise karistuse
määramiseks 15.01.2010, seega rohkem kui 5 aastat tagasi. Ka täitemenetluse
algatamisest on möödunud juba üle 5 aasta. Võlgnik ei ole mõistetud summat
tasunud ja kuni käesoleva ajani on kohtuotsus lõplikult täitmata. Igale kuriteole peab
järgnema karistus ja kuna võlgnik ei ole ilmselgelt valmis karistusena mõistetud
rahalist karistust tasuma, tuleb see asendada vangistusega.

Vastavalt Karistusseadustiku §70 lg.2 vastab rahalise karistuse kolmele päevamäärale
üks päev vangistust.

Konstantin Troitskile mõisteti Viru Maakohtu 07.01.2010 otsusega karistuseks rahaline
karistus 80 miinimumpäevamäära ulatuses.

Rahalisele karistusele 80 päevamäära ulatuses vastab vangistus 26 päeva.

Eeltoodu alusel kuulub Riigi Tugiteenuste Keskuse avaldus rahuldamisele ning
süüdimõistetul tuleb talle mõistetud rahaline karistus ära kanda vangistusena – 26
päeva.

Süüdimõistetu karistuse kandmise algus on alates tema poolt karistuse kandmisele
asumisest.

Maakohus juhindus määruse tegemisel eeltoodust, Karistusseadustiku           §70 ning
Kriminaalmenetluse seadustiku §383, §384, §386 ja §387.




(allkirjastatud digitaalselt)
Anne PALMISTE
kohtunik




                                                                                    3
