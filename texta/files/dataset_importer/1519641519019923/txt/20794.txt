                              KOHTUOTSUS
                                  EESTI VABARIIGI NIMEL

Kohus                             Viru Maakohus
Otsuse tegemise aeg ja koht       21. märtsil 2016 Jõhvi kohtumajas

Kriminaalasja number              1-16 - 2354 (16244000354)

Kohtunik                          Inna Kirsipuu
Kohtuistungi sekretär             Merike Erisalu

Kriminaalasi                      Andres Pärnpuu süüdistuses KarS § 424 järgi kiirmenetluse
                                  kokkuleppemenetluses
Prokurör                          Viru Ringkonnaprokuratuuri abiprokurör Maarja Talts
                                  Andres Pärnpuu, isikukood 37804292227, Eesti Vabariigi
Süüdistatav                       kodanik, emakeel eesti keel, keskeriharidus, töötab xxx, elukoht
                                  xxx, kehtivad kriminaalkaristused puuduvad
                                  Oli kahtlustatavana kinni peetud 20.03.2016-21.03.2016, s.o 2 päeva
                                  Tõkendit ei ole kohaldatud

Kaitsja                           Allan Valk ( kokkuleppel)

RESOLUTSIOON                      Juhindudes KrMS § 249, § 2561-2565, kohus


O T S U S T A S:

ANDRES PÄRNPUU süüdi tunnistada KarS § 424 järgi.

Mõista karistuseks rahaline karistus 60 (kuuekümne) päevamäära ulatuses , s.o summas 1533 (üks
tuhat viissada kolmkümmend kolm) eurot 60 senti (arvestades süüdistatava keskmiseks
päevasissetulekuks 25,56 eurot).

KarS § 68 lg 1 alusel arvata karistusaja hulka eelvangistuses viibitud aeg 20.03.2016 – 21.03.2016,
s.o 2 päeva, mis vastab 6 (kuuele) rahalise karistuse päevamäärale ning lõplikuks karistuseks
mõista rahaline karistus 54 (viiskümmend neli) päevamäära, s.o summas 1380 (üks tuhat
kolmsada kaheksakümmend) eurot 24 senti.

KarS § 66 lg 1 alusel määrata rahalise karistuse summas 1380 (üks tuhat kolmsada
kaheksakümmend) eurot 24 senti tasumine ositi 12 (kaheteistkümne) kuu jooksul alates
kohtuotsuse jõustumisest Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
                                                                                                 1
Nordea pangas nr EE401700017002872300
Danske Bank nr EE873300333499990003
Maksekorraldusele märkida viitenumber 99916400002020 ning selgitus „Andres Pärnpuu 1-16-
2354 rahaline karistus“.

KarS § 50 lg 1 p 1 alusel mõista Andres Pärnpuule lisakaristuseks mootorsõiduki juhtimisõiguse
äravõtmine 2 (kaheks) kuuks.

Lisakaristuse kandmise algus – kohtuotsuse jõustumise kuupäevast.

Liiklusseaduse § 127 alusel on Andres Pärnpuu kohustatud 5 (viie) tööpäeva jooksul alates
käesoleva kohtuotsuse jõustumisest loovutama oma juhiloa Maanteeametile.

Välja mõista Andres Pärnpuult riigituludesse kriminaalmenetluskulud:
322,50 eurot sundraha.

KrMS § 180 lg 3 alusel lubada menetluskulude summa kokku 322,50 eurot maksmine 12
(kaheteistkümne) kuu jooksul alates kohtuotsuse jõustumisest.

Menetluskulud tuleb tasuda Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003
Maksekorraldusele märkida viitenumber 99916700020977 ning selgitus „Andres Pärnpuu 1-16-
2354 kriminaalmenetluse kulud“. Kui rahalised nõuded pole täies ulatuses tähtaegselt tasutud
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Edasikaebamise kord

Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas, teatades apellatsiooniõiguse kasutamise soovist
Viru Maakohtule kirjalikult seitsme päeva jooksul alates kohtuotsuse kuulutamisest ehk hiljemalt
28.03.2016
Apellatsioon esitatakse Tartu Ringkonnakohtule kirjalikult viieteistkümne päeva jooksul alates
päevast mil kohtuotsus on kohtukantseleis menetlusosalistele tutvumiseks kättesaadav.
Kohtuotsus on kättesaadav vahetult peale selle väljakuulutamist.
Kohtuotsus jõustub 15-päevase tähtaja möödumisel alates kohtuotsuse kättesaadavusest ehk
06.04.2016 juhul, kui ükski menetluspool ei ole kohtuotsuse peale apellatsiooni esitanud.

Kohtu tuvastatud asjaolud

Andres Pärnpuule on esitatud süüdistus selles, et tema juhtis 20.03.2016 kella 04.12 paiku Ida-
Virumaal Iisaku xxx maja juures mootorsõidukit xxx reg. nr xxx olles ise alkoholi tarvitamisest
tingitud joobeseisundis, mis avaldus selles, et mõõtes tõendusliku alkomeetriga Dräger Alcotest
7110 EST seerianumbriga ARBK-0026 tuvastati alkoholisisaldus tema ühes liitris väljahingatavas
õhus 0,90 mg/l. Andres Pärnpuu rikkus kuriteo toime panemise ajal kehtinud liiklusseaduse § 69
lg 1 nõudeid, mille kohaselt ei tohi mootorsõidukijuht olla joobeseisundis. Liiklusseaduse § 69 lg
2 p 1 järgi loetakse mootorsõidukijuht alkoholijoobes olevaks, kui juhi ühes grammis veres on


                                                                                                2
vähemalt 1,50 milligrammi alkoholi või tema väljahingatavas õhus on alkoholi 0,75 milligrammi
ühe liitri kohta või rohkem.

Sellega pani Andres Pärnpuu toime KarS § 424 järgi kvalifitseeritava kuriteo, s.o mootorsõiduki
juhtimise joobeseisundis.

Süüdistatav tunnistas end täielikult süüdi ja jäi kokkuleppe juurde, mille kohaselt KarS § 424
ettenähtud kuriteo toimepanemise eest nõuab prokurör kohtus süüdistatavale karistuseks rahalise
karistuse 60 päevamäära ulatuses (arvestades süüdistatava keskmiseks päevasissetulekuks
päevamäära 25,56 eurot) s.o. summas 1533 eurot ja 60 senti. KarS § 68 lg 1 alusel arvata
karistusaja hulka Andres Pärnpuu eelvangistuses kahtlustatavana kinnipeetavana viibitud 2 päeva
(20.03.2016 – 21.03.2016), mis vastab 6-le rahalise karistuse päevamäärale ja kandmisele
kuuluvaks rahaliseks karistuseks jääb 54 päevamäära, s.o 1380 eurot ja 24 senti. KarS § 66 lg 1
alusel määrata rahalise karistuse, s.o 1380 eurot ja 24 senti, tasumine ositi 12 kuu jooksul alates
kohtuotsuse jõustumisest. KarS § 50 lg 1 p 1 alusel võtta Andres Pärnpuult lisakaristusena ära
mootorsõiduki juhtimise õigus 2. kuuks.

Kriminaalasja arutamisel jõudis kohus järeldusele, et süüdistatava süüditunnistamine ja
kokkuleppe sõlmimine on olnud süüdistatava tõelise tahte avaldus ja kriminaalasja menetlemisel
on järgitud KrMS sätteid.

Kohtu meetmed

Kohus leiab, et Andres Pärnpuu tuleb süüdi tunnistada KarS § 424 järgi ning karistada teda
vastavalt kokkuleppele. Menetluskulud tuleb jätta Andres Pärnpuu kanda. Lubada menetluskulu
tasumine osade kaupa 12 kuu jooksul. Asitõendid ja tsiviilhagid puuduvad.


/allkirjastatud digitaalselt/

Inna Kirsipuu
kohtunik




                                                                                                 3
