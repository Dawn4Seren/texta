                                KOHTUMÄÄRUS
 Kohus                             Pärnu Maakohus

 Kohtunik                          Lea Pavelson

 Määruse tegemise aeg ja koht      03. märts 2016, Rapla

 Tsiviilasja number                2-16-1704
 Tsiviilasi
                                   Eesti Vabariigi avaldus Maksu- ja Tolliameti kaudu Osaühingu
                                   Arwen Systems pankroti väljakuulutamiseks
 Menetlusosalised     ja   nende
                                   Võlausaldaja Eesti Vabariigi avaldus Maksu- ja Tolliameti
 esindajad
                                   kaudu (rg-kood 70000349, asukoht Lõõtsa 8a, 15176 Tallinn, e-
                                   post kohtumenetlus@emta.ee), esindaja Karel Miisna
                                   (isikukood xxxxxxxxxxx, e-post Karel.Miisna@emta.ee).
                                   Võlgnik Osaühing Arwen Systems (rg-kood 109932284,
                                   asukoht      Viljandi    mnt      83,     Rapla,     e-post
                                   ArwenSystems@mail.com), seaduslik esindaja Reimo Saks
                                   (isikukood xxxxxxxxxxx, elukoht xxxxxxxx, xxx xxxx, xxxxxx
                                   xxxx, xxxxx xxxxxxx).
 Menetlustoiming                   Menetluse lõpetamine

RESOLUTSIOON

Lõpetada menetlus Eesti Vabariigi nõudes Maksu- ja Tolliameti kaudu Osaühingu Arwen
Systems pankroti väljakuulutamiseks.

Menetluskulud jätta Eesti Vabariigi kanda.

Edasikaebamise kord

Määruse peale võib esitada määruskaebuse Pärnu Maakohtu kaudu Tallinna Ringkonnakohtule 15
päeva jooksul alates määruse määruskaebuse esitajale kättetoimetamisest.

Hageja nõue

Võlausaldaja Eesti Vabariigi Maksu- ja Tolliameti kaudu palub rahuldada Eesti Vabariigi
pankrotiavaldus ning kuulutada välja Arwen Systems OÜ pankrot.
Maakohtu seisukoht

TsMS § 428 lg 1 p 3 sätestab, et kohus lõpetab menetluse otsust tegemata, kui hageja on hagist
loobunud.

Kohus leiab, et hageja hagist loobumise taotlus on põhjendatud ja kuulub rahuldamisele. Kohus võtab
hageja hagist loobumise vastu, kuna see ei riku olulist avalikku huvi.

Menetluskulude jaotus

Menetluskulud jätta võlausaldaja kanda.

19.02.2016 esitas võlausaldaja kohtule avalduse pankrotiavaldusest loobumise kohta kuna võlgniku
ainus teadaolev vara müüdi täitemenetluses peale pankrotiavalduse esitamist, on võlausaldaja
seisukohal, et sellises olukorras ei ole pankrotimenetlus enam otstarbekas.
Pankrotiseaduse § 150 lg 3 sätestab, et kui kohus jätab võlausaldaja pankrotiavalduse rahuldamata või
läbi vaatamata, samuti kui menetlus lõpetatakse seetõttu, et võlausaldaja oma pankrotiavaldusest
loobub, hüvitab pankrotimenetluse kulud võlausaldaja.

Kuna võlausaldaja loobus pankrotiavaldusest, jäävad kulud tema endi kanda.


(allkirjastatud digitaalselt)


Lea Pavelson
kohtunik
