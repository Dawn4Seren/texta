                        KOHTUMÄÄRUS
 Kohus                               Tartu Maakohus

 Määruse tegemise aeg ja koht        15.jaanuaril 2016, Tartu kohtumajas

 Väärteoasja number                  4-15-10697

 Kohtukoosseis                       Kohtunik Peet Teidearu

 Sekretär                            Heli Nurmoja

 Väärteoasi                          Sissenõudja Politsei      –ja Piirivalveameti Lõuna
                                     Prefektuuri avaldus       süüdlasele   asenduskaristuse
                                     määramiseks
 Taotluse esitaja                    Sissenõudja Politsei –ja Piirivalveamet Lõuna Prefektuur
                                     Tartu Riia 132)
 Süüdlane                            Omar Ojavere
                                     Ik: 36906272736; XXXX


 Eestkostja                          M.P.( ik: XXXX; elukoht: XXXX
Juhindudes väärteomenetluse seadustiku (edaspidi VTMS) §-st 211, KarS §72 ,§ 69 kohus

                                        määras:
Asendada Politsei ja Piirivalveameti Lõuna Prefektuuri 16.03.2015 otsusega väärteoasjas
2780, 15, 000676 Omar Ojaverele mõistetud 100 trahviühiku suurune, s.o. 400(neljasaja)
€ rahatrahv KarS § 69 ja § 72 alusel kümne tunni üldkasuliku tööga.

Määratud üldkasulik töö teha ära teha alates kohtumääruse jõustumisest ühe kuu
jooksul.
Üldkasuliku töö tegemine toimub Politsei –ja Piirivalveameti Lõuna Prefektuuri kaudu ning
seda koordineerib Lõuna Prefektuuri menetlusteenistuse liiklusjärelevalvetalituse
korrakaitsebüroo spetsialist Anžela Murumägi (telefon 730 8786 või 5 645 0556, asukoht: Tartu
Riia 132-A216, anzela.murumagi@politsei.ee).

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Tartu kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

                                                                                           1
Asjaolud ja kohtu seisukoht
Politsei ja Piirivalveameti Lõuna Prefektuuri 16.03.2015 otsusega väärteoasjas 2780, 15,
000676 on Omar Ojaverele mõistetud KarS § 209 lg. 1/Kars § 218 lg. 1- järgse väärteo eest
100 trahviühiku suurune, s.o. 400(neljasaja) € rahatrahv.
8.12.2015. a saabus Tartu Maakohtusse Politsei –ja Piirivalveameti Lõuna Prefektuuri avaldus
Omar Ojaverele väärteoasjas 2780,15,000676 mõistetud rahatrahvi asendamiseks arestiga;
võlgnikul Omar Ojaverel puuduvad vahendid rahalise nõude katteks ning rahatrahvi nõude
sundtäitmine on tema suhtes võimatu.

Kohtuistungil 15.jaanuaril 2016 kohtunik selgitas Omar Ojaverele ja tema eestkostjale M.P.
menetluslikke võimalusi rahatrahvi asendamiseks arestiga või üldkasuliku tööga.
Omar Ojavere soovis karistuse asendamist üldkasuliku tööga ning kinnitas võimalust ja soovi
seda tööd teha.
VtMS § 211 lg 1 kohaselt, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata, teeb maakohus sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, § 69.
Omar Ojavere osas täitemenetlust läbi viiva kohtutäituri Taive Pedossaare kinnitusel ( tl. 2)
puudub võimalus Omar Ojaverelt rahatrahvi sissenõudeks. Isik ei oma registervara ning täitur
kinnitab , et Täitemenetluse seadustiku § 201 lg.1 alusel esineb Omar Ojaverelt rahasummade
sissenõudmise võimatus; ta ei tööta, saab vaid sotsiaaltoetust XXX kuus.
KarS § 72 lg 1 kohaselt, kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras. Sama sätte lõike 2 kohaselt vastab rahatrahvi kümnele
trahviühikule üks päev aresti ning KarS § 69 lg 1 kohaselt vastab ühele päevale arestile üks
tund üldkasulikku tööd( 2015 kehtinud korrelatsioon )
Seega täitevkohtunik peab läbi viima karistuse asendamise.

Arvestades võlgniku Omar Ojavere nõusolekut ja soovi , väärteo toimepanemisest möödunud
aega, peab kohus aresti asendamist üldkasuliku tööga otstarbekaks, kuna sel viisil karistust
kandes ja üldkasulikku tööd tehes annab ta suurema panuse riigile kui aresti kandes.

Asendada Politsei ja Piirivalveameti Lõuna Prefektuuri 16.03.2015 otsusega väärteoasjas 2780,
15, 000676 Omar Ojaverele mõistetud 100 trahviühiku suurune, s.o. 400(neljasaja) € rahatrahv
KarS § 69 ja § 72 alusel kümne tunni üldkasuliku tööga.



Peet Teidearu

Kohtunik

/allkirjastatud digitaalselt/




                                                                                            2
