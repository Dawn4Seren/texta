                                                                         Haldusasi nr 3-16-1341




                           KOHTUMÄÄRUS
 Kohus                               Tallinna Halduskohus

 Kohtunik                            Indrek Andreas Paukštys

 Määruse tegemise aeg ja koht        20.09.2016.a, Tallinn

 Haldusasja number                   3-16-1341

 Haldusasi                           K. T. M. M. kaebus Politsei- ja Piirivalveameti
                                     kohustamiseks tagastama mobiiltelefon Sony Xperia GB
                                     või varalise kahju hüvitamiseks
 Menetlustoiming                     Kaebuse tagastamine

 RESOLUTSIOON                        Tagastada K. T. M. M. kaebus.

 Edasikaebamise kord                 Kohtumääruse peale võib esitada määruskaebuse Tallinna
                                     Ringkonnakohtule Tallinna Halduskohtu kaudu 15 päeva
                                     jooksul määruse ärakirja kättesaamisest arvates.

KOHTU SEISUKOHT JA PÕHJENDUSED

1. K.T. M.M. esitas 01.07.2016.a Tallinna Halduskohtule kaebuse, milles soovib, et Politsei- ja
Piirivalveamet (PPA) tagastaks talle mobiiltelefoni Sony Xperia, mis läks kaduma kaebaja
ebaõnnestunud väljasaatmisel Eesti Vabariigist või hüvitaks tekitatud varalise kahju. Tallinna
Halduskohtu 31.08.2016.a määrusega jäeti kaebus käiguta ja anti aega puuduste kõrvaldamiseks
15 päeva määruse kättetoimetamisest arvates. Määruses selgitati kaebajale kaebuses esinevaid
puudusi.

2. Kaebaja sai kohtumääruse kätte 02.09.2016.a, seega lõppes kohtu poolt puuduste
kõrvaldamiseks antud tähtaeg 19.09.2016.a. Käesoleva ajani kaebuse esitaja kaebuses esinevaid
puudusi kõrvaldanud ei ole. Halduskohtumenetluse seadustiku (HKMS) § 121 lg 1 p 2 alusel
tagastab kohus kaebuse määrusega selle esitajale, kui kaebus ei vasta HKMS §-de 37-39
nõuetele, kaebaja ei ole kohtu poolt määratud tähtaja jooksul puudusi kõrvaldanud ja puudused
takistavad asja läbivaatamist. Eeltoodust lähtuvalt tuleb kaebus tagastada.

3. Kaebuse tagastamine ei võta kaebajalt õigust pöörduda uuesti kohtusse kaebusega (HKMS §
43 lg 2).


/allkirjastatud digitaalselt/
Indrek Andreas Paukštys
