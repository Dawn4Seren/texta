                                                                                  2-16-12872




                              KOHTUOTSUS
                               EESTI VABARIIGI NIMEL
                                     Tagaseljaotsus

Kohus                           Viru Maakohus
Kohtunik                        Tarmo Tina
Otsuse tegemise aeg ja koht     02. november 2016, Jõhvi kohtumaja
Tsiviilasja number              2-16-12872

Tsiviilasi, hageja nõue         Placet Group OÜ hagi M. J. vastu võlgnevuse 392, 31
                                euro ja viivise nõudes
Tsiviilasja hind                416, 31 eurot
Menetlusosalised ja nende       Hageja: Placet Group OÜ (RK 11198910, asukoht
esindajad                       Fr.R.Kreutzwaldi 4, 10120 Tallinn)
                                Hageja lepinguline esindaja: Marek Aunver (Civilis
                                õigusbüroo OÜ, e-post jurist@itm.ee )
                                Kostja: M. J. (IK xxx, elukoht xxx, e-post xxx , tegelik elu-
                                ja viibimiskoht teadmata)
Asja lahendamise viis           Kirjalik menetlus


RESOLUTSIOON

   1. Rahuldada hagi tagaseljaotsusega.
   2. Välja mõista M. J.lt Placet Group OÜ kasuks 02.05.2015 sõlmitud laenulepingu nr
      SR412565 võlgnevus 392, 31 eurot sh põhivõlgnevus 300 eurot, intress 39 eurot,
      lepingutasu 6 eurot, kahju 32 eurot, sissenõutavaks muutunud viivis 15, 31 eurot
      perioodi 01.09.2015-08.07.2016 eest.
   3. Välja mõista M. J.lt Placet Group OÜ kasuks viivis põhiosalt (300 eurolt) alates
      09.07.2016 kuni põhinõude täitmiseni võlaõigusseaduse (VÕS) § 113 lõike 1 teises
      lauses ettenähtud ulatuses.
   4. Tunnistada tagaseljaotsus tagatiseta viivitamata täidetavaks.

Menetluskulude jaotus ja kindlaksmääramine
  5. Jätta menetluskulud M. J. kanda.
  6. Välja mõista M. J.lt Placet Group OÜ kasuks menetluskulud 200 eurot sh maksekäsu
      kiirmenetluses tasutud riigilõiv 45 eurot, hagiavalduse esitamisel tasutud täiendav
      riigilõiv 55 eurot ja õigusabikulud 100 eurot käibemaksuta.
  7. Välja mõistetud summad saab kostja tasuda ITM Inkasso OÜ arveldusarvele nr
      EE172200221026942756 Swedbank AS. Selgitusena märkida: võlgniku nimi,
      isikukood ja tsiviilasja number.

Kohtuotsuse avalik kättetoimetamine

                                                                                         1/4
                                                                            2-16-12872
   8. Toimetada M. J.le (IK xxx) kohtuotsuse resolutsioon ja edasikaebamise kord kätte
      avalikult väljaande Ametlikud Teadaanded kaudu.
   9. Lugeda kohtuotsuse resolutsioon ja edasikaebamise kord M. J.le avalikult
      kättetoimetatuks 15 päeva möödumisel väljavõtte väljaandes Ametlikud Teadaanded
      ilmumise päevast.

EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Kaebus esitatakse Tartu Ringkonnakohtule 30 päeva jooksul, alates
otsuse kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest. Kaebus võidakse lahendada kirjalikus menetluses, kui kaebuses ei
taotleta selle lahendamist istungil. Tartu Ringkonnakohus võib apellatsioonkaebuse lahendada
kirjalikus menetluses, kui kaebuses endas ei taotleta selle lahendamist istungil.
Apellatsioonkaebuse esitamisel tasutakse riigilõivu sama palju, kui tuleb tasuda esialgsel
esitamisel maakohtule, arvestades kaebuse ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva jooksul,
lisades kajale asja ettevalmistamise lõpuleviimiseks vajalik ning tasudes Rahandusministeeriumi
kontole nr EE571010220229377229 SEB Pank; nr EE062200221059223099 Swedbank; nr
EE513300333522160001 Danske Bank; EE221700017003510302 Nordea Bank kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest teada.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

Asjaolud

Hageja esitas hagi kostja vastu võlgnevuse nõudes. Kohus võttis hagi 05.09.2016 määrusega
menetlusse ja andis tähtaja kirjaliku vastuse esitamiseks. Kohtul ei õnnestunud kostjale
menetlusdokumente kätte toimetada, kuna kostja tegelik viibimiskoht on teadmata. Kohus toimetas
kohtudokumendid kostjale kätte avalikult väljaande Ametlikud Teadaanded kaudu.

Kohtuotsuse põhjendused

Kohus, tutvunud hagiavalduse ja toimiku materjalidega, leiab, et hagi on kostja suhtes õiguslikult
põhjendatud ja kuulub tsiviilkohtumenetluse seadustiku (TsMS) § 407 lg 1 alusel rahuldamisele
tagaseljaotsusega. TsMS § 407 lg-te 1 ja 3 kohaselt võib kohus hageja taotlusel või omal algatusel
hagi tagaseljaotsusega rahuldada ilma kohtuistungit pidamata hagiavalduses märgitud ja
asjaoludega õiguslikult põhjendatud ulatuses, kui kostja, kellele kohus on määranud vastamise
tähtaja, ei ole tähtaegselt vastanud, isegi kui hagi toimetati kostjale kätte avalikult. Sel juhul
loetakse hageja esitatud faktilised väited kostja poolt omaksvõetuks.



                                                                                             2/4
                                                                                   2-16-12872
Kostjale toimetati hagimaterjalid kätte avalikult väljaande Ametlikud Teadaanded kaudu. Teade
avaldati 30.09.2016 (tl 40). Vastuse esitamise tähtajaks oli 31.10.2016. Kostja ei ole hagile
tähtaegselt vastanud ega taotlenud vastamise tähtaja pikendamist.

TsMS § 444 lg 4 alusel kirjeldava ja põhjendava osa võib välja jätta ka tagaseljaotsusest ja kostja
õigeksvõtul põhinevast otsusest, sõltumata hagihinnast. Tagaseljaotsuse puhul võib põhjendavas
osas piirduda ka üksnes õigusliku põhjenduse märkimisega.

Kohus leiab, et hagi on tõendatud kostja omaksvõtuga ning õiguslikult põhjendatud
võlaõigusseaduse (VÕS) §-ga 76 lg 1, 100, 101 lg 1 p-d 1 ja 6, 108 lg 1, 113 lg 1, 402 lg 1 ja 415
lg 1 kohaselt ning kuulub rahuldamisele kogu haginõude ulatuses. Kohus rahuldab hagi kostja
vastu tagaseljaotsusega ja mõistab välja kostjalt hageja kasuks 02.05.2015 sõlmitud laenulepingu
nr SR412565 võlgnevus 392, 31 eurot sh põhivõlgnevus 300 eurot, intress 39 eurot, lepingutasu 6
eurot, kahju 32 eurot, sissenõutavaks muutunud viivis 15, 31 eurot perioodi 01.09.2015-
08.07.2016 eest ning viivis põhiosalt (300 eurolt) alates 09.07.2016 kuni põhinõude täitmiseni
võlaõigusseaduse (VÕS) § 113 lõike 1 teises lauses ettenähtud ulatuses.

Menetluskulude jaotus ja kindlaksmääramine

TsMS § 163 lg 1 kohaselt hagi osalise rahuldamise korral kannavad pooled menetluskulud
võrdsetes osades, kui kohus ei jaota menetluskulusid võrdeliselt hagi rahuldamise ulatusega või ei
jäta menetluskulusid täielikult või osaliselt poolte endi kanda. Menetluskulude jaotus tuleb
kohtulahendis märkida ka siis, kui menetlusosalised seda ei taotle (TsMS § 173 lg 2).

Menetluskulude rahalise suuruse määrab menetluskulude jaotuse alusel vajalikus ja põhjendatud
ulatuses kindlaks asja menetlev kohus samas tsiviilasjas, millega seoses kulud tekkisid. Kohus
määrab menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või
tsiviilasja materjalid (TsMS § 174 lg 1).

TsMS § 138 lg-te 1 ja 2 alusel on menetluskulud menetlusosaliste kohtukulud ja kohtuvälised
kulud. Kohtukulud on riigilõiv, kautsjon ning asja läbivaatamise kulud. TsMS § 144 p 1 alusel
kohtuvälised kulud on menetlusosaliste esindajate ja nõustajate kulud.

Hageja palub välja mõista kostjalt menetluskulud 200 eurot sh maksekäsu kiirmenetluses tasutud
riigilõiv 45 eurot, hagiavalduse esitamisel tasutud täiendav riigilõiv 55 eurot ja õigusabikulud 100
eurot.

Kohus leiab, et õigusabikulud hagiavalduse koostamise eest 100 eurot on põhjendatud. Riigikohtu
senises praktikas on põhjendatud ja vajalikuks peetud tunnihind 120 eurot käibemaksuta
(Riigikohtu tsiviilkolleegiumi määrus tsiviilasjas nr 3-2-1-93-13). Menetluskulude koos
käibemaksuga väljamõistmise eelduseks on avaldaja kinnitus, et ta ei saa kuludelt käibemaksu
tagasi arvestada. Kui avaldaja ei kinnita, et ta ei saa käibemaksu tagasi arvestada, mõistab kohus
menetluskulud tema kasuks välja ilma käibemaksuta (RKTKm 3-2-1-65-13 p 16). Hageja esindaja
vastavat kinnitust esitanud ei ole. Seega mõistab kohus hageja esindaja kulud hageja kasuks välja
ilma käibemaksuta.

Kuna kohus rahuldab hagi tagaseljaotsusega, mõistab kohus kostjalt välja hageja kasuks
menetluskulud sh maksekäsu kiirmenetluses tasutud riigilõiv 45 eurot, hagiavalduse esitamisel
tasutud täiendav riigilõiv 55 eurot ja õigusabikulud 100 eurot käibemaksuta.

Viivitamatu täitmine

                                                                                               3/4
                                                                                   2-16-12872

Vastavalt TsMS § 468 lg 1 p 2 tunnistab kohus omal algatusel tagatiseta viivitamata täidetavaks
tagaseljaotsuse.

Kohus tunnistab käesoleva kohtuotsuse tagatiseta viivitamatult täidetavaks.

Kohtuotsuse avalik kättetoimetamine

Kuna hagimaterjalid toimetati kostjale kätte avalikult väljaande Ametlikud Teadaanded kaudu,
tuleb ka käesoleva kohtuotsuse resolutsioon ja edasikaebamise kord toimetada kostjale kätte
avalikult. Kostja viibimiskoht on kohtule teadmata. Avaldada vastav teade väljaande Ametlikud
Teadaanded kaudu (TsMS § 317 lg 1).

Kohus toimetab kohtuotsuse resolutsiooni ja edasikaebamise korra kostjale kätte avalikult
väljaandes Ametlikud Teadaanded ja loeb selle kättetoimetatuks 15 päeva möödumisel väljavõtte
väljaandes Ametlikud Teadaanded ilmumise päevast (TsMS § 317 lg 5).



Tarmo Tina
Kohtunik
/allkirjastatud digitaalselt/




                                                                                          4/4
