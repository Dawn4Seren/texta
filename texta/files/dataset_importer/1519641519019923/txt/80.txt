                                                                                 2-16-17285




                          KOHTUMÄÄRUS
Kohus                             Viru Maakohus
Kohtunik                          Tamara Šabarova
Kohtujurist                       Olga Dmitrijeva
Määruse tegemise aeg ja koht      29. detsember 2016, Narva
Kohtuasja number                  2-16-17285
Kohtuasi                          Korteriühistu (lühend KÜ) Tiimani 6 hagi N T , E F
                                  vastu kaasomandist tuleneva võlgnevuse nõudes
Menetlustoiming                   Hagi menetlusse võtmisest keeldumine

Menetlusosalised ja esindajad     Hageja:      KÜ Tiimani 6 (registrikood 80175334),
                                               seaduslik esindaja T V (xxx)

                                  Kostjad:     N T (isikukood XXX)
                                               E F (isikukood XXX)
RESOLUTSIOON

   1. Keelduda KÜ Tiimani 6 hagiavalduse N T , E F vastu kaasomandist tuleneva
      võlgnevuse nõudes menetlusse võtmisest ja tagastada avaldus koos lisadega selle
      esitajale.

   2. Jätta menetluskulud KÜ Tiimani 6 kanda. Kostjatele hüvitamisele kuuluvad
      menetluskulud puuduvad.

Saata kohtumäärus hagejale.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul käesoleva kohtumääruse kättesaamise päevale järgnevast päevast
alates. Määruskaebust ei saa esitada peale viie kuu möödumist määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või
kaebuses esineva sellise puuduse kõrvaldamiseks, mis on seotud menetlusabi taotlemisega,
annab kohus sellisel juhul mõistliku tähtaja pärast menetlusabi andmise taotluse lahendamist,
kui nimetatud taotlus ei olnud esitatud põhjendamatult või tähtaja pikendamise eesmärgil. See
ei välista menetlustähtaja ennistamist.

                                                                                        1(3)
                                                                                  2-16-17285


ASJAOLUD

Hageja esitas Viru Maakohtule hagi kostjate vastu kaasomandist tuleneva võlgnevuse nõudes.

Kohus leidis, et hagiavaldus on esitatud puudustega, millised on võimalik kõrvaldada ning jättis
23.11.2016 määrusega hagiavalduse käiguta. Kohus andis hagejale tähtaja 20 päeva
kohtumääruse kättesaamisest arvates määruses osundatud puuduste kõrvaldamiseks.

Hagejale on kohtumäärus toimetatud kätte 06.12.2016. Selle sai kätte isiklikult allkirja vastu
hageja seaduslik esindaja T V .

Hageja ei ole kohtumäärusele reageerinud. Kohtu määratud tähtajaks ei ole ta puuduseid
kõrvaldanud.

KOHTUMÄÄRUSE PÕHJENDUSED

Kohus, tutvunud esitatud hagiavaldusega, leiab, et menetlusse võtmisest tuleb keelduda.

Tsiviilkohtumenetluse seadustiku (TsMS) § 371 lg 2 p 2 kohaselt kohus võib jätta hagiavalduse
menetlusse võtmata, kui hagi ei ole esitatud hageja seadusega kaitstud õiguse ega huvi kaitseks
või eesmärgil, millele riik peaks andma õiguskaitset, või kui hagiga ei ole hageja taotletavat
eesmärki võimalik saavutada.

Hagiavalduse kohaselt kostjad on eluruumi aadressil Tiimani 6-161, Narva omanikud. Kostjatel
on kommunaalkulude koos viivistega võlgnevus korteriühistu ees summas 575,69 eurot.
Kostjad ei reageerinud hageja nõudele kustutada võlgnevust.

Kohus 23.02.2016 hagi käiguta jätmise määruses selgitas hagejale, et hagiavalduses ei ole
hageja piisavalt selgelt toonud esile hagi aluseks olevaid faktilisi asjaolusid ja ebaselge on
hageja nõue. Hagiavalduses ei ole hageja märkinud millises mõttelises osas on iga kostja
kaasomand. Märkimata on kas nõue esitatud solidaarvõlgnike või osavõlgnike vastu. Samuti ei
nähtu hagiavaldusest kuidas on kujunenud põhivõlgnevuse ja viivise summad, selle arvestamise
periood.

Kohus on selgitanud hagejale, et kui tegemist on osavõlgnikega, siis osavõlgniku kohustuse
suurus määratakse kindlaks võrdeliselt temale kuuluva korteriomandi mõttelise osa suurusele.

Kohus jättis hagiavalduse käiguta ning andis hagejale tähtaja puuduste kõrvaldamiseks. Hageja
ei ole puuduseid kõrvaldanud.

Kohus leiab, et hagiavaldus on perspektiivitu TsMS § 371 lg 2 p 2 tähenduses. Olukorras, kus
korter on kaasomandis ning ei ole selge korteriomanike kohustuste jaotus majandamiskulude
kandmisel ei ole hageja nõue selge. Hagiavalduses ei ole hageja esitanud andmeid, mis
annaksid alust pidada et kostjad vastutavad majandamiskulude tasumata jätmise eest
solidaarselt ning nende vastu saab esitada nõue ühises summas. Kohus ei näe väljavaateid
ebaselge nõudega hagi rahuldamiseks ning on seisukohal, et hagiga ei ole hageja taotletavat
eesmärki võimalik saavutada.

Kohus keeldub hagi menetlusse võtmast TsMS § 372 lg 2 p 2 alusel.


                                                                                          2(3)
                                                                                 2-16-17285

Vastavalt TsMS § 372 lg 4, hagiavalduse menetlusse võtmisest keeldumise määruses tuleb
märkida menetlusse võtmisest keeldumise põhjus. Kui kohus keeldub hagiavaldust menetlusse
võtmast, ei toimeta kohus avaldust kostjale kätte, vaid tagastab selle koos lisadega ja asja
menetlusse võtmisest keeldumise määrusega hagejale.

TsMS § 372 lg 6 kohaselt kui kohus keeldub hagiavaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses.

MENETLUSKULUD

Vastavalt TsMS § 173 lg 3 asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita
menetluse avaldus või teistmisavaldus jäetakse menetlusse võtmata või läbi vaatamata või asja
menetlus lõpetatakse.

TsMS § 168 lg 1 kohaselt hageja kannab menetluskulud, kui kohus keeldub avaldust
menetlusse võtmast ja tagastab selle.

Kohus leidis, et avalduse menetlusse võtmisest tuleb keelduda ning seetõttu jäävad
menetluskulud täies ulatuses hageja kanda.

Hageja on tasunud riigilõivu summas 125 eurot. Kuna kohus keeldus hagivalduse menetlusse
võtmisest on hagejal õigus kohtule esitatavas avalduses taotleda tasutud riigilõivu tagastamist
vastavalt TsMS § 150 lg 1 p 2, lg 4.


/allkirjastatud digitaalselt/

Tamara Šabarova
kohtunik




                                                                                         3(3)
