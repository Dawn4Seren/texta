                     KOHTUOTSUS
                              EESTI VABARIIGI NIMEL

Kohus                          Viru Maakohus

Otsuse tegemise aeg ja koht    17.03.2016 Jõhvi kohtumaja


Kriminaalasja number           1-16-1564 (16233000222)

Kohtunik                       Anne PALMISTE

Prokurör                       Ragnar PLISTKIN

                               Ingrid          SAVCHENKO                 süüdistuses
Kriminaalasi                   Karistusseadustiku §424 järgi
                               käskmenetluses
                               Ingrid SAVCHENKO
                               sünd. 09.09.1971, isikukood 47109092220, xxx varem
Süüdistatav                    kriminaalkorras karistamata
                               Oli kahtlustatavana kinni peetud 25.02.2016.
                               Tõkend – elukohast lahkumise keeld – alates 25.02.2016

Juhindudes KrMS §251 lg.1, §253 p.1, §254, maakohus


OTSUSTAS:


Süüdi tunnistada Ingrid SAVCHENKO Karistusseadustiku §424 järgi ning mõista
karistuseks rahaline karistus 100 (saja) päevamäära ulatuses, s.o. summas 1000 (üks
tuhat) eurot.

Karistusseadustiku §68 lg.1 alusel arvata Ingrid SAVCHENKO karistuse hulka tema
eelvangistuses viibitud aeg 25.02.2016, s.o 1 (üks) päev ja lõplikuks karistuseks
määrata Ingrid SAVCHENKOLE rahaline karistus 97 päevamäära ulatuses, s.o.
summas 970 (üheksasada seitsekümmend) eurot.

Karistusseadustiku §73 lg.1 alusel määrata, et mõistetud rahalist karistust 97
päevamäära ulatuses ei pöörata Ingrid SAVCHENKO suhtes täielikult täitmisele, kui
süüdimõistetu ei pane kohtu määratud katseajal toime uut tahtlikku kuritegu.

Karistusseadustiku §73 lg.3 alusel määrata katseajaks 1 (üks) aasta 6 (kuus) kuud.


                                                                                     1
Karistusseadustiku §78 p.1 alusel     hakkab   katseaeg   kulgema    alates   käesoleva
kohtuotsuse kuulutamisest.

Karistusseadustiku §50 lg.1 p.1 alusel kohaldada Ingrid SAVCHENKOLE
lisakaristusena sõiduki juhtimise õiguse äravõtmine tähtajaga 2 (kaks) kuud.

Liiklusseaduse §127 alusel on Ingrid SAVCHENKO kohustatud 5 (viie) tööpäeva
jooksul alates käesoleva kohtuotsuse jõustumisest loovutama oma juhiloa
Maanteeametile.

Tõkend – elukohast lahkumise keeld – jätta muutmata kuni kohtuotsuse jõustumiseni.

Välja mõista Ingrid SAVCHENKOLT Kriminaalmenetluse seadustiku §179 lg.1 p.2 ja
§2565 lg.2 alusel sundraha summas 322 (kolmsada kakskümmend kaks) eurot 50
senti riigituludesse.

Sundraha tuleb Ingrid SAVCHENKOL tasuda Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003
Maksekorraldusele märkida viitenumber 99916700019739 ning selgitus „Ingrid
SAVCHENKO 1-16-1564 kriminaalmenetluse kulud“.


Edasikaebamise kord

KrMS §254 lg.6 ja 7 kohaselt on süüdistataval ja kaitsjal õigus käskmenetluses tehtud
kohtuotsuse kättesaamisest alates viieteistkümne päeva jooksul taotleda, et kohus
arutaks kriminaalasja üldkorras. Kui süüdistatav ega kaitsja ei taotle, et kohus
arutaks kriminaalasja üldkorras, käskmenetluses tehtud kohtuotsus jõustub. KrMS
§255 lg.1, 2 kohaselt kui süüdimõistetu vaidlustab käskmenetluses tehtud kohtuotsuse
ja taotleb, et kohus arutaks kriminaalasja üldkorras, koostab kohtunik
kriminaaltoimiku prokuratuurile tagastamise määruse, mis on aluseks uue
süüdistusakti koostamiseks käesoleva seadustiku §154 järgi ning menetluse
jätkamiseks üldkorras ja kohtulikul arutamisel üldmenetluse korras järgitakse KrMS
10. peatüki sätteid.


Kuriteo asjaolud ja kvalifikatsioon

Ingrid Savchenkole on esitatud süüdistus selles, et tema olles alkoholijoobe
seisundis,    xxx Mootorsõiduki      juhil   Ingrid     Savchenkol tuvastati    lubatud
alkoholipiirmäära ületamine 1,29+/-0,12 mg/l, seega ühes liitris väljahingatavas õhus
oli alkoholisisaldus mitte väiksem kui 1,17 mg.
Sellise käitumisega rikkus ta liiklusseaduse §69 lg.1, mille kohaselt ei tohi juht olla
joobeseisundis. Joobeseisund on liiklusseaduse tähenduses alkoholi, narkootilise või
psühhotroopse aine või muu sarnase toimega aine tarvitamisest põhjustatud
terviseseisund, mis avaldub väliselt tajutavates häiritud või muutunud kehalistes või
psüühilistes funktsioonides ja reaktsioonides. Samuti rikkus ta sellise käitumisega
liiklusseaduse §69 lg.2 p.1, mille kohaselt loetakse alkoholijoobes olevaks

                                                                                     2
mootorsõidukijuht, trammijuht ja maastikusõidukijuht kui juhi ühes grammis veres
on vähemalt 1,50 milligrammi alkoholi või tema väljahingatavas õhus on alkoholi
0,75 milligrammi ühe liitri kohta või rohkem.

Sel moel pani Ingrid Savchenko toime mootorsõiduki juhtimise joobeseisundis, mis
on kvalifitseeritav kuriteona KarS §424 alusel.


Kuriteoga tekitatud kahju laad ja suurus

Materiaalset kahju kuriteoga ei tekitatud. Tsiviilhagi esitatud ei ole.


Tõendid:
    Tunnistaja Axxx Dxxx ütlused (t.l. 1-4) – tõendavad süüdistatava poolt kuriteo
      toimepanemist.
    Isikusamasuse tuvastamise protokoll ja isiku tuvastamise määrus (t.l. 5, 11) –
      tõendavad, et menetlustoimingutele oli allutatud Ingrid Savchenko.
    Indikaatorvahendi kasutamise protokoll ja tõendusliku alkomeetri Alcotest
      7110 EST MK III EST nr.ARAF-0012 tulemuse väljatrükk (t.l. 6-8) – tõendab
      süüdistataval 25.02.2016.a. esinenud alkoholijoovet 1,17 mg/l väljahingatavas õhus
      kuriteo toimepanemise ajal.
    Sõiduki juhtimiselt kõrvaldamise otsus (t.l. 10) – tõendab, et 25.06.2016 kell
      08.00 kõrvaldati joobetunnustega Ingrid Savchenko mootorsõiduki juhtimiselt.
    Isiku kahtlustatavana kinnipidamise protokoll (t.l. 12-16) – tõendab
      süüdistatava vabaduse piiramise kestust.
    Kahtlustatava Ingrid Savchenko ütlused (t.l. 17-22) – isik tunnistab kuriteo
      toimepanemist.
    Ingrid Savchenko juhtimisõigust tõendav dokument (t.l. 25-26) – tõendab
      juhtimisõiguse olemasolu.
    Ingrid Savchenko Karistusregistri väljavõte (t.l. 31) – tõendab, et isik on
      varasemalt karistamata.
    Tõend Ingrid Savchenko 2014 sissetulekute kohta (t.l. 32-33) – tõendab
      süüdistatava 2014.a. sissetuleku suurust.


Süüdistatavale mõistetava karistuse motiivid

Viru Ringkonnaprokuratuuri abiprokurör Ragnar Plistkin taotleb kirjalikult tunnistada
Ingrid Savchenko süüdi KarS §424 alusel ning karistada teda KarS §44 alusel
rahalise karistusega 100 miinimumpäevamäära ulatuses (miinimumpäevamäära suurus
on 10 eurot), s.o. summas 1000 eurot. KarS §68 lg.1 alusel arvata karistusaja hulka
eelvangistuses viibitud aeg 25.02.2016 s.o. 1 päev ning lõplikuks karistuseks mõista
rahaline karistus 97 miinimumpäevamäära ulatuses, s.o. summas 970 eurot. KarS
§73 lg.1, 3 alusel mitte pöörata rahalist karistust täielikult täitmisele, kui
süüdimõistetu ei pane 18-kuulise katseaja jooksul toime uut tahtlikku kuritegu. KarS
§50 lg.1 p.1 alusel mõista lisakaristuseks mootorsõiduki juhtimise õiguse äravõtmine
2 kuuks.

Kohus, tutvunud kriminaalasja materjalidega, nõustub prokuröri ettepanekuga. KarS
§424 järgi kvalifitseeritud kuriteo puhul on tegemist teise astme kuriteoga KarS §4
                                                                                      3
lg.3 tähenduses, mille eest sätestab karistusseadustik karistusena rahalise karistuse
või kuni kolmeaastase vangistuse.

Tõendamiseseme asjaolud on selged. Taotletud karistus vastab Ingrid Savchenko süü
suurusele ning karistuse eesmärkidele. Ingrid Savchenko on varem kriminaal- ja
väärteokorras karistamata. Süüdistatav on oma süüd tunnistanud ja aru saanud oma
teo ühiskonnaohtlikkusest. Puuduvad karistust raskendavad asjaolud. Karistust
kergendavaks asjaoluks on puhtsüdamlik kahetsus. Ingrid Savchenkol on kindel elu-
ja töökoht. Kriminaalasja toimikus oleva teatise kohaselt oli Ingrid Savchenko
keskmine päevasissetulek 2014. aastal 8,16 eurot. Ülalpeetavad puuduvad. Isik ise on
kinnitanud, et tal on kindel töökoht Sotsiaalametis. Võttes arvesse teo
toimepanemise asjaolusid, samuti seda, et süüdistav töötab, samuti asjaolu, et
süüdistatav on taolise süüteo toime pannud esmakordselt, peab kohus põhjendatuks
rahalise karistuse määramist süüdistusaktis toodud ulatuses, s.o. summas 1000 eurot,
millest tuleb maha arvata eelvangistuses viibitud aeg 1 päev ja lõplikult määrata
rahaliseks karistuseks 970 eurot. Kohus nõustub asjaoluga, et nimetatud karistust ei
pöörata KarS §73 lg.1, 3 alusel täitmisele katseajaga 1 aasta 6 kuud. Samuti nõustub
maakohus lisakaristuse kohaldamise tähtajaga – 2 kuud. Maakohus leiab, et
eelnimetatud karistus vastab toimepandud kuriteo asjaoludele, raskusele ja
süüdistatava isikule.

Vastavalt KrMS §180 lg.1 hüvitab süüdimõistva kohtuotsuse korral menetluskulud
süüdimõistetu. KrMS §175 lg.1 p.4 alusel on menetluskuludeks määratud kaitsja tasu
ja KrMS §175 lg.1 p.9 teise astme kuriteos süüdimõistmise korral süüdimõistva
kohtuotsusega kaasnev sundraha 1,5 palga alammäära ulatuses, mida KrMS §2565 lg.2
alusel vähendab kohus poole võrra.

Eeltoodu alusel kuulub Ingrid Savchenkolt väljamõistmisele sundraha.




(allkirjastatud digitaalselt)
Anne PALMISTE
kohtunik




                                                                                   4
