                                                                                4-16-2614




                        KOHTUMÄÄRUS

Kohus                              Harju Maakohus

Määruse tegemise aeg ja koht       08.09.2016. a Tallinn, Liivalaia kohtumaja

Väärteoasja nr                     4-16-2614

Kohtunik                           Tatjana Bogdanova

Asja läbivaatamine                 Kirjalik menetlus

Taotluse sisu                      Süüdlase Aleksei Rovenski taotlus talle Harju Maakohtu
                                   12.05.2016. a kohtuotsusega karistuseks mõistetud
                                   arestipäevade kandmise edasilükkamiseks

Süüdlane/taotluse esitaja          Aleksei Rovenski (ik: 38801250280; elukoht: XXXX;
                                   viibib Vanglas kuni 15.09.2018. a)



RESOLUTSIOON

Jätta rahuldamata süüdlase Aleksei Rovenski taotlus talle Harju Maakohtu 12.05.2016.
a kohtuotsusega nr 4-16-2614 karistuseks mõistetud 15-päevase aresti kandmise edasi
lükkamiseks.


Määrus saata süüdlasele Aleksei Rovenskile, PPA Põhja prefektuurile, PPA Põhja prefektuuri
arestimajale ja Vanglale.


Edasikaebamise kord

Määrusele saab esitada 15 päeva jooksul määruskaebuse Harju Maakohtule.


Asjaolud ja kohtumääruse põhjendused
                                               2



Harju Maakohtu 12.05.2016. a kohtuotsusega tunnistati Aleksei Rovenski süüdi RelvS § 892
lg 1 järgi ja mõisteti karistuseks 5 päeva aresti. Tunnistati Aleksei Rovenski süüdi KarS § 426
lg 1 järgi ja mõisteti karistuseks 10 päeva aresti. Kohustati Aleksei Rovenskit asuma kandma
mõistetud karistust pärast kriminaalasjas nr 16231600364 mõistetud vangistuse ärakandmist
Põhja prefektuuri arestimajas.

Süüdlane Aleksei Rovenski esitas 07.09.2016. a Harju Maakohtule taotluse, milles ta soovib
kohtult lükata edasi talle Harju Maakohtu 12.05.2016. a kohtuotsusega karistuseks mõistetud
15-päevase aresti kandmine, kuna ta soovib peale vangistuse kandmist pöörduda koheselt arsti
poole, et oleks võimalik raviga jätkata, tal on C-hepatiit ja kroonilised seljavalud.

Väärteomenetluse seadustiku (VTMS) § 209 lg 3 kohaselt käesolevas peatükis reguleerimata
küsimused ning muud kohtuvälise menetleja lahendi või kohtulahendi täitmisel ilmnevad
kahtlused ja ebaselgused lahendab lahendi teinud kohus või kohtuväline menetleja või
lahendit või kohtulahendit täitmisele pööranud kohtuväline menetleja või maakohtu kohtunik
oma määrusega menetlusosalisi kohtusse kutsumata kirjalikus menetluses.

VTMS § 209 lg 1 kohaselt, kui on asjaolusid, mille tõttu ei ole viivitamatult võimalik täita
väärteo eest karistusena kohaldatud aresti, võib lahendit täitmisele pöörav maakohus süüdlase
avalduse alusel oma määrusega aresti täitmisele pööramise edasi lükata, märkides määruses
edasilükkamise alguse ja lõpu kuupäeva.

Kohus, lähtudes eeltoodust ja juhindudes VTMS § 209 lg 1, 3 jätab rahuldamata Aleksei
Rovenski taotluse lükata edasi talle Harju Maakohtu 12.05.2016. a kohtuotsusega karistuseks
mõistetud 15-päevase aresti kandmine. Kohtu hinnangul ei esine kaalukaid asjaolusid, mille
tõttu oleks põhjendatud Aleksei Rovenskile Harju Maakohtu 12.05.2016. a kohtuotsusega
mõistetud 15-päevase aresti kandmise edasilükkamine. Vanglas karistuse kandmisel on
võimalik ka vajadusel saada metadoonravi, millele viitab süüdimõistetu ka ise ning lisaks on
A. Rovenski karistusaja lõpp alles 2 aasta pärast. Kohtu hinnangul ei ole otstarbekas lükata nii
pika aja taha arestipäevade kandmist edasi, kuna süüdimõistetu vangistuse lõppedes 2 aasta
pärast võivad esineda hoopis teistsugused asjaolud või kas süüdlane siis sel ajal enam üldsegi
soovib     arestipäevade edasilükkamist. Lisaks on Aleksei Rovenski mitmeid kordi
väärteokorras ja kriminaalkorras karistustatud ja hetkel kannab kriminaalkaristusena
vangistust. Harju Maakohtu 12.05.2016. a kohtuotsus 4-16-2614 on jõustunud ja kuulub
täitmisele ning täitmiskohtunikul puudub praegusel ajal alus karistuse kandmise
edasilükkamiseks.



Tatjana Bogdanova
täitmiskohtunik
/allkirjastatud digitaalselt/
