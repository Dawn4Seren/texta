                    KOHTUMÄÄRUS

Kohus                              Harju Maakohus

Määruse tegemise aeg ja koht       28. juuli 2016.a. Tallinn (Liivalaia kohtumaja)

Väärteoasja number                 4-16-5668

Kohtukoosseis                      Kohtunik Aulike Salo

Kohtuasi                           Silver Suviste (isikukood 38503260311, kodakondsus Eesti
                                   Vabariik, elukoht XXXX, töökoht XXXX OÜ) väärteoasi
                                   LS § 224 lg 2, § 227 lg 3 ja § 242 lg 1 järgi

                                   Politsei-    ja     Piirivalveameti      Põhja     prefektuuri
                                   korrakaitsebüroo                    liiklusjärelevalvekeskuse
Vaidlustatud lahend                liiklusmenetlustalituse 12.07.2016.a otsus väärteoasjas nr
                                   2302,16,008570

                                   Peeter Suviste
Kaebuse esitaja

Menetlustoiming                    kaebuse läbivaatamata jätmine



RESOLUTSIOON
Juhindudes VTMS §-dest 118 lg 2 p 2, 193, kohus
m ä ä r a s:
Jätta XXXXkaebus Politsei- ja Piirivalveameti Põhja prefektuuri                 korrakaitsebüroo
liiklusjärelevalvekeskuse liiklusmenetlustalituse 12.07.2016.a otsusele         väärteoasjas nr
2302,16,008570 läbi vaatamata.

Edasikaebamise kord

Määruse peale võib esitada määruskaebuse Harju Maakohtule 15 päeva jooksul alates päevast,
mil kohtumenetluse pool või menetlusväline isik sai vaidlustatavast kohtumäärusest teada või
pidi teada saama.

Kohtu poolt tuvastatud asjaolud

XXXXesitas Harju Maakohtule e-posti teel kaebuse Politsei- ja Piirivalveameti Põhja prefektuuri
korrakaitsebüroo liiklusjärelevalvekeskuse liiklusmenetlustalituse 12.07.2016.a otsusele
väärteoasjas nr 2302,16,008570. Vaidlustatud otsusega määrati Silver Suvistele karistuseks LS §
224 lg 2, § 227 lg 3 ja § 242 lg 1 rikkumise eest rahatrahv summas 1000 eurot ning
lisakaristusena võeti ära mootorsõiduki juhtimisõigus 5 kuuks.


Kohtumääruse põhjendused

Vastavalt VTMS § 114 lg 1 on menetlusosalisel õigus kaebuse esitamiseks maakohtule
kohtuvälise menetleja otsuste peale.
VTMS § 16 kohaselt on menetlusosaline menetlusalune isik ja tema kaitsja. Kooskõlas VTMS §
20 lg 1, 2 võib kaitsjaks olla advokaat või menetleja loal muu õigusteadmistega isik ning kaitsja
volitusi tõendab volikiri.
VTMS § 115 lg 4 järgi kirjutab kaebusele alla selle esitaja. Kui kaebusele kirjutab alla kaitsja,
lisatakse kaebusele tema volikiri.

Kohtule esitatud materjalidest nähtub, et kaebuse on esitanud Peeter Suviste, kes esitas kaebuse
oma alluva Silver Suviste suhtes tehtud otsusele. Kohtu infosüsteemis oleva info kohaselt on
kõnealuses väärteoasjas menetlusaluseks isikuks Silver Suviste ning kuivõrd kohtuvälise
menetleja otsus ei ole tehtud XXXXsuhtes, siis puudub tal ka õigus otsuse vaidlustamiseks.
Samuti ei ole kohtule esitatud tõendeid, mis kinnitaksid XXXXõigust osaleda menetluses
kaitsjana.

Kuna kohtuvälise menetleja poolt tehtud otsusega on karistus määratud Silver Suvistele, siis on
õigus temal või tema kaitsjal kaebuse esitamiseks.

VTMS § 118 lg 2 p 2 kohaselt kui kaebuse on esitanud isik, kellel väärteomenetluse seadustiku §
114 lõike 1 järgi ei ole õigust kaebust esitada, teeb maakohtunik kaebuse läbi vaatamata jätmise
kohta määruse ja saadab määruse koopia ning tagastab kaebuse selle esitanud isikule.
Kohus leiab, et XXXXpoolt esitatud kaebus tuleb jätta läbi vaatamata, kuivõrd temal puudub
õigus Silver Suviste kohta tehtud otsuse vaidlustamiseks.


Aulike Salo
Kohtunik
/allkirjastatud digitaalselt/




                                                                                               2
