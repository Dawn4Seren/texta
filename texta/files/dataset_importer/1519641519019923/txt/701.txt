                                                              Kriminaalasi nr. 1-16-10726




                       KOHTUOTSUS
                              EESTI VABARIIGI NIMEL




Kohus                           Harju Maakohus Liivalaia Kohtumaja
Otsuse tegemise aeg ja koht     15.12.2016.a. s

Kohtunik                         Aime Ivanson
Sekretär                         Maire Viksi
Prokurör                         Enge Selge

Süüdistatav                      Marko Peit, isikukood 37601010014
                                 Kehtivaid kriminaalkaristusi 3, sealhulgas:
                                 - 13.09.2013 Pärnu Maakohtu poolt KarS § 121, § 68 lg 1 alusel
                                 mõisteti vangistus 8 kuud
                                 - 15.09.2015 Pärnu Maakohtu poolt KarS § 199 lg 2 p 8, 9, §
                                 215 lg 2 p 1, § 424, § 1572, § 63 lg 2, § 64, § 68 lg 1 alusel
                                 mõisteti vangistus 2 aastat 5 kuud ja 28 päeva. Karistuse
                                 kandmise algus 28.05.2015.
                                 Asukoht: kannab karistust Vanglas


Süüdistus                        KarS § 121 lg 2 p 3 järgi
Menetluse liik                   kokkuleppemenetlus
Kriminaalasja nr.                16922500027


RESOLUTIIVOSA
Süüdi mõista Marko Peit KarS § 121 lg 2 p 3 järgi ja karistada vangistusega 6 kuud.

KarS § 65 lg 2 ja § 64 alusel suurendada uue kuriteo eest mõistetud 6-kuulist vangistust
Pärnu Maakohtu 15.09.2015.a kohtuotsuse järgi mõistetud karistuse ärakandmata osa, mis
14.12.2016.a. seisuga on 11 kuud 12 päeva vangistust, võrra ning mõista liitkaristuseks 1
aasta 5 kuud ja 12 päeva vangistust.

Karistusaja algust arvestada kohtuotsuse kuulutamisest, s.o 15.12.2016.a.

Kriminaalmenetluse kulud
Välja mõista Marko Peitilt riigituludesse:
   - KrMS § 175 lg 1 p. 9 alusel sundraha - 645 eurot,
   - KrMS § 175 lg 1 p. 4 alusel määratud kaitsjatasu kohtueelses menetluses – 96 eurot.

KrMS § 180 lg 3 alusel määrata Marko Peitil kriminaalmenetluse kulude kogusummas 741
eurot tasumine ositi 12 kuu jooksul, igas kuus tasuda 61.75 eurot.
Kriminaalmenetluse kulude esimene makse tasuda ühe kuu jooksul alates kohtuotsuse
jõustumisest ja järgmised maksed tasuda iga järgneva kuu viimaseks kuupäevaks.

KrMS § 159 lg 3 kohaselt makseinfo (kontode ja viitenumbriga) menetluskulude tasumiseks
edastatakse Marko Peitile eraldi dokumendina.

Edasikaebe kord
Kohtuotsuse peale võib esitada apellatsiooni juhul, kui tegemist on KrMS 9.peatüki 2. jao sätete
või § 339 lõike 1 rikkumisega. Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on KarS-i järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb Harju Maakohtu Liivalaia Kohtumajale kirjalikult
teatada 7 (seitsme) päeva jooksul alates kohtuotsuse kuulutamisest.
Apellatsioon esitatakse Ringkonnakohtule kirjalikult 15 (viieteistkümne) päeva jooksul alates
otsuse avalikult teatavakstegemisest.
Vahistatud süüdistatav või tema kaitsja võib esitada apellatsiooni 15 päeva jooksul alates
süüdistatavale kohtuotsuse koopia kätteandmisele järgnevast päevast.

Süüdistus
Marko Peiti süüdistatakse selles, et tema isikuna, keda on 13.09.2013 Pärnu Maakohtu poolt
karistatud KarS § 121 järgi kvalifitseeritava kuriteo toimepanemise eest, uuesti XXXXasuvas
Vanglas 05.06.2016 kella 15.00 paiku esimese üksuse kambris nr 229 lõi ühe korra rusikaga vastu
nägu kinnipeetav XXXX, tekitades löömisega XXXXfüüsilist valu ja tervisekahjustuse- paremal
põsesarnal 4x2,5 cm suuruse hematoomi, paremal pool suu sisekülje limaskestal 2,5x1,5 cm suuruse
lillat värvi hematoomi, paremal hammastega ühel joonel oleval limaskestal 2x1 cm läbimõõduga
punase laigu, mille sees 0,5x0,5 cm suurune pindmine haav.
Seega pani Marko Peit isikuna, kes on varem toime pannud kehalise väärkohtlemise, toime teise
inimese tervist kahjustava kehalise väärkohtlemise, so KarS § 121 lg 2 p 3 järgi kvalifitseeritava
kuriteo

Kokkulepe
Süüdistatava, kaitsja ja prokuröri vahel sõlmitud kokkuleppe kohaselt on süüdistatava Marko Peiti
karistuseks KarS § 121 lg 2 p 3 järgi 6 kuud vangistust. KarS § 65 lg 2 ja § 64 alusel suurendada uue
kuriteo eest mõistetud 6-kuulist vangistust eelmise 15.09.2015 kohtuotsuse järgi mõistetud karistuse
ärakandmata osa võrra, mis kokkuleppe sõlmimise seisuga on 11 kuud ja 24 päeva ning mõista
liitkaristuseks 1 aasta 5 kuud ja 24 päeva vangistust. KarS § 65 lg 2 järgi liitkaristuse lõplik kestus
määratakse kohtuotsuse tegemise kuupäeva seisuga.
Kriminaalmenetlus kulud on sundraha 645 eurot, kaitsjatasu kohtueelses menetluses 96 eurot, mis
kuuluvad süüdistatava poolt hüvitamisele ühe aasta jooksul.


Kohus juhindub KrMS § 248 lg 1 p. 5.



Kohtunik
/digitaalselt allkirjastatud/



                                                                                                 2
