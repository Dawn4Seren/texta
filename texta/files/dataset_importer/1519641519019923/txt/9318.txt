                                                                                 2-15-16925




                        KOHTUMÄÄRUS
Kohus                               Tartu Maakohus
Kohtunik                            Heiki Kolk
Määruse tegemise aeg ja koht        16.august 2016, Võru kohtumaja
Tsiviilasja number                  2-15-16925
Tsiviilasi                          Kagu Elekter OÜ hagi Energy Smart OÜ vastu
                                    võlgnevuse ja viivise nõudes.
Menetlustoiming                     Kompromissi kinnitamine ja menetluse lõpetamine
Menetlusosalised ja nende           Hageja Kagu Elekter OÜ (registrikood 11632588, asukoht
esindajad                           Kivi tn 24, Võru), lepinguline esindaja advokaat Karin
                                    Ploom;
                                    Kostja Energy Smart OÜ (registrikood 11662253, asukoht
                                    Kesk tn 5, Puka alevik, Puka vald, Valga maakond), e-
                                    post:office@energysmart.ee

Viimane kohtuistungi                08.08.2016
toimumise aeg
RESOLUTSIOON

I. Kinnitada hageja Kagu Elekter OÜ hagi Energy Smart OÜ (pooled) vahel alljärgnev
kompromiss:
1. Kagu Elekter OÜ kõrvaldab objektil - Kurenurme päikesepark (Keema küla, Klõbi) vaegtööd:
Päikesepargi MLD juhtimissüsteemis parandatakse vead, vastavalt projektile ja valmistaja tootja
DEGERenergie GmbH & Co. KG paigaldusjuhistele (käesoleval hetkel on teostatud tööd
vigadega, süsteem ei tööta).
Päikesepargi Data kaablid markeeritakse korrektselt ja kontrollitakse üle vastavalt projektile
(käesoleval hetkel on teostatud tööd vigadega, süsteem ei tööta).
Päikesepargi tehnilised mõõdistustööd teostatakse Energy Smart OÜ esindaja juuresolekul
kokkulepitud ajal.
Vaegtööd teostatakse Kagu Elekter poolt hiljemalt 15.sept 2016.a.
2. Energy Smart tasub võlgnevuse summas 4602,03 eur alljärgnevalt :
2302,03 eur hiljemalt 01.sept 2016.a.
2300 eur hiljemalt 15.sept 2016.a.
3. Kagu Elekter loobub muudest nõuetest Energy Smart-i vastu (sh viivised, leppetrahvid,
kahjuhüvitised jms)
4. Energy Smart loobub muudest nõuetest Kagu Elekter vastu (sh viivised, leppetrahvid,
kahjuhüvitised jms)
5. Õigusabikulud ja muud tekkinud kulud seoses kohtuvaidlusega jäävad poolte endi kanda

II. Lõpetada menetlus tsiviilasjas nr 2-15-16925.

III. Poolte menetluskulud jätta poolte endi kanda vastavalt nende poolt sõlmitud kompromissile.
 IV. Riigi Tugiteenuste Keskusel tagastada hagejale Kagu Elekter OÜ pool menetluses tasutud
 riigilõivust, so 325 eurot tema arvelduskontole EE407700771000679511 LHV AS-is. Riigilõiv
 summas 650 eurot on tasutud hageja poolt 10.11.2015 maksekorraldusega nr 3381.
 V. Määrus saata jõustumisel riigilõivu tagastamise osas täitmiseks Riigi Tugiteenuste Keskusele
 (asukoht Turu 2, 51014 Tartu).
 VI. Kohus teatab pooltele, et seoses kompromissi sõlmimisega 12.09.2016 kell 10.00 määratud
 kohtuistungit ei toimu.
 Edasikaebamise kord
Määruse peale võib esitada määruskaebuse Tartu Ringkonnakohtule 15 päeva jooksul,
arvates määruse kättetoimetamisele järgnevast päevast, Tartu Maakohtu Võru kohtumaja
kaudu.

Asjaolud

1. Tartu Maakohtu menetluses Kagu Elekter OÜ hagi Energy Smart OÜ vastu võlgnevuse ja
viivise nõudes. 15.08.2016 on kohtule esitatud hageja seadusliku esindaja juhatuse liikme K.
K. ja kostja seaduslik esindaja juhatuse liikme R. N. vahel 12.08.2016 digitaalselt allkirjastatud
kompromiss tsiviilasjas nr 2-16-16925.

Kohtu põhjendused
2. Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. Vastavalt TsMS
§ 430 lg 1 võivad pooled menetluse kuni hagi kohta tehtud lahendi jõustumiseni lõpetada
kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused. TsMS §
430 lg 3 esimese lause kohaselt ei kinnita kohus kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole võimalik
täita.

Kohus on seisukohal, et käesoleval juhul puuduvad TsMS § 430 lg 3 esimeses lauses sätestatud
alused kompromissi kinnitamata jätmiseks. Kohus leiab, et kompromiss tuleb kinnitada ning
menetlus asjas lõpetada.

3. Hageja esitas seoses tsiviilasjas kompromissi sõlmimisega taotluse tagastada hageja poolt
pool menetluses tasutud riigilõivust. TsMS § 150 lg 2 p 1 kohaselt tagastatakse pool menetluses
tasutud riigilõivust, kui pooled sõlmivad kompromissi. Maksekorraldusest nr 3321 nähtub, et
hageja on tasunud 10.11.2015 riigilõivu summas 650 eurot, seega tuleb hagejale tagastada 325
eurot.
Menetluskulud
4. TsMS § 168 lg 3 kohaselt kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti. Pooled on kompromissis kokku
leppinud, et menetluskulud jäävad nende endi kanda. Seega jätab kohus poolte menetluskulud
nende endi kanda.

/allkirjastatud digitaalselt/
Heiki Kolk
kohtunik



                                             2 (2)
