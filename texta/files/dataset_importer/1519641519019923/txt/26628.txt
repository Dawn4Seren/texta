                                                                                      1-15-9820




                        KOHTUMÄÄRUS

Kohus                               Tallinna Ringkonnakohus

Määruse tegemise aeg ja koht        11. jaanuar 2016, Tallinn, kirjalik menetlus

Kriminaalasja number                1-15-9820

Kohtukoosseis                       Kohtunikud Orvi Tali, Meelika Aava ja Ivi Kesküla

Kriminaalasi                        Vladislav Aprõškini süüdistuses KarS §-de 307 lg 1 ja
                                    § 202 lg 1 - § 22 lg 3 järgi ning Roman Krajevi
                                    süüdistuses KarS § 200 lg 2 p 4 järgi
                                    kokkuleppemenetluses

Vaidlustatud kohtulahend            Harju Maakohtu 8. detsembri 2015. a otsus

                                    Süüdistatav Roman Krajev (ik                   39109040282;
Kaebuse esitaja ja kaebuse liik     viibimiskoht    Tallinna    Vangla),           määruskaebus
                                    menetluskulude väljamõistmise peale


RESOLUTSIOON

Jätta Roman Krajevi määruskaebus Harju Maakohtu 8. detsembri 2015. a otsuse peale
menetluskulude väljamõistmises kui ilmselt põhjendamatu läbi vaatamata.


Edasikaebamise kord
Määruse peale saab advokaadi vahendusel esitada määruskaebuse Riigikohtule Tallinna
Ringkonnakohtu kaudu 15 päeva jooksul alates päevast, mil kaebuse esitaja sai
vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
1. Harju Maakohtu 08.12.2015 otsusega tunnistati Roman Krajev kokkuleppemenetluses
süüdi KarS § 200 lg 2 p 4 järgi ja talle mõisteti karistuseks 4 aastat ja 10 kuud vangistust.
KarS § 68 lg 1 alusel loeti karistusest kantuks R. Krajevi poolt eelvangistuses viibitud aeg 4
kuud ja 19 päeva ning kandmata karistuseks loeti 4 aastat 5 kuud ja 11 päeva vangistust. R.
Krajevi ärakandmata karistuse aja alguseks loeti 17.08.2015.

2. KrMS §-de 173 lg 1-4; § 175 lg 1 p 3, 4 ja 9 ning § 179 lg 1 p 1 alusel mõisteti
R. Krajevilt riigituludesse välja sundraha esimese astme kuriteo toimepanemise eest summas


                                                                                           1(2)
                                                                                    1-15-9820

975 eurot; ekspertiisitasu DNA ekspertiisi eest (ekspertiisiakt nr 13E-GE0795) kogusummas
3078 eurot; kaitsjatasu kohtueelsel uurimisel osutatud õigusabi teenuse eest kogusummas
631,20 eurot. KrMS § 180 lg 3 alusel määrati, et menetluskulud tuleb R. Krajevil tasuda 12
kuu jooksul kohtuotsuse jõustumisest arvates.

3. 18.12.2015 laekus Harju Maakohtule R. Krajevi määruskaebus, milles ta sisuliselt palub
võimaldada menetluskulude ositi tasumist või tasumise peatamist seoses tema vangistuses
viibimisega.

RINGKONNAKOHTU SEISUKOHT
4. KrMS § 390 lg 1 kohaselt järgitakse määruskaebuse läbivaatamisel KrMS 11. või 12.
peatüki sätteid, arvestades 15. peatükis sätestatud erisusi. KrMS § 326 lg 3 (11. ptk) teine
lause lubab ringkonnakohtul jätta apellatsiooni läbi vaatamata juhul, kui kohtukoosseis
üksmeelselt leiab, et see on ilmselt põhjendamatu. Tulenevalt KrMS § 390 lg-st 1 kehtib
KrMS § 326 lg-s 3 ringkonnakohtule antud õigus ka määruskaebuse põhjendatuse üle
otsustamisel.

5. Kohtukolleegium, tutvunud kriminaalasja materjalide ning R. Krajevi määruskaebusega,
leiab üksmeelselt, et esitatud määruskaebus on ilmselt põhjendamatu, perspektiivitu ning
tuleb sellest johtuvalt jätta läbi vaatamata (RKKKo nr 3-1-1-55-07). Riigikohtu
kriminaalkolleegium on leidnud, et sellisena tuleb käsitada apellatsiooni, milles esitatud
argumendid ei ole konkreetse kriminaalasja lahendamise seisukohalt õiguslikult relevantsed
ega anna seetõttu ühelgi juhul alust esimese astme kohtuotsuse või selles esitatud järelduste
muutmiseks. Küsimus, kas esitatud apellatsioon on ilmselt põhjendamatu, tuleb
ringkonnakohtul lahendada iga kriminaalasja pinnalt eraldi, arvestades kaebuses esitatud
argumentide asjakohasust (RKKKo nr 3-1-1-96-09).
Kohtukolleegium leiabki, et esitatud määruskaebusel puudub edulootus ehk antud juhul on
tegemist perspektiivitu taotlusega. Nimelt hüvitab KrMS § 180 lg 1 esimeses lauses märgitu
kohaselt süüdimõistva kohtuotsuse korral menetluskulud süüdimõistetu. Kuigi KrMS § 180 lg
3 teise lause kohaselt võib kohus osa menetluskuludest riigi kanda jätta, on selle sätte
kohaldumine kokkuleppemenetluses seoses KrMS § 245 lg 1 täiendamisega punktiga 12,
millega süüdistatavalt välja mõistetavad menetluskulud said kokkuleppe osaks, piiratud. Küll
aga on kohtul omal algatusel võimalik KrMS § 180 lg 3 kolmandale lausele tuginedes
määrata, et kriminaalmenetluse kulud hüvitatakse ositi, kuna selles osas ei ole KrMS § 245
lg-s 1 sätestatud erisusi. Maakohus on tulenevalt KrMS § 180 lg-st 3 ka arvestanud
süüdimõistetu varalist seisundit ja resotsialiseerumisväljavaateid ning võimaldanud
R. Krajevil tasuda menetluskulud ositi 12 kuu jooksul alates kohtuotsuse jõustumisest (vt
Harju Maakohtu 08.12.2015 otsuse resolutsiooni p 40).
KrMS § 180 lg 3 võimaldab kohtul määrata kriminaalmenetluse kulude hüvitamine ositi, kuid
ei näe ette võimalust peatada või lükata menetluskulude tasumine tervikuna edasi nagu seda
taotleb R. Krajev alternatiivselt oma määruskaebuses.

6. Arvestades eeltoodut ei pea kohtukolleegium vajalikuks ega ka otstarbekaks alustada
määruskaebemenetlust ja lähtuvalt KrMS § 326 lg-st 3 leiab kohtukoosseis üksmeelselt, et
esitatud määruskaebus on ilmselt põhjendamatu, mistõttu tuleb see jätta läbi vaatamata.


 /allkirjastatud digitaalselt/   /allkirjastatud digitaalselt/   /allkirjastatud digitaalselt/
           Orvi Tali                    Meelika Aava                      Ivi Kesküla




                                                                                           2(2)
