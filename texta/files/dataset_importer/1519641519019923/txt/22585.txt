                                                                         2-15-124749




                          KOHTUOTSUS
                              EESTI VABARIIGI NIMEL
                                    Tagaseljaotsus

Kohus                             Viru Maakohus
Kohtunik                          Tarmo Tina
Otsuse tegemise aeg ja koht       29. veebruar 2016, Jõhvi kohtumaja
Tsiviilasja number                2-15-124749

Tsiviilasi, hageja nõue           Kiviõli Kinnisvarahoolduse OÜ hagi S. F. ja D. F.a vastu
                                  võlgnevuse 599, 29 euro ja viivise nõudes
Tsiviilasja hind                  748, 38 eurot
Menetlusosalised ja nende         Hageja: Kiviõli Kinnisvarahoolduse OÜ (RK xxx, asukoht
esindajad                         Uus 6, 43124 Kiviõli)
                                  Hageja lepinguline esindaja: Marie Tsine (Condor Inkasso
                                  OÜ, e-post marie@condorinkasso.ee )
                                  Kostja I: S. F. (IK xxx, elukoht xxx tegelik viibimiskoht
                                  teadmata)
                                  Kostja II: D. F.a (IK xxx, elukoht xxx, tegelik viibimiskoht
                                  teadmata)
Asja lahendamise viis             Kirjalik menetlus


RESOLUTSIOON

   1. Rahuldada hagi tagaseljaotsusega.
   2. Välja mõista solidaarselt S. F.ilt ja D. F.alt Kiviõli Kinnisvarahoolduse OÜ
      kasuks korteriomandi asukohaga xxx majandamiskulude võlgnevus 599, 29
      eurot, sh. põhiosa 583, 53 eurot perioodi 31.05.2014-31.12.2015 eest ja
      sissenõutavaks muutunud viivis 15, 76 eurot perioodi 26.12.2015-26.01.2016
      eest.
   3. Välja mõista solidaarselt S. F.ilt ja D. F.alt Kiviõli Kinnisvarahoolduse OÜ
      kasuks viivis (põhinõudelt 583, 53 eurot) alates 27.01.2016 kuni põhinõude
      täies ulatuses tasumiseni lepingujärgse viivisemääraga 0, 07% päevas.
   4. Tunnistada tagaseljaotsus tagatiseta viivitamata täidetavaks.

Menetluskulude jaotus ja kindlaksmääramine
  5. Jätta menetluskulud solidaarselt S. F.i ja D. F. kanda.
  6. Välja mõista solidaarselt S. F.ilt ja D. F.alt Kiviõli Kinnisvarahoolduse OÜ
      kasuks menetluskulud 245 eurot, sh. maksekäsu kiirmenetluses tasutud


                                                                                  1/4
                                                                             2-15-124749


      riigilõiv 45 eurot, hagiavalduse esitamisel tasutud täiendav riigilõiv 80 eurot
      ja õigusabi kulud 120 eurot, millele lisandub käibemaks.
   7. Välja mõista solidaarselt S. F.ilt ja D. F.alt Kiviõli Kinnisvarahoolduse OÜ
      kasuks väljamõistetud menetluskuludelt (245 eurolt) viivis menetluskulude
      suurust kindlakstegeva lahendi jõustumisest alates kuni täitmiseni VÕS §-s
      113 lg 1 teises lauses ettenähtud ulatuses.
   8. Kohus selgitab, et hageja poolt nõutud summad saavad kostjad tasuda hageja
      lepingulise esindaja CONDOR INKASSO OÜ arvelduskontole nr
      EE393300332098010000. Selgitusena märkida: võlgniku nimi, isikukood ja
      tsiviilasja number 2-15-124749.

Kohtuotsuse avalik kättetoimetamine
9.   Toimetada S. F.ile (IK xxx) ja D. F.ale (IK xxx) kohtuotsuse resolutsioon ja
     edasikaebamise kord kätte avalikult väljaande Ametlikud Teadaanded
     kaudu.
10.  Lugeda kohtuotsuse resolutsioon ja edasikaebamise kord S. F.ile ja D. F.ale
     avalikult kättetoimetatuks 15 päeva möödumisel väljavõtte väljaandes
     Ametlikud Teadaanded ilmumise päevast.

EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada
otsuse peale apellatsioonkaebuse. Kaebus esitatakse Tartu Ringkonnakohtule 30 päeva
jooksul, alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada
kirjalikus menetluses, kui kaebuses ei taotleta selle lahendamist istungil. Tartu
Ringkonnakohus võib apellatsioonkaebuse lahendada kirjalikus menetluses, kui kaebuses
endas ei taotleta selle lahendamist istungil. Apellatsioonkaebuse esitamisel tasutakse
riigilõivu sama palju, kui tuleb tasuda esialgsel esitamisel maakohtule, arvestades kaebuse
ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole nr EE571010220229377229 SEB Pank; nr
EE062200221059223099 Swedbank; nr EE513300333522160001 Danske Bank;
EE221700017003510302 Nordea Bank kautsjon, mis vastab riigilõivule poolelt
hagihinnalt, kuid mitte vähem kui 100 eurot ja mitte rohkem kui 1500 eurot. Kui
tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Kohus selgitab, et vastavalt TsMS § 187 lg 6 peab menetlusabi taotlemise korral
menetlusabi taotleja seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul
mõistliku tähtaja pärast menetlusabi andmise taotluse lahendamist, kui nimetatud taotlus
ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

                                                                                      2/4
                                                                             2-15-124749



Asjaolud
Hageja esitas hagi kostjate vastu võlgnevuse nõudes. Kohus võttis hagi 27.01.2016
määrusega menetlusse ja andis tähtaja 14 päeva kirjaliku vastuse esitamiseks. Kohus
toimetas kohtudokumendid kostjatele kätte avalikult väljaande Ametlikud Teadaanded
kaudu, kuna kostjate tegelik viibimiskoht on teadmata. Kohtuteade avaldati 27.01.2016.
Menetlusdokumendid loeti S. F.ile ja D. F.ale avalikult kätte toimetatuks 15 päeva
möödumisel väljavõtte väljaandes Ametlikud Teadaanded ilmumise päevast. Vastuse
esitamise tähtajaks oli 25.02.2016. Kostjad ei ole hagile tähtaegselt vastanud ega
taotlenud vastamise tähtaja pikendamist.

Menetluskulude jaotus ja kindlaksmääramine

TsMS § 162 lg 1 järgi kannab hagimenetluse kulud pool, kelle kahjuks otsus tehti. Kuna
hagi kuulub rahuldamisele, tuleb menetluskulud jätta täies ulatuses kostja kanda.
Menetluskulude jaotus tuleb kohtulahendis märkida ka siis, kui menetlusosalised seda ei
taotle (TsMS § 173 lg 2).

Menetluskulude rahalise suuruse määrab menetluskulude jaotuse alusel vajalikus ja
põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid (TsMS § 174 lg 1). Menetluskuludelt
arvestatava käibemaksu hüvitamiseks peab menetlusosaline kinnitama, et ta ei ole
käibemaksukohustuslane või ei saa muul põhjusel tekkinud kuludelt käibemaksu tagasi
arvestada (TsMS § 174 lg 10).

TsMS § 138 lg-te 1 ja 2 alusel on menetluskulud menetlusosaliste kohtukulud ja
kohtuvälised kulud. Kohtukulud on riigilõiv, kautsjon ning asja läbivaatamise kulud.
TsMS § 144 p 1 alusel kohtuvälised kulud on menetlusosaliste esindajate ja nõustajate
kulud.

Võlaõigusseaduse (VÕS) § 65 lg 1 kohaselt kui mitu isikut peavad täitma kohustuse
solidaarselt (solidaarvõlgnikud), võib võlausaldaja nõuda kohustuse täielikku või osalist
täitmist kõigilt võlgnikelt ühiselt või igaühelt või mõnelt neist.

Hageja palub välja mõista kostjatelt menetluskulud 365 eurot sh 19.11.2015 maksekäsu
kiirmenetluses tasutud riigilõiv 45 eurot, 26.01.2016 hagi esitamisel tasutud täiendav
riigilõiv 80 eurot, õigusabi kulud 240 eurot, millele lisandub käibemaks ja viivise
menetluskuludelt. Hageja kinnitab, et on käibemaksukohustuslane ning saab tekkinud
kuludelt käibemaksu tagasi arvestada.

Kohus märgib menetluskulude kindlaksmääramist taotlenud isiku avalduse alusel
menetluskulude      kindlaksmääramise      lahendis,   et    hüvitamisele     kuuluvatelt
menetluskuludelt tuleb tasuda menetluskulude suurust kindlaks tegeva lahendi
jõustumisest alates kuni täitmiseni viivist VÕS § 113 lõike 1 teises lauses ettenähtud
ulatuses (TsMS § 177 lg 4).
Kohus leiab, et õigusabi kulud hagi koostamise ja kohtusse esitamise eest 240 eurot ei ole
põhjendatud. Hageja esindaja ei ole märkinud kulunud aega. Kuna tegemist on trafaretse
ja mitte keeruka hagiga võlgnevuse nõudes, loeb kohus põhjendatud ajaks 1 tunni.

                                                                                     3/4
                                                                           2-15-124749


Riigikohtu senises praktikas on põhjendatud ja vajalikuks peetud tunnihind 120 eurot
(Riigikohtu tsiviilkolleegiumi määrus tsiviilasjas nr 3-2-1-93-13). Seega on põhjendatud
ja vajalikuks õigusabi kuluks 120 eurot 240 euro asemel.

Kuna kohus rahuldab hagi tagaseljaotsusega, mõistab kohus välja solidaarselt kostjatelt
hageja kasuks menetluskulud 245 eurot sh maksekäsu kiirmenetluses tasutud riigilõiv 45
eurot, hagiavalduse esitamisel tasutud täiendav riigilõiv 80 eurot, õigusabi kulud 120
eurot, millele lisandub käibemaks ning viivise menetluskuludelt (245 eurolt)
menetluskulude suurust kindlakstegeva lahendi jõustumisest alates kuni täitmiseni viivis
võlaõigusseaduse §-s 113 lg 1 teises lauses ettenähtud ulatuses.

Viivitamatu täitmine

Vastavalt TsMS § 468 lg 1 p 2 tunnistab kohus omal algatusel tagatiseta viivitamata
täidetavaks tagaseljaotsuse.
Kohus tunnistab käesoleva kohtuotsuse tagatiseta viivitamatult täidetavaks.

Kohtuotsuse avalik kättetoimetamine

Kuna hagimaterjalid toimetati kostjatele kätte avalikult väljaande Ametlikud Teadaanded
kaudu, tuleb ka käesoleva kohtuotsuse resolutsioon ja edasikaebamise kord toimetada
kostjatele kätte avalikult. Kostjate viibimiskoht on kohtule teadmata. Avaldada vastav
teade väljaande Ametlikud Teadaanded kaudu (TsMS § 317 lg 1).

Kohus toimetab kohtuotsuse resolutsiooni ja edasikaebamise korra kostjatele kätte
avalikult väljaandes Ametlikud Teadaanded ja loeb selle kättetoimetatuks 15 päeva
möödumisel väljavõtte väljaandes Ametlikud Teadaanded ilmumise päevast (TsMS § 317
lg 5).



Tarmo Tina
Kohtunik
/allkirjastatud digitaalselt/




                                                                                   4/4
