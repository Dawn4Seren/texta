                                                                       Kriminaalasi nr 1-15-5605




                                   KOHTUMÄÄRUS
 Kohus                               Viru Maakohus

 Määruse tegemise aeg ja koht        07.06.2016, Rakvere kohtumajas

 Kriminaalasja number                1-15-5605

 Kohtunik                            Tiit Kullerkupp

 Sekretär                            Merle Kaegas

 Kriminaalhooldusametnik             Krista Schönberg

 Prokurör                            Ain Tali

 Kohtuasja nimetus                   Viru vangla kriminaalhooldusosakonna                erakorraline
                                     ettekanne karistuse täitmisele pööramiseks
 Süüdimõistetu                       MADIS MANNINEN, isikukood 39204265251, elukoht xxxx

 Kohtumääruse õiguslik alus          KrMS § 427 lg 1, KarS § 74 lg 4


 RESOLUTSIOON

 Erakorralises ettekandes esitatud taotlus jätta rahuldamata.



 Edasikaebamise kord
 Määruse peale võib esitada määruskaebuse Viru Maakohtule 15 päeva jooksul arvates
 kohtumääruse kättesaamisele järgnevast päevast.
 Määrus saata kriminaalhooldusametnikule, prokurörile, Madis Manninenile.


 Kohtumääruse asjaolud ja põhjendused

Viru Maakohtu 08.07.2015 otsusega tunnistati Madis Manninen süüdi KarS § 424 järgi ning
karistuseks mõisteti talle 1 aasta vangistust. KarS § 69 lg 1 alusel arvati eelvangistuses viibitud
aeg 1 päev karistusaja hulka ning kandmisele kuulus 11 kuud 29 päeva vangistust. KarS § 74
lg 1, 3 alusel jäeti vangistus tingimisi kohaldamata 2-aastase katseajaga. Katseajaks allutati


                                                                                                 1
Madis Manninen kriminaalhooldaja käitumiskontrollile ja teda kohustati katseajal järgima KarS
§ 75 lg 1 toodud kontrollnõudeid. KarS § 75 lg 2 p 2 alusel kohustati Madis Mannineni
käitumiskontrolli ajal mitte tarvitama alkoholi. Katseaeg algas 08.07.2015.

28.10.2015 kohtumäärusega tuvastati alkoholi tarvitamise keelu rikkumine, pikendati katseaega
3 kuu võrra ja kohustati Madis Mannineni osalema sotsiaalprogrammis Eluviisitreening.

Käesoleva erakorralise ettekande kohaselt tuvastati 12.05.2016. Madis Manninenil
alkoholijoove 0,82 mg/l kohta. Joove tuvastati Tallinna sadamas, kus isik soovis sõita Soome
Vabariiki omamata selleks kriminaalhooldusametniku luba.
Erakorralisest ettekandest nähtub veel, et Madis Manninenil on olnud ka registreerimiskorra
rikkumisi, hooldusalusega on korduvalt vesteldud alkoholi tarvitamisest hoidumise teemal.
Hooldusalune on igal kohtumisel väitnud, et ei tarvita alkoholi ning ta suudab ilma kõrvalise
abita hoiduda alkoholi tarvitamisest.
Eeltoodut arvesse võttes teeb ametnik ettepaneku Madis Manninenile mõistetud karistuse
täitmisele pööramiseks.

Kohtuistungil Madis Manninen tunnistas alkoholi tarvitamise keelu rikkumist ja kahetses. Ta
väitis, et alkoholi tarvitamine on olnud juhuslikku laadi, et ta pole alkoholisõltlane ja ei vaja
meditsiinilist sekkumist alkoholist loobumiseks. Tema ütlustest nähtub, et tal on töö- ja elukoht,
ta pole katseajal toime pannud süütegusid, osaleb oma alaealise lapse ülalpidamises.
Prokurör leidis, et karistuse täitmisele pööramine oleks ennatlik, kriminaalhooldusametnik
leidis, et juhul, kui Madis Manninen loobub alkoholist, on kriminaalhoolduse jätkamine
võimalik.

KarS § 74 lg 4 sätestab, et kui süüdimõistetu ei järgi katseajal kontrollnõudeid või ei täida talle
pandud kohustusi, võib kohus kriminaalhooldusametniku ettekande alusel määrata täiendavaid
kohustusi vastavalt KarS § 75 lõikes 2 sätestatule, pikendada katseaega kuni ühe aasta võrra
või pöörata karistuse täitmisele.

Olles tutvunud erakorralise ettekande ja kriminaalasja materjalidega, poolte seisukohtade ja
Madis Mannineni kohtus antud ütlustega, leiab kohus, et alkoholi tarvitamise keelu rikkumine
Madis Mannineni poolt on tõendamist leidnud, kuid karistuse täitmisele pööramine pole
käesoleval ajal põhjendatud. Lisaks toimepandud rikkumistele esineb ka positiivseid asjaolusid.
Madis Manninen kahetseb rikkumist ja lubab edaspidi täita kontrollnõudeid ja kohustusi. Ta
pole katseajal toime pannud süütegusid, omab töö- ja elukohta, osaleb oma alaealise lapse
ülalpidamises. Katseajal on ta läbinud Liiklusohutusprogrammi ja sotsiaalprogrammi
Eluviisitreening. Kohus leiab, et arvestades suhteliselt pikka eelseisvat katseaega on võimalik
saavutada karistuse eesmärgid kriminaalhoolduse tingimustes ja jätab erakorralises ettekandes
esitatud taotluse rahuldamata.




Kohtunik                              /digitaalselt allkirjastatud/               Tiit Kullerkupp




                                                                                                 2
