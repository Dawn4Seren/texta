                              KOHTUOTSUS
                                  Eesti Vabariigi nimel


Kohus                                    Tallinna Ringkonnakohus
Kohtukoosseis                            Tiit Kollom (eesistuja), Reet Allikvere ja Ulvi
                                         Loonurm

Otsuse tegemise aeg ja koht              08.07.2016 Tallinnas
Tsiviilasja number                       2-13-61892
Tsiviilasi                               OÜ BREM Kinnisvarahooldus hagi T. G., K.
                                         A., H. V., T. V-i, T. K-i, L. I., V. T-i, E. A.,
                                         ASKO Investments OÜ ja Tallinna linna vastu
                                         võla väljamõistmiseks
Tsiviilasja hind
apellatsioonimenetluses                  2405,18 eurot
Vaidlustatud kohtulahend                 Harju Maakohtu 26.01.2016 otsus

Kaebuse esitaja ja kaebuse liik          OÜ BREM Kinnisvarahooldus apellatsioonkaebus

Menetlusosalised ja nende esindajad      Hageja      OÜ    BREM       Kinnisvarahooldus
                                         (registrikood 10327044), lepinguline esindaja
                                         vandeadvokaadi abi Ardi Rebane

                                         Kostja T. G. (IK XXXXXXXXXXX)
                                         Kostja K. A. (IK XXXXXXXXXXX)
                                         Kostja H. V.      (endise   nimega   M,     IK
                                         48104164917)
                                         Kostja T. V. (IK XXXXXXXXXXX)
                                         Kostja T. K. (IK XXXXXXXXXXX)
                                         Kostja L. I. (IK XXXXXXXXXXX)
                                         Kostja V. T. (IK XXXXXXXXXXX)
                                         Kostja E. A. (IK XXXXXXXXXXX)
                                         Kostja ASKO Investments OÜ (registrikood
                                         11199039)
                                         Kostjate lepinguline esindaja vandeadvokaat
                                         Alar Neiland
                                         Kostja Tallinna linn, esindaja Tõnu Polma
                                            Kirjalik menetlus



 Menetluse liik


RESOLUTSIOON:

Jätta Harju Maakohtu 26.01.2016 otsus tsiviilasjas nr. 2-13-61892 muutmata, hageja
apellatsioonkaebus rahuldamata ja menetlusosaliste apellatsiooniastmega seotud
menetluskulud OÜ BREM Kinnisvarahooldus kanda.

Määrata kindlaks vastustajate I kuni IX menetluskulu ning mõista OÜ-lt BREM
Kinnisvarahooldus T. G., K. A., H. M-i, T. V-i, T. K-i, L. I., ASKO Investments OÜ, V. T., E.
A. kasuks solidaarselt välja 165 eurot apellatsioonimeneltusega seotud menetluskulu.

Edasikaebamise kord

Otsuse peale võivad menetlusosalised vandeadvokaadi vahendusel esitada kassatsioonkaebuse
otse Riigikohtule 30 päeva jooksul otsuse kättetoimetamisest arvates.

TsMS § 218 lg 4 kohaselt võib hagimenetluses Riigikohtus menetlusosaline ise esitada
menetlusabi saamise taotluse. TsMS § 187 lg 6 kohaselt peab seaduses sätestatud tähtaja
järgimiseks tegema menetlusabi taotleja tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahendamist,
kui nimetatud taotlus ei olnud esitatud põhjendamatult või tähtaja pikendamise eesmärgil. See
ei välista menetlustähtaja ennistamist.

Asjaolud

OÜ BREM Kinnisvarahooldus esitas 31.12.2013 Harju Maakohtule hagi T. G., K. A., H. V., T.
V-i, T. K-i, L. I., V. T-i, E. A., ASKO Investments OÜ ja Tallinna linna vastu võla kokku
2405,18 euro väljamõistmiseks.
Hagi täpsustuses palus hageja 1) mõista kostjatelt solidaarselt välja terves ulatuses võlgnevus
2405,18 eurot; 2) kui kohus leiab, et kostjad vastutavad hageja ees osavõlgnikena, palus hageja
alternatiivselt mõista kostjatelt välja võlgnevus: T. G.lt 8,72% põhivõlgnevusena 209,73 eurot;
K. A.lt 4,63% põhivõlgnevusena 111,36 eurot; H. M-ilt 8,61% põhivõlgnevusena 207,09 eurot;
T. V-ilt 8,50% põhivõlgnevusena 204,44 eurot; T. K-ilt 8,68% põhivõlgnevusena 208,77 eurot;
L. I-lt 8,79% põhivõlgnevusena 211,42 eurot; ASKO Investments OÜ-lt 8,50%
põhivõlgnevusena 204,44 eurot; V. T-ile 8,64% põhivõlgnevusena 207,80 eurot; E. A.lt 16,12%
põhivõlgnevusena 387,72 eurot; Tallinna linnalt 18,81% põhivõlgnevusena 452,41 eurot.

Kostjad olid Xxx asuvate korteriomandite omanikud seisuga detsember 2010.a ja 01.01.2011.
Tallinna linn andis oma elamute haldamise kohustuste täitmise lepinguga OÜ BREM
Kinnisvarahooldusele mh hooldada ja majandada XXX Tallinnas asuvat elamut.
Korteriomanikest kostjatega oli hagejal sõlmitud valdavalt suulised lepingud, mille alusel
hageja osutas ja vahendas kostjatele elamu haldus- ja hooldusteenust, mh teostas hageja elamus
ka remonditöid. Hageja poolt perioodil 01.01.2007 - 31.12.2010 teostatud remonttööd on
                                                                                             2
kajastatud remondirahade arvestuses ajavahemikul 01.01.2007 - 31.12.2010. Korteriühistu
XXX kanti mittetulundusühingute ja sihtasutuste registrisse 04.10.2010. Hoolimata
korteriühistu asutamisest, jätkas hageja kostjate ja korteriühistu nõusolekul korteriomanikele
haldusteenuse, sh vajadusel remonttööde, osutamist, esitades selle kohta arveid mitte
korteriühistule, vaid kostjatele. 01.01.2011 lahkus XXX korteriühistu OÜ BREM
Kinnisvarahooldus haldamiselt.
Kostjate poolt on hagejale hüvitamata teostatud ja/või vahendatud remonttööde eest kokku 37
632,91 krooni, s.o 2405,18 eurot. Elamu haldamise üleandmisel korteriühistule või eluruumide
omanikele pidid pooled mh kokku leppima rahaliste vahendite üleandmise maksegraafikus,
kokkulepe on saavutamata. Hagejal on kostjate vastu tulenevalt haldus- ja hoolduslepingutest
rahaline lepingu(te) täitmise nõue. Poolte vahelise praktika kohaselt tasusid kostjad hagejale
teostatud remonttööde eest hageja poolt esitatud arvete alusel, kusjuures remonttööde eest
tasumisele kuuluvad summad olid määratud haldus- ja hooldusteenuse tasu sees.
Hageja nõuded ei ole aegunud. Hageja kohustus hallata XXX elamut tulenes eluruumide
erastamise seadusest (EES), olles eluruumide erastamise kohustatud subjektiks. Poolte
kokkuleppel teostas hageja XXX maja hageja haldamist, sh remonditöid, ka pärast korteriühistu
moodustamist, s.o kuni 31.12.2010. Hageja ei nõua kostjatelt arvete alusel tekkinud võimalike
võlgnevuste tasumist või konkreetsete kulutuste hüvitamist, vaid Vabariigi Valitsuse
01.07.1993 määruse nr 198 p-i 92 tulenevalt hageja poolt enamtasutud remondirahade tasumist
VÕS § 108 lg-e 1 alusel või alternatiivselt VÕS § 1027 jj ja VÕS § 1042 alusel. Need nõuded
muutusid tervikuna sissenõutavaks alates vastava aktiga eluruumide haldamise ja majandamise
üleandmisest korteriühistule 31.12.2010. Kuna hageja ja KÜ XXX remonditööde eest makstava
summa ja vastava maksegraafiku osas 31.12.2010 maja üleandmisel kokkuleppele ei jõudnud,
muutus hageja nõue kostjatelt enamtasutud remondiraha sissenõudmiseks tervikuna
sissenõutavaks alates XXX elamu haldamise- ja majandamise üleandmisest, s.o 31.12.2010.
Kostjate vastus

Kostjad hagi ei tunnistanud. XXX elamu haldamise ja majandamise üleandmise akt on
koostatud 31.12.2010, kuid KÜ XXX poolt allkirjastamata, seega on hageja väide, et kostjatega
on sõlmitud suulised lepingud haldus- ja hooldustööde tegemiseks paljasõnaline.

Kostjatel puudub teave, kas ja missugust teenust on hageja väidetavalt kostjatele osutanud.
12.12.2013 trükitud aruanne ei ole sisuliselt korteriomanikele jälgitav ja arusaadav, kostjad ei
kinnita, et aruandes loetletud hooldustööd /remonttööd oleksid teostatud ja et tehtud tööde kohta
oleksid saadetud arved. Hageja väidetel jätkas ta kostjate ja korteriühistu nõusolekul pärast KÜ
XXX asutamist korteriomanikele haldusteenuse (sh vajadusel remonttööde tegemine)
osutamist, esitades selle kohta kostjatele arved. Hageja väitest ei nähtu mille eest, millal ja
kellele arved esitati ning kas need arved on tasutud. Juba 31.12.2010 oli hagejale teada, et KÜ
XXX kui "ülevõtja" ei tunnistanud elamu remondikulutuste nõuet 37 632,91 krooni
alusdokumentide puudumise tõttu, hageja aga ei võtnud kolme aasta vältel midagi ette, et oma
nõuet dokumentaalselt põhistada või selleks läbirääkimisi pidada. Hageja nõuded aegusid
vastavalt esitatud arvetele, millede kõikide maksetähtaeg jõudis kätte enne 31.12.2010, s.o.
enne hagi esitamist 31.12.2013.

Tallinna linn leidis, et nõue on aegunud. Kostja ei nõustunud, et väidetav nõue muutus
sissenõutavaks just 01.01.2011. Küsimus sellest, kas hageja oli eluruumide erastamise
kohustatud subjekt või mitte, ei ole asjakohane. Eluruumide erastamise seaduse § 152 lõikele 1
võimaldas üle anda üksnes elamu haldamist koos sellest tulenevate lepinguliste õiguste ja
kohustustega, see ei tee OÜ-d BREM Kinnisvarahooldus erastamise kohustatud subjektiks.
Erastamise kohustatud subjektiks XXX asuva elamu osas jäi endiselt Tallinna linn.

                                                                                               3
Hageja ei ole välja toonud mitte ühtegi lepingu punkti, mille rikkumist ta saaks Tallinna linnale
ette heita. Samuti ei ole viidanud ühelegi arvele, mille linn on jätnud tasumata. Tallinna linn
tasus kõik OÜ BREM Kinnisvarahoolduse poolt esitatud arved, mis mh puudutasid
remonttööde teostamist. Hageja esitas kohtule täiendavalt remonttööde teostamise kinnituseks
arveid, hooldus- ja remonttööde tellimiskirje-akte, kuid tõendamata on hageja kohustus
nimetatud remonttöid teha ja kostja kohustus selle eest tasuda. Hagejal tuleb tõendada
nimetatud tööde teostamiseks osapoolte kokkuleppe olemasolu, praegusel juhul sellist
kokkulepet esitatud ei ole.

Vabariigi Valitsuse 01.07.1993 määruse nr 198 „Eluruumide erastamise korraldamine“ p 9²
sätestab muuhulgas asjaolud, mis aktis täpsemalt fikseeritakse. Nimetatud säte reguleerib
üksnes elamu haldamise ja majandamise üleandmist, mitte ei ole aluseks kohustuse
sissenõutavuse või kohustusest teadsaamise kindlaks tegemisel. Poolte vahel ei ole sõlmitud
lepingut XXX elamu haldus- ja hooldusteenuse osutamiseks, hageja pole esitanud tõendeid
lepingu sõlmimise kohta.

Maakohtu põhjendused

Harju Maakohus jättis 26.01.2016 otsusega hagi rahuldamata ja mõistis hagejalt kostjate T. G.,
K. A., H. V., T. V.i, T. K.i, L. I., V. T-i, E. A. ja ASKO Investments OÜ kasuks välja kostjate
menetluskulude katteks 495 eurot.

Poolte vahel puudus vaidlus, et kostjad olid detsembris 2010.a XXX korteriomandite
omanikud. Tallinna linn andis oma elamute haldamise kohustuste täitmise lepinguga OÜ
BREM Kinnisvarahooldusele (OÜ Pelgulinna Kinnisvarahooldus õigusjärglane) mh hooldada
ja majandada XXX asuva elamu. Elamu haldamise ja majandamise üleandmise-vastuvõtmise
akt 31.12.2010 ja selle lisa 1 (maksegraafik) on jäänud poolte vahel allkirjastamata. 04.10.2010
kanti mittetulundusühingute ja sihtasutuste registrisse korteriühistu XXX. OÜ Brem
Kinnisvarahooldus haldas Tallinnas XXX asuvat elumaja kuni 31.12.2010.
Vaidlus oli selles, kas hageja nõue on aegunud ning selle üle, kas poolte vahel oli sõlmitud
suuline Tallinnas XXX hooldus- ja remonditööde leping.
„Elamute haldamise kohustuste täitmise lepingu“ alusel tuvastas kohus, et Tallinna linn andis
EES § 15² lg 1 kohaselt lepinguga hagejale üle XXX elamu haldamise, tegemist oli hageja
õiguseellasega. EES § 6 lg 1 p 2 kohaselt on seega ekslik hageja väide, mille kohaselt oli OÜ
Pelgulinna Kinnisvarahooldus eluruumide erastamise kohustatud subjektiks, kuivõrd selleks oli
siiski Tallinna linn. EES § 15² lg 1 kohaselt oli Tallinna linnal võimalik delegeerida hagejale
vaid eluruumide haldamisega seonduvaid kohustusi.
Vabariigi Valitsuse „Eluruumide erastamise korraldamise“ määruse p 11 kohaselt jääb
kohustatud subjekt elamu edasiseks haldajaks kuni korteriühistu registrisse kandmiseni.
Eluruumi omanik tasub kohustatud subjektile haldamis- ja majandamiskulud kuni korteriühistu
moodustamiseni või haldamise üleandmiseni valla- või linnavalitsuse poolt korraldatud
avalikul konkursil valitud füüsilisele või juriidilisele isikule vastavalt sõlmitud eluruumi
hoolduslepingule. EES § 15¹ lg 5 kohaselt eluruumide erastamise kohustatud subjekt annab
elamu haldamise korteriühistule või eluruumide omanikele üle kolme kuu jooksul pärast
vastava avalduse saamist, kui pooled ei lepi kokku teisiti. Elamu haldamise üleandmise korra
kehtestab Vabariigi Valitsus. Kui elamu haldamine on õigusaktides sätestatud korras üle antud
kolmandale isikule, antakse elamu haldamine korteriühistule üle korteriomandiseaduses
sätestatud korras. EEK p 9² kohaselt annab eluruumide erastamise kohustatud subjekt
(üleandja) kolme kuu jooksul pärast korteriühistult või ühise tegutsemise lepingu alusel

                                                                                               4
tegutsevatelt korteriomanikelt (vastuvõtja) avalduse laekumist elamu haldamise ja
majandamise üle käesoleva korra lisas 8 ettenähtud vormi kohase akti alusel korteriühistu või
lepingu alusel tegutsevate korteriomanike poolt volitatud isikule või elamu omanikule.
Kohustatud subjekt ja korteriühistu või korteriomanike volitatud esindaja võivad kokku leppida
elamu haldamise ja majandamise üleandmise teistsuguses tähtajas. Akti punktis 4 fikseeritakse
üüri ja/või hooldustasu koosseisus elamu remondiks ettenähtud vahendite laekumine alates
01.07.1994 ja rahaliste vahendite tegelik kasutamine elamu remondiks ja lepitakse kokku
vahendite üleandmises kohustatud subjekti poolt või kohustatud subjektile ning rahaliste
vahendite üleandmise maksegraafikus. EEK p 9 (3) kohaselt loetakse eluruumide haldamine ja
majandamine korteriühistule üleantuks akti allakirjutamisel. Lahkarvamused akti sisu osas ei
ole akti vormistamisest või allakirjutamisest keeldumise aluseks.
Korteriühistu XXX kanti mittetulundusühingute ja sihtasutuste registrisse 04.10.2010. Kohus
leidis, et kuni 04.10.2010 osutas hageja XXX elamus haldusteenust, s.h remonditöid, EES § 15²
lg 1, EEK p 11 ja Tallinna Linnaga sõlmitud „Elamute haldamise kohustuste täitmise lepingu“
alusel. Juhindudes EES § 15¹ lg 5 ja EEK p 9² andis hageja korteriühistule XXX hoone
haldamise üle 31.12.2010 Elamu XXX haldamise ja majandamise üleandmise-vastuvõtmise
aktiga. Sama kuupäeva seisuga on koostatud maksegraafik ja lahkarvamuste protokoll, mille
kohaselt korteriühistu ei nõustunud remondirahade jäägi – 37 632,91 krooni arvestusega ega
võlgnevusega 115 886,95 krooni, korteriühistu kinnitas oma mittenõustumist võlgnevuse ja
maksegraafikuga. Kohus leidis, et EEK p 9 (3) kohaselt lahkarvamused akti sisu osas ei ole akti
vormistamisest või allakirjutamisest keeldumise aluseks, seega on hageja poolt XXX hoone
haldamine üle antud 31.12.2010.
Kohus leidis, et hageja ei ole tõendanud poolte vahel EEK p 11 sätestatud XXX elamu
hoolduslepingu sõlmimist. Hageja esitas haldus- ja hooldusteenuse lepingu tõendamiseks
pangakontode väljavõtted, millest nähtub erinevate arvete tasumine hagejale, kuid selgusetuks
jääb esitatud arvete sisu. Samuti esitas hageja XXX elamu remondirahade arvestuse
ajavahemikul 01.01.2007 - 31.12.2010, remondifondi aruande 31.12.2006 – 31.08.2014,
remondirahade saldo seisuga 31.12.2006, teostatud tööde üleandmise- vastuvõtmise aktid,
millest nähtus, et hageja on kostjatele haldus- ja hooldusteenust osutanud, ei ole see toimunud
EEK p 11 kohaselt lepingulise kokkuleppe alusel, pooled ei ole remondifondi jääksummade
tasumise ja suuruse osas kokkuleppele jõudnud ka EEK p 9² kohaselt XXX hoone haldamise
üleandmisel/ vastuvõtmisel 31.12.2010.
Hagejal oleks võimalik kostjate vastu esitada hagi üksnes alusetu rikastumise VÕS § 1028 või
VÕS § 1042 õiguslikul alusel.
Kohus leidis, et praegusel juhul ei kohaldu TsÜS § 154 lg 1, hageja poolt esitatud pangakonto
väljavõte kostjate poolt tasutud arvete kohta ei tõenda vaidlusaluste remondiarvete perioodilist
esitamist, sest nimetatud pangakonto väljavõttest ei nähtu, millise teenuse eest on kostjatele
arve esitatud. Seega ei ole hageja tõendanud, et tegemist oli korduvate kohustustega TsÜS §
154 lg 1 tähenduses. Hageja ei esitanud tõendeid, millest nähtuks, et ta oleks vaidlusalustes
nõuetes üldse arveid kostjatele esitanud.
Aegumise puhul on ekslik hageja seisukoht, mille kohaselt nõuded muutusid EEK p-i 9²
kohaselt tervikuna sissenõutavaks alates eluruumide haldamise ja majandamise üleandmisest
korteriühistule 31.12.2010. EEK p-i 9² sätestab üksnes hallatava maja KÜ-le üleandmise
tähtaja, samuti üleandmise tähtaja kokkuleppe sõlmimise võimaluse. Seega EEK p-i 9² puhul
ei ole tegemist hageja remondifondi nõude aegumistähtajaga.
Kohus leidis, et hageja poolt XXX elamule sooritatud hooldus-/remonditöödest tulenevad
võlanõuded, mis on teostatud kuni 31.10.2010, on TsÜS § 151 lg 1 kohaselt hagi esitamise
ajaks 31.12.2013 aegunud, kuivõrd hageja pidi teadma, et tal on alates elamu hooldus-
/remonditöö tegemisest alusetust rikastumisest tulenev nõue kostjate vastu. 31.12.2010 elamu
                                                                                              5
haldamise üleandmise akti on märgitud andmed XXX remondirahade saldo kohta ajavahemikul
29.01.2007 - 30.11.2010, seega pidi hageja kõikidest elamu remondirahade nõuetest saama
teadlikuks hiljemalt 30.11.2010, mistõttu on hageja alusetu rikastumise nõue aegunud hiljemalt
30.11.2013. Hagi esitati kohtule 31.12.2013.
Eeltoodud põhjendustel jättis kohus hageja nõude rahuldamata.
TsMS § 162 lg 1 alusel jättis kohus menetluskulud hageja kanda. Kohus rahuldas kostjate 1-9
menetluskulude kindlaksmääramise avalduse osaliselt ja määras kindlaks menetluskulud
kogusummas 495 eurot (4,5 h x 110 eurot = 495 eurot) ja jättis rahuldamata kostjate
menetluskulude kindlaksmääramise avalduse 55 euro ulatuses (õigusabikulud).


Apellatsioonkaebus

OÜ BREM Kinnisvarahooldus palub maakohtu otsuse tühistada ja uue otsusega hagi rahuldada,
menetluskulud jätta vastustajate kanda.

Apellant nõustub maakohtu seisukohaga, et hageja alternatiivne nõue tulnuks lahendada VÕS
§ 1028 või VÕS § 1042 toodud alusetu rikastumise sätete alusel.

Apellant on seisukohal, et praegusel juhul oli aegumise kohaldamine kostjate I – IX suhtes
ebaõige. Kostjad tuginesid 14.02.2014 vastuses aegumisele üksnes lepingulise kohustuse
täitmise nõude osas. Hageja alusetust rikastumisest tuleneva nõude osas nimetatud dokumendis
ega muudes kohtule saadetud seisukohtades kostjad aegumisele tuginenud ei ole. Veelgi enam,
kostjate II – IX lepinguline esindaja märkis 14.02.2014 vastuses selgesõnaliselt, et temal
puuduvad volitused kostja I esindamiseks (aegumise vastuväide esitatud nimetatud
dokumendis). Seetõttu ei ole kostja I maakohtu menetluses aegumisele kunagi tuginenud.

Maakohus eksis ka sisuliselt hageja alusetust rikastumisest tuleneva nõude aegumise
kohaldamisel, märkides, et hageja nimetatud nõue aegus hiljemalt 30.11.2013. TsÜS § 151 lg
1 kohaselt on alusetust rikastumisest tuleneva nõude aegumistähtaeg kolm aastat ning selle
nõude aegumistähtaeg algab ajast, mil õigustatud isik sai oma nõudest teada või pidi sellest
teada saama. Hageja sai nimetatud nõudest teada alles 31.12.2010, mil kostja keeldus Vabariigi
Valitsuse määruse nr 198 p 92 kohase kohustuse täitmisest, s.o elamu remondiks kasutatud
rahaliste vahendite üleandmisest või vastava maksegraafiku sõlmimisest. Seega oleks hageja
nõue aegunud alles 01.01.2014 ja hagi esitamise ajaks 31.12.2013 see aegunud ei olnud.

Maakohtu käsitlus, nagu alusetust rikastumisest tuleneva nõude puhul tuleks lähtuda ajast, mil
elamu remonditöid tehti, oleks ka praktiliselt teostamatu, kuna olukorras, kus majahaldja on
pikemaajaliselt eluruumide erastamise seadusest tulenevalt kortermajadele remonditöid
teostanud, puuduks tal korteriomanike aegumise vastuväite tõttu igal juhul võimalus oma
remondiraha jääki elamu haldamise ja majandamise üleandmisel korteriomanikelt kätte saada.

Kostjate II – IX esindaja avaldas 14.02.2014 menetlusdokumendis, et tal puudub volitus kostja
I esindamiseks. Nimetatud avaldusest võib järeldada, et tõenäoliselt pöördusid osa füüsilistest
isikutest kostjatest vandeadvokaat Alar Neilandi poole kostjate I – X ühiseks esindamiseks.
Kostjatega II – X sõlmiti ka vastav kliendileping, kostja I aga ei olnud advokaadiga lepingut
sõlminud ja volitust oma esindamiseks ei andnud. Eelnevast järeldub omakorda, et ka
26.02.2014 esialgse hagivastuse esitamise ajal puudus suure tõenäosusega lepingulisel esindajal
kostja I esindamiseks volitus.



                                                                                             6
Eelneva tõttu esitas hageja 26.02.2015 menetlusdokumendis TsMS § 407 lg-te 1 ja 2 ning §
227 lg-e 5 teise lause alusel kohtule taotluse kostja I suhtes tagaseljaotsuse tegemiseks. Kohus
jättis selle 15.10.2015 määrusega rahuldamata. Vaatamata sellele, et hageja toonitas advokaadi
esindusõiguse kontrollimise vajadust, maakohus seda sisuliselt ei teinud. Maakohus küsis
üksnes vastuväite kohta kostjate arvamust. Kostjate II-IX lepinguline esindaja selgitas seepeale,
et kostja I esindusõigus ei ole üldse lõppenud ja volikiri on endiselt kehtiv ja see, et 11.05.2015
kostjate kirjas asetsesid kostja andmed nimekirja all, olevat üksnes tehniline eksimus. Eelnevale
tuginedes jättis maakohus 18.012.2016 määrusega hageja vastuväite rahuldamata.

Riigikohus leidis tsiviilasjas nr 3-2-1-140-11, et kuigi advokaadi puhul eeldatakse TsMS § 226
lg 1 kolmanda lause järgi esindusõiguse olemasolu, ei tähenda see, et kahtluse korral ei tuleks
ka advokaadi esindusõigust TsMS §-de 226 ja 227 järgi kontrollida. Kahtluse tekkimiseks
nimetatud tähenduses tuleb mh lugeda piisavaks teise menetlusosalise põhistatud väiteid
esindusõiguse puudumise kohta. Seetõttu on apellant jätkuvalt seisukohal, et maakohus oleks
pidanud praegusel juhul kontrollima, kas advokaadil oli algselt kostja I esindamiseks
esindusõigus olemas ja hiljem see lõppes või puudus see algusest peale. Juhul kui oleks
selgunud, et ka algselt esindajal kostja I esindamiseks õigus puudus, pidanuks kohus TsMS §
227 lg 5 alusel kostja I suhtes, arvestades samas paragrahvis sätestatud eeldusi,
tagaseljaotsusega hagi rahuldama.

Vastustajate seisukoht

Kostjad paluvad jätta maakohtu otsuse muutmata.

Ringkonnakohtu seisukoht

Kolleegium leiab, et apellatsioonkaebuse rahuldamiseks puudub alus. Ringkonnakohus nõustub
maakohtu otsuse põhjendustega ja TsMS § 654 lg. 6 kohaselt ei pea vajalikuks neid korrata.

Hageja esitas kostjate vastu raha saamise nõude, tuginedes nii lepinguliste kohustuste täitmata
jätmisele kui ka alternatiivselt alusetult rikastumisele. Kostjate taotlus kohaldada hagi saamise
nõudele aegumist kehtib nõude mõlema õigusliku aluse suhtes.

Maakohus on õigesti kohaldanud TsÜS §-i 151 lg. 1, mille kohaselt alusetust rikastumisest
tuleneva nõude aegumistähtaeg on kolm aastat ajast, mil õigustatud isik teada sai või pidi teada
saama, et tal on alusetust rikastumisest tulenev nõue. S.t. oluline on teadmine (või teadma
pidamine) nõude aluseks olevatest asjaoludest, esmajoones rikastumise toimumisest tema arvel
ja rikastuja isikust, mitte neile antav õiguslik hinnang. Seega ei saa hagejat lugeda rikastumisest
teadlikuks alles siis, kui loodud korteriühistu keeldus nõuet aktsepteerimast ja elamu haldamise
ja majandamise üleandmise-vastuvõtmise 31.12.2010 akti alla kirjutamast.

Nagu maakohus tuvastas, nõudis hageja kostjatelt raha tööde eest, mis olid teostatud perioodil
29.01.207 kuni 30.11.2010, mistõttu on õige maakohtu seisukoht, et hageja pidi olema alusetust
rikastumisest teadlik hiljemalt 30.11.2010. Kuna hagi esitati alles 31.12.2013, siis on maakohus
õigesti kohaldanu aegumist.

Kaebuse väide, mille kohaselt kostjal I puudus menetluses esindaja, mistõttu maakohus oleks
pidanud tema suhtes tagaseljaotsuse tegema, on ainetu juba seetõttu, et maakohus ei ole
tagaselja otsust teinud, vaid vaatas hagi sisuliselt läbi, seejuures ka kostja I suhtes.
Ringkonnakohus märgib, et vastuses apellatsioonkaebusele kinnitab kostjate I kuni IX esindaja,
et aegumise kohaldamine oli õige.

                                                                                                 7
Seoses     apellatsioonkaebuse    rahuldamata    jätmisega      jäävad     menetlusosaliste
apellatsioonimenetluses kantud menetluskulud TsMS § 171 lg. 1 järgi apellandi kanda.

TsMS § 175 lg 1 kohaselt, kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud,
mõistab kohus kulud välja põhjendatud ja vajalikus ulatuses.

Vastustajad I IX palusid OÜ-lt BREM Kinnisvarahooldus välja mõista vastustajate lepingulise
esindaja tasu 198 eurot (koos käibemaksuga). Ringkonnakohus, tutvunud menetluskulude
nimekirjas toodud töö sisulise kirjeldusega, leiab, et apellatsioonkaebusega tutvumisele ja
vastuse koostamisele kulunud aeg, kokku 1,5 tundi, on kogu ulatuses põhjendatud ja vajalik
kulu. Vastustaja esindaja ühe töötunni maksumus 110 eurot ei ületa tavapärast esindajatasu
määra. Et Advokaadibüroo AE Consult on käibemaksukohustuslane, mõistab ringkonnakohus
menetluskulud välja ilma käibemaksuta, s.o kokku 165 eurot.

Vastustaja X menetluskulude rahalist kindlaksmääramist ja väljamõistmist ei taotlenud.



(allkirjastatud digitaalselt)

  Reet Allikvere                        Tiit Kollom                         Ulvi Loonurm




                                                                                           8
