                          KOHTUMÄÄRUS
 Kohus                                   Harju Maakohus
 Kohtunik                                Viktor Brügel
 Kohtujurist                             Kadri Mälberg
 Määruse tegemise aeg ja koht            20. mai 2016, kell 10.00, Kentmanni 13 Tallinn
 Tsiviilasja number                      2-16-6485
 Tsiviilasi                              Tallinna linna (Tallinna Linnavaraameti kaudu)
                                         avaldus XXXpärandvara pankroti väljakuulutamiseks
 Menetlustoiming                         Pärandvara pankroti väljakuulutamine
 Menetlusosalised ja nende         Avaldaja: Tallinna linn (Tallinna Linnavaraameti kaudu,
 esindajad, ajutine pankrotihaldur registrikood 75023757, asukoht Vabaduse väljak 7, 15199
                                   Tallinn);
                                   Avaldaja     lepinguline    esindaja:   XXX     (e-post:
                                   Inken.XXX@tallinnlv.ee);
                                   Võlgnik: XXX(surnud XXX, isikukood XXX);
                                   Ajutine pankrotihaldur: Urmas Tross (osaühing
                                   KONKURSS, Roosikrantsi 23-5, 10119 Tallinn; e-post:
                                   urmas.tross@alustauuesti.ee).

                                         16.05.2016
 Kohtuistungi toimumise aeg              Avaldaja lepinguline esindaja XXX
 Kohtuistungil osalenud isikud           Ajutine pankrotihaldur Urmas Tross

RESOLUTSIOON

1. Rahuldada Tallinna linna (Tallinna Linnavaraameti kaudu) avaldus XXX(surnud, isikukood
   XXX) pärandvara pankroti väljakuulutamiseks.
2. Kuulutada välja XXX(surnud, isikukood XXX) pärandvara pankrot 20. mail 2016, kell 10.00.
3. Nimetada XXX(surnud, isikukood XXX) pärandvara pankrotihalduriks Urmas Tross
   (osaühing      KONKURSS,            Roosikrantsi     23-5,      10119       Tallinn;       e-post:
   urmas.tross@alustauuesti.ee).
4. Määrata ajutise halduri tasu suuruseks 691,20 eurot (sh käibemaks 115,20 eurot) ning tehtud
   vajalike kulutuste katteks 72 eurot (sh käibemaks 12 eurot). Ajutise halduri tasu ja kulud mõista
   välja XXXpärandvara arvelt osaühing KONKURSS (registrikood 10023775) kasuks.
5. Määrata võlausaldajate esimese üldkoosoleku ajaks 10. juuni 2016, algusega kell 10.30.
   Üldkoosolek toimub Harju Maakohtu Kentmanni kohtumajas (Harju Maakohus, Kentmanni
   13, 15158 Tallinn, V korrus, saal nr 517).
6. Teha käesoleva määruse resolutiivosa teatavaks väljaandes Ametlikud Teadaanded
   (pankrotiteade).
7. Võlausaldajad on kohustatud hiljemalt kahe kuu jooksul pankrotiteate väljaandes Ametlikud
   Teadaanded ilmumise päevast arvates teatama haldurile kõigist oma enne pankroti
                                                                                       2-16-6485
    väljakuulutamist tekkinud nõuetest pärandvara vastu, sõltumata nõude tekkimise alusest ja
    nõude täitmise tähtpäevast.
8. Kui võlausaldaja esitab nõude mõjuval põhjusel pärast punktis 7 nimetatud tähtaja möödumist,
    kuid enne viimast nõuete kaitsmise koosolekut, ennistab üldkoosolek võlausaldaja taotlusel
    nõude esitamise tähtaja. Kui nõude esitamise tähtaega ei ole ennistatud, võetakse nõue
    kaitsmisele, kuid tunnustamise korral rahuldatakse pärast õigeaegselt esitatud tunnustatud
    nõuete rahuldamist.
9. Kõik isikud, kelle valduses on pärandvarasse kuuluv vara või kellel on varalisi kohustusi
    pärandvara suhtes, on kohustatud selle kohta andma teavet pankrotihaldurile.
10. Pärandvarale võlgnetavate kohustuste täitmist võib vastu võtta üksnes pankrotihaldur.
11. Pankrotimäärus kuulub viivitamatule täitmisele.
12. Kohtumäärus saata avaldajale ja ajutisele pankrotihaldurile.

Edasikaebamise kord

Pankrotimääruse peale võivad võlgnik ja pankrotiavalduse esitanud võlausaldaja esitada Harju
Maakohtu kaudu määruskaebuse Tallinna Ringkonnakohtule 15 päeva jooksul pankrotiteate
avaldamisest. Haldur ei või võlgniku nimel määruskaebust esitada ega võlgnikku määruskaebuse
läbivaatamisel esindada (PankrS § 32). Määruskaebuse esitamine ei peata määruse täitmist
(PankrS § 5 lg 3).

Pankrotimääruse täitmist ei saa peatada ega ajatada, samuti ei saa muuta pankrotimääruse seaduses
sätestatud täitmise viisi ja korda (PankrS § 31 lg 7).

Seaduses sätestatud tähtaja järgimiseks peab menetlusabi taotleja tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks,
mis on seotud menetlusabi taotlemisega, annab kohus mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist (TsMS § 187 lg 6 ja § 442 lg
6).

Asjaolud
1. Tallinna linn (Tallinna Linnavaraameti kaudu) esitas 22.04.2016 Harju Maakohtule avalduse
   XXX(surnud) pärandvara pankroti väljakuulutamiseks. Avalduse kohaselt pärandaja vara ei
   kata kohustusi ning avaldaja ei ole nõus rahuldama oma vara arvel pärandaja vastu suunatud
   nõudeid. Avaldaja palub kuulutada välja XXX(surnud) pärandvara pankrot. Pankrotiavalduselt
   on tasutud seaduses sätestatud määras riigilõivu (10 eurot).
2. Kohus võttis 28.04.2016 pankrotiavalduse menetlusse ja nimetas ajutiseks halduriks
   Kohtutäiturite ja Pankrotihaldurite Koja liikme Urmas Trossi.
3. Ajutine haldur esitas 14.05.2016 ajutise pankrotihalduri aruande.
   Ajutisele pankrotihaldurile esitatud dokumentide kohaselt suri võlgnik XXX. Tallinna notar
   Robert Kimmel koostas ja tõestas 15.02.2016 pärimistunnistuse, mille kohaselt on võlgniku
   pärijaks kohalik omavalitsus – Tallinna linn. Ajutisele haldurile teadaolevalt peale Tallinna
   Linnavalitsuse teisi pärijaid teada ei ole. Äriregistri teabesüsteemi kohaselt võlgnikul seotud
   äriühinguid ei ole olnud. Maksu- ja Tolliameti teate kohaselt võlgnikul maksuvõlgasid ei ole.
   Võlgnikule kuulub arvelduskonto nr XXXXXXXXXXXXXX Swedbank AS-is, mille saldo
   seisuga XXX oli 1,53 eurot; pensionikonto nr XXXXXXXXXXXXX AS-is Eesti
   Väärtpaberikeskus, mille jääk on 2803,97 kohustusliku Pensionifondi Danske Pension 50
   osakut, osaku puhasväärtus seisuga XXX oli 3 252,13 eurot, osakute väärtus seisuga
                                                                                                2
                                                                                       2-16-6485
   12.05.2016 oli 1,26782 eurot. Saldo seisuga 14.05.2016 on 3 252,13 (3 554,93) eurot. Ajutine
   haldur leiab, et kokkuvõtvalt võib 14.05.2016 asuda seisukohale, et võlgniku pärandvara
   väärtus on ca 3 252,13 (3 554,93) eurot, kuid osakute realiseerimisel eelduslikult võetakse
   maha fondikulud. Haldurile teadaolevalt on kohustusi kokku kuni 5 928,18 eurot, sh
   Sotsiaalkindlustusameti nõue summas 287,70 eurot; AS SEB Pank teenustasu võlgnevus
   summas 3,71 eurot; BIGBANK AS tarbijakrediidilepingust nr XXX tulenev nõue seisuga
   25.11.2015 summas 5 252,23 eurot; ERA Liisingu Inkassoteenused AS laenulepingust nr
   XXX tulenev nõue seisuga 15.01.2016 summas 384,54 eurot.
   Ajutine haldur on seisukohal, et avaldaja avaldus on põhjendatud. Pärandvara ei kata
   teadaolevaid kohustusi ja seisud on iseloomulik pärandvara maksejõuetusele. Võlgnikul
   puudub varaline kate kõigi teadaolevate kohustuste katteks. Ajutise halduri arvates tuleb
   pensioni osakute realiseerimiseks kuulutada välja pärandvara pankrot.
   Ajutise pankrotihalduri tehtud töö aruande kohaselt on ajutine haldur kulutanud ülesannete
   täitmiseks 6 tundi, arvestusega 96 eurot tunnis, millest tulenevalt on ajutise halduri tasu 576
   eurot, millele lisandub käibemaks 115,20 eurot, kokku 691,20 eurot ja vajalikud kulutused 60
   eurot, millele lisandub käibemaks 12 eurot, kokku 72 eurot. Ajutine pankrotihaldur taotleb
   ajutise pankrotihalduri tasu ja vajalike kulutuste hüvitise määramist osaühingule KONKURSS
   (registrikood 10023775, arvelduskonto nr EE462200001120023445), mille kaudu ajutine
   haldur tegutseb.
4. 16.05.2016 toimunud kohtuistungil jäid avaldaja oma avalduse ja ajutine haldur on aruande
   juurde ning palusid kuulutada välja XXX(surnud) pärandvara pankrot. Ajutine haldur on
   andnud nõusoleku enda nimetamiseks XXXpärandvara pankrotihalduriks.
Kohtumääruse põhjendused
5. PankrS § 9 lg 2 sätestab, et võlgniku surma korral võib pankrotiavalduse tema vara suhtes esitada
    ka võlgniku pärija, testamenditäitja või pärandi hooldaja. Sel juhul kohaldatakse
    pankrotiavaldusele vastavalt võlgniku pankrotiavalduse kohta sätestatut. Võlgniku pärija
    Tallinna linn (Tallinna Linnavaraameti kaudu) esitas kohtule võlgniku pankrotiavalduse. PankrS
    § 31 lg 1 kohaselt kuulutab kohus pankroti välja, kui võlgnik on maksejõuetu. PankrS § 1 lg 2
    sätestab, et võlgnik on maksejõuetu, kui ta ei suuda rahuldada võlausaldaja nõudeid ja see
    suutmatus ei ole võlgniku majanduslikust olukorrast tulenevalt ajutine.
   PankrS § 31 lg 5 kohaselt kuulutab kohus pankroti välja määrusega (pankrotimäärus).
   Pankrotimääruses tuleb märkida pankroti väljakuulutamise kellaaeg. Pankroti
   väljakuulutamisega algab pankrotimenetlus. PankrS § 31 lg 6 sätestab, et pankroti
   väljakuulutamisel otsustab kohus võlausaldajate esimese üldkoosoleku toimumise aja ja koha,
   pankrotihalduri (haldur) nimetamise ning hagi tagamise abinõude kohaldamise. Kui hagi
   tagamise abinõusid oli kohaldatud enne pankroti väljakuulutamist, jäävad need kehtima, kui
   kohus ei otsusta teisiti.
   Ajutine haldur selgitas välja võlgniku vara, sealhulgas võlgniku kohustused ja andis hinnangu
   võlgniku varalisele seisundile ja maksejõulisusele. Ajutine haldur on tuvastanud, et võlgnikul
   on vara ca 3 200 euro väärtuses ja kohustusi on kokku vähemalt 5 928,18 euro väärtuses. Kuna
   võlgniku kohustused ületavad vara, võlgnik on surnud ning sissetulek puudub, siis on tegemist
   võlgniku pärandvara maksejõuetusega ja see ei ole ajutine.
   Kohus tuvastab ajutise halduri aruande põhjal, et kuna võlgniku kohustused ületavad oluliselt
   võlgniku vara, samuti ei ole pärija nõus võlgniku võlausaldajate nõuete rahuldamisega oma vara
   arvelt, siis on võlgnik PankrS § 1 lg 2 tulenevalt maksejõuetu ja selline seisund ei ole tema
   majanduslikust olukorrast tulenevalt ajutine. Kohus leiab, et esitatud asjaoludel tuleb Tallinna


                                                                                                 3
                                                                                         2-16-6485
    linna avaldus rahuldada ja XXXpärandvara pankrot välja kuulutada. Kohus kuulutab välja
    pankroti PankrS § 31 lg 1 alusel. Pankroti väljakuulutamise aeg on 20.05.2016 kell 10.00.
    Võlausaldajate esimene üldkoosolek viia läbi 10.06.2016 kell 10.30 Harju Maakohtu Kentmanni
    kohtumajas, Tallinnas, Kentmanni 13, V korrus, saal 517.
6. Urmas Tross on andnud nõusoleku enda nimetamiseks XXXpärandvara pankrotihalduriks.
   Kohus määrab Urmas Trossi pankrotihalduriks.
7. PankrS § 93 lg 1 kohaselt on võlausaldajad kohustatud hiljemalt kahe kuu jooksul pankrotiteate
    väljaandes Ametlikud Teadaanded ilmumise päevast arvates teatama haldurile kõigist oma enne
    pankroti väljakuulutamist tekkinud nõuetest võlgniku vastu, sõltumata nõude tekkimise alusest
    ja nõude täitmise tähtpäevast. Tähtaegselt esitamata, kuid tunnustatud nõuded rahuldatakse
    viimases järgus (PankrS § 153 lg 1 p 3).
8. PankrS § 33 lg 1 sätestab, et pankrotimääruse kohta avaldab kohus viivitamata teate väljaandes
    Ametlikud Teadaanded (pankrotiteade). Vajaduse korral teadet korratakse. Kordusteates
    märgitakse esimese teate avaldamise kuupäev. Kohus määrab pankrotimääruse kohta
    viivitamata teate (pankrotiteade) avaldamise väljaandes Ametlikud Teadaanded.
9. PankrS § 23 lg 1 ja lg 3 kohaselt on ajutisel halduril õigus saada oma ülesannete täitmise eest
    tasu, mille suuruse määrab kohus, samuti nõuda oma ülesannete täitmiseks tehtud vajalike
    kulutuste hüvitamist. Tasu suuruse määramisel arvestab kohus ajutise halduri ülesannete mahtu
    ja keerukust ning ajutise halduri kutseoskusi. Kohus kontrollib ajutise halduri ülesannete
    täitmiseks tehtud kulutuste põhjendatust ja kinnitab vajalike ning põhjendatud kulutuste suuruse.
    Ajutise halduri tunnitasu ülemmäär on 96 eurot. Ajutise halduri tasule maksude lisamisel
    lähtutakse käesoleva seaduse § 65 lg-s 11 sätestatust (Halduri tasu sisaldab seaduses ettenähtud
    makse, välja arvatud käibemaks. Kui haldur on kantud äriregistrisse füüsilisest isikust
    ettevõtjana ning ta on käibemaksukohustuslane käibemaksuseaduse tähenduses, lisatakse
    halduri tasule käibemaks. Halduri tasule lisatakse käibemaks ka juhul, kui see makstakse välja
    büroole ning büroo on käibemaksukohustuslane käibemaksuseaduse tähenduses).
    PankrS § 150 lg 1 p 2 ja p 5 kohaselt on pankrotimenetluse kulud ajutise halduri tasu ning ajutise
    halduri tehtud vajalikud kulutused oma ülesannete täitmiseks. Sama paragrahvi lõike 2 kohaselt
    kui pankrotiavaldus rahuldatakse, tasutakse pankrotimenetluse kulud pankrotivarast. PankrS §
    35 lg 1 p 1 kohaselt moodustub pankroti kuulutamisega võlgniku varast pankrotivara.
    Ajutise pankrotihalduri tehtud töö aruande kohaselt on ajutine haldur kulutanud ülesannete
    täitmiseks 6 tundi, arvestusega 96 eurot tunnis, millest tulenevalt on ajutise halduri tasu 579
    eurot, millele lisandub käibemaks 115,20 eurot, kokku 691,20 eurot ning vajalikud kulutused
    summas 60 eurot, millele lisandub käibemaks 12 eurot, kokku 72 eurot. Kohus leiab, et ajutise
    halduri nõutud tasu on mõistlik, põhjendatud ning kooskõlas tehtud töö mahuga ja ajutise halduri
    kutseoskustega. Kohus leiab, et arvestades ajutise halduri töö mahtu, keerukust ja kutseoskust
    on põhjendatud määrata ajutise halduri tasuks 691,20 eurot (sh käibemaks) ning vajalike
    kulutuste katteks 72 eurot (sh käibemaks). Ajutise halduri tunnitasu 96 eurot jääb seadusega
    sätestatud ülemmäära piiresse. Kohus mõistab ajutise halduri kulutuste hüvitise ja tasu välja
    pankrotivarast.

/allkirjastatud digitaalselt/
Viktor Brügel
Kohtunik




                                                                                                   4
