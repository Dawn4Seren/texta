                Kompromissi kinnitamise ja menetluse lõpetamise
                                   MÄÄRUS
Kohus                             Viru Maakohus
Kohtunik                          Pille Aver
Määruse tegemise aeg ja koht      19.oktoober 2016, Narva kohtumaja
Tsiviilasja number                2-16-13169

Tsiviilasi                        Kohtutäitur Andrei Krek hagi J T vastu valeandmete
                                  ümberlükkamise ja veebilehel avaldatu parandamise
                                  nõudes
Menetlusosalised ja nende         Hageja: Kohtutäitur Andrei Krek, asukoht: Puškini 14,
esindajad                         Narva, e-post: info@andreikrek.com
                                  Kostja: J T (IK XXX)

Menetlustoiming                   Kompromissi kinnitamine, riigilõivu tagastamine ja
                                  menetluse lõpetamine
Asja lahendamise viis             Kirjalik menetlus

RESOLUTSIOON



I. Kinnitada kohtutäitur Andrei Krek ja J T vahel 30.09.2016 sõlmitud ja kohtule
   kinnitamiseks esitatud kompromiss alljärgnevas:

        1.1 J T kustutab oma 26.08.2016 portaalis maps.google.com avaldatud arvustuse ja
            kõik muud võimalikud kompromissi jõustumise hetkeni arvutivõrgus internet
            tema poolt avaldatud arvustused kohtutäituri Andrei Krek kohta, kui need
            leidsid aset;
        1.2 J T kohustub mitte kommenteerima avalikult kohtutäituri Andrei Krek
        ametitegevust seoses täitemenetlusega nr 066/2008/638 (toimik on üle antud
        kohtutäituri Risto Kütt menetlusse) ka tulevikus;
        1.3 Kohtutäitur Andrei Krek loobub 31.08.2016 Viru Maakohtule esitatud hagist J T
        vastu;
        1.4 Kohtutäitur Andrei Krek loobub menetluskulude hüvitamise nõudest;
        1.5 Kohtutäitur Andrei Krek loobub kõikidest võimalikest nõuetest kostja vastu
            seoses 26.08.2016.a portaalis maps.google.com avaldatud arvustusega;
        1.6 Menetluskulud jäävad poolte endi kanda;
        1.7 Pooled loobuvad kompromissi kinnitamise ja menetlust lõpetava kohtumääruse
            edasikaebamise õigusest.

2.Lõpetada menetlus tsiviilasjas nr 2-16-13169.

                                                                                      1/2
3.Tagastada pool menetluses tasutud riigilõivust, so 150 eurot, kohtutäitur Andrei Krek
kontole nr XXX, selgitus „tsiviilasi nr 2-16-13169 riigilõivu tagastamine“.
4. Jagada menetluskulud vastavalt kokkuleppele ning jätta menetluskulud poolte endi
kanda.
5. Hagi tagamine tühistada.

Edasikaebamise kord

Kohtumäärus ei ole edasikaevatav.




Kohtumääruse põhjendused

Kohus, tutvunud poolte kompromissiga, uurinud kohtule esitatud dokumentaalseid tõendeid,
leidis, et poolte taotlus on põhjendatud ja kuulub rahuldamisele.
TsMS § 428 lg 1 p 4 kohaselt lõpetab kohus menetluse otsust tegemata, kui pooled on sõlminud
kompromissi ja kohus kinnitab selle. TsMS § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses
märgitakse kompromissi tingimused.

Kohus leiab, et pooltevaheline kompromiss ei ole seadusega vastuolus, on täidetav ning ei
kahjusta avalikku huvi, mistõttu kohus kinnitab poolte kompromissi ja lõpetab tsiviilasja
menetluse.
TsMS § 432 sätestab, et kui menetlus on lõpetatud, ei saa hageja uuesti pöörduda kohtusse hagiga
sama kostja vastu vaidluses samal alusel sama hagieseme üle. Kui menetlus on lõpetatud
kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti.

Menetluskulud

TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. Vastavalt TsMS § 168 lg-le 3 kannavad
kompromissi sõlmimise korral pooled oma menetluskulud ise, kui nad ei ole kokku leppinud
teisiti.

Kohus leiab, et pooled on menetluskulude jaotuse osas kokku leppinud. Kokkuleppimata osas
jäävad poolte menetluskulud nende endi kanda.

Lähtuvalt TsMS § 150 lõike 2 punktist 1 taotleb hageja kohtult seoses kompromissi sõlmimisega
poole hagiavalduse esitamisel tasutud riigilõivust tagastamist.

Hageja palub Viru Maakohut tagastada AS-ile SEB Pank hagi esitamisel tasutud riigilõivust 300
eurot, pool, s.o 150 euro.Seoses kompromissi sõlmimisega ning hageja taotlusel tuleb hagejale
tagastada pool menetluses tasutud riigilõivust, s.o 150 eurot hageja viidatud pangakontole.

Viru Maakohtu 12.09.2016 määrusega kohaldatud hagi tagamine tühistada TsMS § 386 lg 4 alusel.
(allkirjastatud digitaalselt)

kohtunik



                                                                                                2/2
