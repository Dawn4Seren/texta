                             KOHTUMÄÄRUS
Kohus                               Harju Maakohus Kentmanni kohtumaja
Kohtunik                            Ann Meriluht
Määruse tegemise aeg ja koht        28. aprill 2016.a. Tallinn
Tsiviilasja number                  2-15-18750
Tsiviilasi                       XXXtaotlus riigi õigusabi saamiseks
Menetlusosalised     ja    nende Avaldaja: XXX(isikukood XXX, viibimiskoht XXX)
esindajad
Menetlustoiming                     Riigi õigusabi andmise otsustamine
Menetluse liik                      Kirjalik menetlus
Resolutsioon
   1. Võtta menetlusse XXX taotlus riigi õigusabi saamiseks.
   2. Rahuldada XXX taotlus riigi õigusabi saamiseks osaliselt.
   3. Määrata XXX riigi õigusabi õigusnõustamiseks, s.o selgitamaks välja kohtule
      esitatava nõude perspektiivikus ja vajadusel õigusdokumendi (korrektse avalduse)
      koostamiseks, kohustuseta hüvitada riigi õigusabi tasu ja riigi õigusabi kulud.
   4. Väljastada käesolev kohtumäärus riigi õigusabi taotlejale, Rahandusministeeriumile
      ja advokaadi määramiseks Eesti Advokatuurile.
Edasikaebamise kord
Käesoleva kohtumääruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul määruse kättetoimetamisest alates.
Kohtumääruse asjaolud ja põhjendused
  1. XXX esitas 11.12.2015.a. Harju Maakohtule taotluse riigi õigusabi saamiseks, milles
     taotleb riigi õigusabi isiku esindamiseks tsiviilasja kohtueelses menetluses ja kohtus.
     Probleemi kirjelduse kohaselt soovib taotleja esitada kohtusse tsiviilhagi tervisekahju
     nõudes.
   2. Riigi õigusabi seaduse (RÕS) § 6 lg 1 kohaselt võib riigi õigusabi saada füüsiline isik, kes
      oma majandusliku seisundi tõttu ei suuda õigusabi vajamise ajal tasuda asjatundliku
      õigusteenuse eest või suudab seda teha üksnes osaliselt või osamaksetena või kelle
      majanduslik seisund ei võimalda pärast õigusteenuse eest tasumist lihtsat toimetulekut.
   3. Riigi õigusabi taotluse kohaselt viibib taotleja kinnipidamisasutuses ning viimasel
      puuduvad rahalised vahendid advokaadi palkamiseks. Kohus on teinud järelpäringud Eesti
      Vabariigis tegutsevatesse krediidiasutustesse ning Maksu- ja Tolliametisse. Nimetatud
      vastustest järelpäringutele on selgunud, et taotlejal on vabasid rahalisi vahendeid kokku
      0,96 eurot (t/l 57) ning Maksu- ja Tolliameti teatise kohaselt perioodil 01.01.2014.a.-
      31.12.2014.a. tehtud väljamakseid summas 3 556,73 eurot ja perioodil 01.01.2015.a.-
      30.11.2015.a. on avaldaja saanud maksustatavat tulu summas 1 233,44 eurot (t/l 45).
      Vangla konto väljavõttest nähtub, et avaldajal on rahalisi vabasid vahendeid 86,66 eurot
      (t/l 54). Taotleja abikaasal on vabasid rahalisi vahendeid krediidiasutuses kokku 3,62
      eurot (t/l 34) ning Maksu- ja Tolliameti teatise kohaselt on isiku üksi deklareeritud tulu
                                                                                                     1
        2014.a. olnud 8 090,28 eurot ning perioodil 01.01.2015.a.-30.11.2015.a. on isikule tehtud
        väljamakseid summas 7 450,56 eurot (t/l 43).
    4. Avaldajale ja viimase abikaasale registritesse kantavat vara ei kuulu (t/l 61-66).
    5. Eeltoodut arvestades on kohus seisukohal, et XXX ei suuda oma majandusliku seisundi
       tõttu õigusabi vajamise ajal tasuda asjatundliku õigusteenuse eest.
    6. RÕS § 8 kohaselt antakse riigi õigusabi ühel järgneval viisil: 1) õigusabi andmine
       kohustuseta hüvitada riigi õigusabi tasu ja riigi õigusabi kulud; 2) õigusabi andmine
       kohustusega ühekordse maksena täielikult või osaliselt hüvitada riigi õigusabi tasu ja riigi
       õigusabi kulud; 3) õigusabi andmine kohustusega osamaksetena täielikult või osaliselt
       hüvitada riigi õigusabi tasu ja riigi õigusabi kulud.
    7. Arvestades taotleja majanduslikku seisundit, on kohus seisukohal, et XXX tuleb anda riigi
       õigusabi kohustuseta hüvitada riigi õigusabi tasu ja riigi õigusabi kulud.
    8. Taotlusest nähtuvalt soovib XXX riigi õigusabi isiku esindamiseks tsiviilasja kohtueelses
       menetluses ja kohtus tervisekahju nõudmiseks. Eeltoodust tulenevalt on kohus seisukohal,
       et taotlejale tuleb anda riigi õigusabi esialgu õigusnõustamisena, mille käigus selgitab
       advokaat välja, millised on taotleja võimalused probleemi lahendamiseks ning milline on
       asja perspektiiv kohtumenetluses ning kui esindaja leiab, et kohtule esitatav nõue on
       perspektiivikas, siis tuleb esitada kohtule korrektne avaldus.
    9. Kohus selgitab, et riigi õigusabi saanud isiku õigus riigi õigusabile säilib asja
       ülekandumisel mõneks teiseks riigi õigusabi seaduse § 4 lõikes 3 ettenähtud riigi õigusabi
       liigiks ning varasemalt määratud advokaat jätkab isikule riigi õigusabi osutamist, välja
       arvatud § 17 lg 2 ettenähtud juhul. Riigi õigusabi andmise otsustanud kohus,
       uurimisasutus või prokuratuur võib riigi õigusabi osutava advokaadi taotluse alusel või
       oma algatusel igal ajal käesolevas seaduses ettenähtud korras uuesti hinnata, kas jätkuvalt
       esinevad käesolevas seaduses ettenähtud alused taotlejale riigi õigusabi andmiseks ning
       riigi õigusabi andmise aluste äralangemise korral lõpetada isikule riigi õigusabi andmine.
    10. RÕS § 28 lg 1 kohaselt kui riigi õigusabi saaja oli riigi õigusabi tasu ja riigi õigusabi
        kulude hüvitamisest täielikult või osaliselt vabastatud, välja arvatud käesoleva seaduse §
        27 lõikes 1 või 2 ettenähtud alustel, ja tema majanduslik seisund või maksevõime viie
        aasta jooksul pärast riigi õigusabi osutamise lõpetamist oluliselt paraneb, kohustab riigi
        õigusabi andmise otsustanud kohus Rahandusministeeriumi või rahandusministri
        määratud Rahandusministeeriumi valitsemisala asutuse taotluse alusel isikut hüvitama
        riigi õigusabi tasu ja riigi õigusabi kulud ühekordse maksena või osamaksetena.
    11. Kohtu taotlusel nimetab riigi õigusabi osutava advokaadi Eesti Advokatuur (Rävala pst 3,
        10143 Tallinn, tel 6620665, faks 6620677, advokatuur@advokatuur.ee). Kohus esitab
        eelnimetatud taotluse advokatuurile justiitsministri määrusega kehtestatud korras. Riigi
        õigusabi osutamisel tõendab advokaadi volitust riigi õigusabi saaja esindamiseks
        advokaadi kinnitus, et teda on määratud riigi õigusabi osutama. Kahtluse korral võib
        nõuda advokaadi nimetamise kohta kinnitust advokatuurilt.


/allkirjastatud digitaalselt/
Ann Meriluht
Kohtunik




                                                                                                      2
