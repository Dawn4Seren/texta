                                                                                  4-16-7910




                        KOHTUMÄÄRUS
Kohus                                     Tartu Maakohus

Määruse tegemise aeg ja koht              30.11.2016. a, Tartu Kohtumaja, Kalevi 1, Tartu

Väärteoasja number                        4-16-7910

Kohtunik                                  Madis Kägu

Kohtuistungi sekretär                     Ragne Põldaru

Taotlus                                   Lõuna Prefektuuri taotlus       asenduskaristuse
                                          kohaldamiseks Veiko Säksile
Kohtutäitur                               Anne Böckler

Süüdlane                                  Veiko Säks
                                          (ik 39401135725; elukoht: XXXX)
RESOLUTSIOON                              Juhindudes VTMS § 211 lg 1, KarS § 72, KarS § 69
                                          kohus määras:

asendada Veiko Säksile Lõuna Prefektuuri 27.04.2013. a otsusega väärteoasjas nr
2780,13,001340 määratud tasumata rahatrahv 100 eurot arestiga 2 (kaks) ööpäeva.

KarS § 69 lg 1 alusel asendada Veiko Säksile mõistetud arest 2 (kaks) ööpäeva üldkasuliku
tööga 5 (viis) tundi.
KarS § 69 lg 3 alusel määrata Veiko Säksile üldkasuliku töö tegemiseks tähtaeg 1 (üks) kuu
arvates kohtumääruse jõustumisest.
Üldkasuliku töö tegemiseks pöörduda Lõuna Prefektuuri Tartu politseijaoskonna ennetus- ja
menetlustalituse menetlusteenistuse vanemspetsialisti Anžela Murumägi poole Tartu, Riia 132,
telefon: 7 308 786, 57 705 922, e-posti aadress: anzela.murumagi@politsei.ee.

Määrus edastada Veiko Säksile, kohtutäiturile ja Lõuna Prefektuurile.


Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.
Kohtus tuvastatud asjaolud

Kohtutäitur Anne Böckleri menetluses on Lõuna Prefektuuri 27.04.2016. a otsuse täitmine
väärteoasjas nr 2780,13,001340, millega on Veiko Säksile määratud rahatrahv 100 eurot
(täiteasi nr 182/2014/354).
Lõuna Prefektuur on esitanud kohtutäituri ettekande alusel taotluse Veiko Säksi suhtes
asenduskaristuse kohaldamiseks, kuna trahv on täielikult tasumata.

Kohtuistungil avaldas Veiko Säks, et ta soovib teha üldkasulikku tööd.


Kohtu seisukoht

Kohus tegi kindlaks, et taotlus käesoleval juhul asenduskaristuse kohaldamiseks on
põhjendatud ja tuleb rahuldada.
Kohtutäitur on kontrollinud Veiko Säksil vara olemasolu. Tal puudub vara, millele nõude
rahuldamiseks sissenõuet pöörata.

Veiko Säks ei ole olnud suuteline rahatrahvi tasuma ega ole selleks võimeline ka käesoleval
ajal.
KarS § 72 lg 2 p 2 sätete kohaselt vastab rahatrahvi kümnele trahviühikule, s.o 40 eurole üks
päev aresti. Seega on 100 euro trahvi asenduskaristuse ulatus Veiko Säksil 2 ööpäeva aresti.
Samas on Veiko Säks andnud nõusoleku teha arestipäevade asemel üldkasulikku tööd. Kohus
peab aresti asendamist üldkasuliku tööga otstarbekaks, mistõttu tuleb arest 2 ööpäeva asendada
üldkasuliku tööga 5 tundi.
Üldkasuliku töö tegemise tähtajaks määrab kohus 1 kuu arvates käesoleva määruse
jõustumisest.



Madis Kägu
kohtunik
/allkirjastatud digitaalselt/




                                            2(2)
