                                                                                        1-15-2191




                         KOHTUMÄÄRUS
 Kohus                               Tartu Maakohus

 Määruse tegemise aeg ja koht        24.11.2016. a, Tartu kohtumaja, Tartu, Kalevi 1

 Kriminaalasja number                1-15-2191

 Kohtunik                            Madis Kägu

 Istungisekretär                     Ragne Põldaru

 Prokurör                            Kirjaliku arvamusega prokurör Meelis Juursoo

 Kriminaalasi                        Mihkel Kalev tingimisi enne tähtaja lõppemist
                                     vangistusest vabastamine
 Kinnipeetav                         Mihkel Kalev
                                     Elukoht: XXXX; isikukood: 39504220833; XXXX
                                     Kaitsja adv. Ann Saar (määratud)

 RESOLUTSIOON                        Juhindudes KarS § 75, 76 ja KrMS § 426, § 432 kohus
                                     määras:

vabastada Mihkel Kalev (ik. 39504220833) Tartu Maakohtu 14.04.2015. a otsusega mõistetud
karistuse kandmiselt tingimisi enne tähtaega katseajaga kuni 17.06.2017. a.
Katseaeg hakkab KarS § 78 p 2 alusel Mihkel Kalevil kulgema alates tema vanglast tegeliku
vabanemise päevast.
Kohustada Mihkel Kalevit kuni 17.06.2017. a kestva käitumiskontrolli ajal järgima KarS § 75 lg
1 sätestatud kontrollnõudeid järgmiselt:
1.       elama alalises elukohas vabanemise järel;
2.       ilmuma kriminaalhooldaja määratud ajavahemike järel kriminaalhooldusosakonda
registreerimisele;
3.        alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4.       saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5.       saama kriminaalhooldusametnikult eelneva loa elu-, töö- või õppimiskoha
vahetamiseks;
6.       saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
 ning täitma KarS § 75 lg 2 p 2,21,4,8 alusel määratud kohustusi:
-         mitte tarvitama alkoholi;


                                              1
-       mitte omama ega tarvitama narkootilisi või psühhotroopseid aineid;
-       asuma tööle mitte hiljem kui 2 (kahe) nädala jooksul vabanemisest või võtma ennast
sama tähtaja jooksul Eesti Töötukassas töötuna arvele;
-       osalema sotsiaalprogrammis.

Välja mõista Mihkel Kalevilt menetluskulu kaitsjatasu 96.- eurot (üheksakümmend kuus eurot),
mis tasuda Maksu- ja Tolliametile viitenumbriga 99915700026765 ühele järgmistest
kontonumbritest:
SEB PANK EE351010052031000004; SWEDBANK EE502200221014193355; NORDEA
PANK EE401700017002872300 või DANSKE BANK EE873300333499990003.
Selgituseks märkida: „Tartu Maakohtu Tartu kohtumaja, määruse number ja isiku nimi, kelle
eest tasutakse“.
Menetluskulud on võimalik tasuda vabatahtlikult 30 päeva jooksul arvates kohtumääruse
jõustumisest.
Eelnimetatud tähtajal menetluskulude tasumata jätmise korral pööratakse kohtumäärus
menetluskulude osas sundtäitmisele. Sundtäitmisega kaasnevad täitemenetluse kulud.


Edasikaebamise kord

Määruse peale võib esitada määruskaebuse Tartu Maakohtule 15 päeva jooksul kohtumääruse
teatavaks saamisele järgnevast päevast arvates.


Põhjendused

Mihkel Kalev tunnistati süüdi Tartu Maakohtu 14.04.2015. a otsusega KarS § 199 lg 2 p 9 järgi
ja mõisteti karistuseks 4 kuud vangistust. KarS § 65 lg 1 ja 64 lg 1 alusel loeti mõistetud karistus
kaetuks Mihkel Kalevile Tartu Maakohtu Jõgeva kohtumaja 03.11.2014. a otsusega
kriminaalasjas nr 1-14-6845 mõistetud karistuse ära kandmata osaga ning mõisteti Mihkel
Kalevile liitkaristuseks 1 aasta 3 kuud 28 päeva vangistust. Ühtlasi määrati, et Mihkel Kalev jääb
mõistetud liitkaristusest KarS § 74 alusel tingimisi vabastatuks Tartu Maakohtu Jõgeva
kohtumaja 03.11.2014. a otsusega määratud tingimustel: 1 aasta 3 kuu 28 päeva pikkust
vangistust ei pöörata täitmisele, kui Mihkel Kalev ei pane 2 aasta pikkuse katseaja jooksul toime
uut tahtlikku kuritegu ja täidab KarS § 75 sätestatud kontrollnõudeid.

Viru Maakohtu 01.04.2016. a määrusega pöörati Mihkel Kalevile Tartu Maakohtu 14.04.2015. a
otsusega mõistetud 1 aasta 3 kuu 28 päeva pikkune vangistus täitmisele.

Karistuse kandmise algus oli 20.02.2016. a ja lõpp on 17.06.2017. a.
Õigus taotleda ennetähtaegset vabastamist tekkis 19.10.2016. a.

Mihkel Kalevit on enne käesolevat vangistust kriminaalkorras karistatud 1-l korral:
1)       03.11.2014. a Tartu Maakohtu poolt KarS § 199 lg 2 p 5,7,8,9 järgi 1 aasta 6 kuu pikkuse
vangistusega, § 213 lg 1 järgi 8 kuu pikkuse vangistusega, § 215 lg 2 p 1,2 järgi 6 kuu pikkuse
vangistusega, § 266 lg 2 p 1,3 järgi 3 kuu pikkuse vangistusega. KarS § 64 lg 1 alusel mõisteti
liitkaristuseks üksikkaristustest raskeima suurendamise teel 1 aasta 10 kuud vangistust. KarS
§ 68 lg 1 alusel arvati eelvangistuses viibitud 2 päeva karistusaja hulka, karistuseks jäi 1 aasta 9
kuud 28 päeva vangistust. KarS § 74 lg 1,2,3 alusel määrati mõistetud vangistusest kohasele ära
kandmisele 6 kuud vangistust, mille kandmise algus 22.05.2014. a. Ülejäänud 1 aasta 3 kuu 28



                                                 2
päeva pikkuse vangistuse osas määrati, et seda ei pöörata täitmisele, kui Mihkel Kalev ei pane 2
aasta pikkuse katseaja jooksul toime uut tahtlikku kuritegu ja täidab KarS § 75 sätestatud
kontrollnõudeid.

Vangla iseloomustuse kohaselt kannab kahel korral kriminaalkorras karistatud Mihkel Kalev
teist reaalset vangistust. Vangla toetab tema tingimisi ennetähtaegset vabastamist.

Kriminaalhooldusametniku ettekande kohaselt on Mihkel Kalevil vabanedes olemas kindel
elukoht ning toetavad lähedased.

Prokurör nõustub oma kirjalikus arvamuses vangla seisukohaga ja toetab Mihkel Kalevi tingimisi
ennetähtaegset vabastamist.

Mihkel Kalev avaldas istungil, et soovib ennetähtaegselt vabastamist.
Kaitsja toetab Mihkel Kalevi tingimisi ennetähtaegset vabastamist.

Kohtunik, ära kuulanud kinnipeetava seletuse, kaitsja arvamuse, läbi vaadanud esitatud
materjalid ning prokuröri kirjaliku arvamuse tegi kindlaks, et süüdimõistetu on ära kandnud
nõutava osa mõistetud karistusest ja seetõttu on olemas ettenähtud formaalne alus tema
vabastamiseks tingimisi enne tähtaega.

Sisuliselt asja hinnates tuleb asuda seisukohale, et Mihkel Kalevi vabastamine tingimisi enne
tähtaega on põhjendatud.
Mihkel Kalev kannab käesolevat vangistust liitkaristusena kahe kohtuotsuse alusel varavastaste
kuritegude ja avaliku rahu vastase kuriteo toimepanemise eest. Käesolevat liitkaristust
võimaldati tal esialgu kanda tingimisi vabaduses, kuid hiljem pöörati karistus kriminaalhoolduse
nõuete mittetäitmise tõttu reaalselt täitmisele. Kuriteod on pandud toime majandusliku kasu
saamise eesmärgil.
Positiivne on, et Mihkel Kalevil ei ole vangistuses olnud distsipliini järgimisega probleeme.
Samuti temal vabanedes kindla elukoha ja toetavate lähedaste olemasolu.
Vabanedes on tal võimalik elama asuda oma vanaemale kuuluvasse majja XXXX, kus ta on
elanud ka varem. Tegemist on 3-toalise ahiküttega eramuga, kus elavad lisaks vanaemale ka
Mihkel Kalevi onu ja vend. Vanaema hindab omavahelisi suhteid heaks ning on vabanemise
korral nõus Mihkel Kalevit igati toetama. Mihkel Kalevi suhted ema ja isaga on katkenud. Kuigi
varasemalt kuulus Mihkel Kalevi suhtlusringkonda kriminaalkorras karistatud isikuid, siis
käesoleval ajal ta nendega enam ei suhtle.
Mihkel Kalevil ei ole küll vabanedes kindlat töökohta, kuid tal on võimalik ennast vabanedes
Eesti Töötukassas arvele võtta. Esmavajaduste katmiseks on tal võimalik abi saada ka vanaemalt,
kes on teda varem rahaliselt toetanud ning on seda valmis tegema vastavalt oma võimalustele ka
käesoleval ajal. Seega tuleb asuda seisukohale, et hoolimata asjaolust, et Mihkel Kalev on varem
pannud toime kuritegusid majandusliku kasu saamise eesmärgil, ei ole töökoha puudumine tema
vabastamist välistavaks asjaoluks.
Arvestada tuleb sedagi, et Mihkel Kalev on küll varem, s.o umbes 2 aastat tagasi kanepit
tarvitanud ning välismaal pannud toime narkokuriteo, kuid tal ei ole narkosõltuvust diagnoositud
ning ta ise on tunnistanud, et narkokuriteo toimepanemise välismaal tingis majandusliku kasu
saamise eesmärk. Alkoholi tarvitamisega ei ole tal probleeme olnud.
Mihkel Kalev on käesolevaks ajaks mõistnud, et toimepandu ei ole olnud probleemide
lahendamiseks parim viis ning tunnistab, et tegude toimepanemise ajal ei mõelnud ta ei nende
tagajärgedele ega teiste inimeste tunnetele. Ta on püstitanud tulevikuks mitmeid eesmärke ning
usub, et suudab oma elu seaduskuulekalt jätkata, sest ta ei soovi vana elu juurde tagasi pöörduda.



                                                3
Tuginedes eeltoodule on võimalik teha järeldus, et Mihkel Kalev suudab hoolimata varasemast
elukäigust ja riskihindamise tulemusest määratud katseaja (kuni karistusaja lõpuni, s.o
17.06.2017. a) edukalt läbida ja jääda seaduskuuleka elu teele.
Katseaja edukaks läbimiseks tuleb talle panna kohustus täita alates vabanemisest kuni
17.06.2017. a KarS § 75 lg 1 sätestatud kontrollnõudeid ja KarS § 75 lg 2 p 2,21,4,8 alusel
määratud kohustusi: mitte tarvitada alkoholi; mitte omada ega tarvitada narkootilisi või
psühhotroopseid aineid; asuda tööle mitte hiljem kui 2 nädala jooksul vabanemisest või võtta
ennast sama tähtaja jooksul Eesti Töötukassas töötuna arvele; osaleda sotsiaalprogrammis.
Nimetatud lisatingimused aitavad tagada Mihkel Kalevi ennetähtaegse vabanemisega kaasnevaid
kohustusi ja resotsialiseerida ta ühiskonda kohusetundliku ja seaduskuuleka inimesena.


Madis Kägu
kohtunik
/allkirjastatud digitaalselt/




                                             4
