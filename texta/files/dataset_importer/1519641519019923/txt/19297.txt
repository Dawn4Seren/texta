                          KOHTUOTSUS
                               EESTI VABARIIGI NIMEL


 Kohus                              Viru Maakohus
 Otsuse tegemise aeg ja koht        05. aprill 2016, Rakvere kohtumaja
 Väärteoasja number                 4-16- 940
 Kohtunik                           Kristel Vedro

 Väärteoasi                         Ahto Valdlo kaebus Politsei- ja Piirivalveameti Ida
                                    prefektuuri 25.01.2016 otsusele väärteoasjas nr 2590, 15,
                                    005179
 Kaebuse esitaja                    Menetlusalune       isik: Ahto       Valdlo      (isikukood
                                    37706200243), elukoht xxxx, töökoht xxxx.
                                    Lepinguline      esindaja   Madis        Truber,      e-post:
                                    madis@vkpartnerid.ee
                                    Kohtuväline menetleja: Politsei- ja Piirivalveamet Ida
                                    prefektuur, esindaja Ave Uue, e-post: ppa@politsei.ee
 Vastustaja
                                    Väärteomenetluse seadustik (VTMS) § 123, § 132 p 1,
 Kirjalik menetlus                  § 135
 Õiguslik alus


RESOLUTSIOON:
  1. Jätta Ahto Valdlo kaebus rahuldamata ning Politsei- ja Piirivalveameti Ida
     prefektuuri 25.01.2016 otsus väärteoasjas nr 2590, 15, 005179 muutmata.
  2. Kohtuotsus pooltele kätte toimetada.

Edasikaebamise kord
Kohtuotsuse peale on õigus esitada kassatsioon Riigikohtule. Kui kohtumenetluse pool soovib
kasutada kassatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse kuulutamisest, välja arvatud väärteomenetluse seadustik (VtMS) §
156 lõikes 11 nimetatud juhul.
VtMS § 156 lõikes 11 kohaselt kui üks kohtumenetluse pool on VtMS § 156 lõikes 1 nimetatud
tähtaja jooksul teatanud kassatsiooniõiguse kasutamise soovist ega ole sellest loobunud, on



                                                                                              1
ülejäänud kohtumenetluse pooltel kassatsiooniõigus olenemata sellest, kas nad ise on
kassatsiooniõiguse kasutamise soovist teatanud.
Kassatsioon esitatakse Riigikohtule kirjalikult 30 päeva jooksul alates otsuse avalikult
teatavakstegemisest.
VTMS § 156 lg 2 kohaselt kohtumenetluse poole soovist kasutada kassatsiooniõigust või teate
esitamise järel kassatsiooniõiguse kasutamisest loobuda, teatab maakohus või ringkonnakohus
teisele kohtumenetluse poolele kirjalikult.
VTMS § 155 lg 2 kohaselt on kassatsiooni esitamise õigus menetlusaluse isiku advokaadist
kaitsjal, kohtuvälisel menetlejal või tema advokaadist esindajal.


Asjaolud ja kaebus

1. Politsei- ja Piirivalveameti Ida prefektuuri Rakvere politseijaoskonna avariipolitseinik E Õ
koostas menetlusalusele isikule Ahto Valdlole 27.12.2015 väärteoprotokolli AB 1429848, mille
kohaselt menetlusalune isik juhtis 27.12.2015 kell 11.12 mootorsõidukit xxxx, r/m xxxx,
Lääne-Viru maakonnas, Rakvere vallas, Pärnu –Rakvere-Sõmeru mnt 170.km-l, liikus Pärnu
suunas. Juhtis mootorsõidukit juhile keelatud seisundis, kus juhi ühes liitris väljahingatavas
õhus oli alkoholisisaldus 0,20 + /- 0,05 mg. Alkoholisisaldus väljahingatavas õhus mõõdetud
Alcotest 7110 Typ MKIII Est nr ARBK-0025, taatlemistunnistus nr TTRC-15-00163.
Menetlusalune isik rikkus sellega liiklusseaduse (edaspidi LS) § 69 lg 3 nõudeid. Väärtegu on
kvalifitseeritud LS § 224 lg 1 järgi.

2. Politsei- ja Piirivalveameti Ida prefektuuri Rakvere politseijaoskonna ennetus- ja
menetlustalituse menetlusteenistuse vanemväärteomenetleja Ave Uue koostas menetlusalusele
isikule Ahto Valdlole 25.01.2016 otsuse, millest nähtub, et menetlusalune isik juhtis 27.12.2015
kell 11.12 mootorsõidukit xxxx, r/m xxxx, Lääne-Viru maakonnas, Rakvere vallas, Pärnu –
Rakvere-Sõmeru mnt 170.km-l, suunaga Pärnu poole. Juhtis mootorsõidukit juhile keelatud
seisundis, kus juhi ühes liitris väljahingatavas õhus oli alkoholisisaldus 0,20 + /- 0,05 mg.
Alkoholisisaldus väljahingatavas õhus mõõdetud Alcotest 7110 Typ MKIII Est nr ARBK-0025,
taatlemistunnistus nr TTRC-15-00163.
Menetlusalune isik rikkus sellega liiklusseaduse (edaspidi LS) § 69 lg 3 nõudeid. Väärtegu on
kvalifitseeritud LS § 224 lg 1 järgi. Menetlusalusele isikule määrati LS § 224 lg 1 alusel
karistuseks sõiduki juhtimisõiguse äravõtmine 3 kuuks.

3. 09.02.2016 esitas menetlusaluse isiku Ahto Valdlo kaitsja Viru Maakohtu Rakvere
kohtumajale kaebuse, mille kohaselt Ahto Valdlo tunnistas end süüdi, kuid palus kohaldada
rahatrahvi ja jätta isikule juhtimisõigus alles. Kaebuse kohaselt on menetlusalune isik tasunud
temale jaanuaris 2015 määratud rahatrahvi. Kaebuse esitaja töötab autojuhina, tal on kaks alaealist
last (7-aastane ja 14 aastane), keda on igapäevaselt vaja transportida, kuna elukoht on xxxx. Samuti
leidis kaebaja esindaja, et karistuse üldpreventiivset mõju avaldaks menetlusalusele isikule ka
tema karistamine rahalise karistusega.




                                                                                                  2
Vastus

4. Kohtuvälise menetleja esindaja oma kirjalikes vastustes menetlusaluse isiku Ahto Valdlo
kaebusele oli seisukohal, et kaebuse rahuldamiseks ja otsuse tühistamiseks alust ei ole.

5. Rakvere politseijaoskonna ennetus- ja menetlustalituse menetlusteenistuse vanemkomissar
K P leidis, et Ahto Valdlo on toime pannud temale inkrimineeritud väärteo ja protokoll on
koostatud õigesti.

6. Kohtuväline menetleja leidis, et isikule ei avalda rahaline karistus mõju. Isik tasus alles pärast
uue väärteoasja toimepanemist, so 15.01.2016 talle 09.01.2015 toimepandud väärteo eest määratud
rahatrahvi. Sellise käitumisega näitas menetlusalune isik, et tal puudub vähimgi tahtmine
õiguskorrast kinni pidada ja ta jätkab süütegude toimepanemist. Alles kartus mootorsõiduki
juhtimisõigusest ilmajäämisest pani isiku eelmise rikkumisega saadud rahatrahvi tasuma. Lähtudes
karistuse üldpreventiivsetest eesmärkidest tuleb ühiskonnale anda signaal, et selline käitumine on
õiguskorra poolt taunitav. Kui sellise korduva rikkumise puhul isiku karistamisel lähtuda taaskord
karistuse kohaldamisega rahatrahvi näol, annaks see ühiskonnale vale signaali.
Karmid karistused on alkoholijoobes mootorsõiduki juhtimise eest pandud teadlikult hoidmaks ära
võimalike liiklusõnnetuste tekkimise, mille suurimaks põhjuseks ongi mootorsõiduki juhtimine
alkoholi joobes. Oma teoga lõi menetlusalune isik soodsa võimaliku pinnase liiklusõnnetuse
tekkimiseks, milles oleks võinud viga või isegi surma saad süütud liiklejad.
Karistuse üldpreventiivne eesmärk on tagada õigusnormide tõsiselt võetavus ning kogukonna
usaldus ning rahulolu, et süütegudele reageeritaks õigeaegselt. Kohtuväline menetleja palub jätta
otsus muutmata ja Ahto Valdlo kaebus rahuldamata.

Kohtuotsuse põhjendused

7. VTMS § 123 lg 2 kohaselt maakohus arutab väärteoasja täies ulatuses, sõltumata esitatud
kaebuse piiridest, kontrollides kohtuvälise menetleja otsuse tegemise aluseks olnud faktilisi ja
õiguslikke asjaolusid.

8. Kohus, tutvunud menetlusaluse isiku ja kohtuvälise menetleja seisukohaga ning väärteoasja
materjalidega, leiab, et Ahto Valdlo kaebus tuleb jätta rahuldamata ning Politsei- ja
Piirivalveameti Ida prefektuuri 25.01.2016 otsus väärteoasjas nr 2590, 15, 005179 muutmata.

9. Menetlusalust isikut süüdistatakse Liiklusseaduse § 69 lg 3 rikkumises.

Liiklusseadus § 63 lg 3 kohaselt mootorsõidukijuhi, trammijuhi ja maastikusõidukijuhi ühes
grammis veres ei tohi olla alkoholi 0,20 milligrammi või rohkem või ühes liitris väljahingatavas
õhus 0,10 milligrammi või rohkem.

10. Väärteomenetluses lasub tõendamiskoormis kohtuvälisel menetlejal. VTMS § 69 lg 2 p -7
kohaselt tuleb väärteoprotokollis märkida tõendid, millest tulenevalt loetakse väärteo
tõendatuks. Väärteoprotokolli ja otsuse kohaselt lugenud menetlusaluse isiku süü tõendatuks
indikaatorvahendi kasutamise protokolli, tõendusliku alkomeetri kasutamise protokolli,

                                                                                                   3
tunnistaja ülekuulamise protokolli, sõiduki juhtimiselt kõrvaldamise otsuse ja menetlusaluse
isiku ülekuulamise protokolliga.

11. KrMS § 61 lg 1 ja 2 kohaselt hindab kohus tõendeid nende kogumis oma siseveendumuse
kohaselt, kusjuures ühelgi tõendil ei ole ette kindlaksmääratud jõudu. Kohus loeb menetlusaluse
isiku Ahto Valdlo süü temale esitatud süüdistuses tõendatuks kohtuvälises menetluses kogutud
tõenditega: indikaatorvahendi kasutamise protokolli, tõendusliku alkomeetri kasutamise
protokolli, sõiduki juhtimiselt kõrvaldamise otsuse ja menetlusaluse isiku ülekuulamise
protokolliga.

12. Kohus loeb menetlusaluse isiku Ahto Valdlo süü temale esitatud süüdistuses tõendatuks
indikaatorvahendi kasutamise protokolli ja tõendusliku alkomeetri kasutamise protokollidega.
Viimase protokolli kohaselt mõõdeti tõendusliku alkomeetriga Alcotest 7110 typ MKIII EST
seerianumbriga ARBK-0025 27.12.2015 kell 11:26 Ahto Valdlol ühes liitris väljahingatavas
õhus alkoholisisalduseks 0,20 + /- 0,05 mg/l kohta.

13. Kohus loeb menetlusaluse isiku Ahto Valdlo süü temale esitatud süüdistuses tõendatuks
09.01.2015 sõiduki juhtimiselt kõrvaldamise otsusega, millest nähtub, et Ahto Valdlo oli
09.01.2015 alkoholijoobes ning tal keelati sõiduki juhtimine kuni juhtimiselt kõrvaldamise
aluse äralangemiseni LS § 91 lg 1 ja 4 mõttes.

14. Kohus loeb menetlusaluse isiku Ahto Valdlo süü tõendatuks veel menetlusaluse isiku
ütlustega, mille kohaselt ta tunnistab süüteo toimepanemist. Tema ütluste kohaselt alustas ta
26.12.2015 kell 18:00 paiku oma elukohas alkoholi tarvitamist. Jõi ära pool pudeli 0,5 -liitrist
pudelit `Vana Tallinn``. 27.12.2015 alustas sõitu kell 8.00. Oli jõudnud xxxx 3 km välja sõita
Pärnu poole, kui politsei pidas teda operatsiooni `` Kõik puhuvad`` käigus kinni. Puhus
indkaatorvahendisse, see näitas 0,16 mg/l kohta.

15. KarS § 2 lg 2 sätestab, et karistatakse teo eest, kui see vastab süüteokoosseisule, on
õigusvastane ja isik on selle toimepanemises süüdi. Menetlusalune isik pani seega toime LS §
224 lg 1 järgi kvalifitseeritud väärteo. LS § 224 lg 1 alusel määrati Ahto Valdlole karistuseks
juhtimisõiguse äravõtmine 3 kuuks.

16. Kohus leiab, et Ahto Valdlo pani väärteo toime hooletusest ettevaatamatuse vormis.

 KarS § 18 lg 3 kohaselt on tegu pandud hooletusest, kui isik ei tea süüteokoosseisule vastava
asjaolu esinemist, kuid oleks seda tähelepaneliku ja kohusetundliku suhtumise korral pidanud
ette nägema.

Ahto Valdlo juhtides mootorsõidukit alkoholijoobe jääknähtudega, oleks tähelepaneliku ja
kohustetundliku suhtumise korral pidanud ette nägema, et tarvitades eelmise päeva õhtul
alkoholi, võib ta järgmise päeva ennelõunal juhtida sõidukit alkoholijoobes.




                                                                                              4
Sellise hoolimatu käitumisega näitas menetlusalune isik oma käitumist liikluskultuuri
suurendades võimaliku ohu tekkimise riske.

17. Liiklusseaduse § 14 lg 2 kohaselt peavad kõik liiklejad ja muud isikud järgima liiklusalaste
õigusaktide nõudeid, olema liikluses hoolikad ja ettevaatlikud ning tagama liikluse sujuvuse, et
vältida ohu ja kahju tekkimist.

18. Tõendamist leidis, et LS § 224 lg 1 kohaselt sätestatud väärteo on süüliselt ja õigusvastasel
toime pannud menetlusalune isik. LS § 224 lg 1 kohaselt mootorsõiduki, maastikusõiduki või
trammi juhtimise eest isiku poolt, kelle ühes grammis veres on alkoholisisaldus 0,20–
0,49 milligrammi või kelle ühes liitris väljahingatavas õhus on alkoholisisaldus 0,10–
0,24 milligrammi – karistatakse rahatrahviga kuni 100 trahviühikut või sõiduki juhtimisõiguse
äravõtmisega kuni kuue kuuni.

19. KarS § 56 lg 1 sätestab, et karistuse mõistmisel kohtu poolt või määramisel kohtuvälise
menetleja poolt arvestatakse kergendavaid ja raskendavaid asjaolusid, võimalust mõjutada
süüdlast edaspidi hoiduma süütegude toimepanemisest ja õiguskorra kaitsmise huvisid.
Menetlusaluse isiku karistust kergendavaks asjaoluks on süü tunnistamine, raskendavad
asjaolud puuduvad. Menetlusalusele isikule LS § 224 lg 1 alusel määrati karistuseks sõiduki
juhtimisõiguse äravõtmine 3 kuuks. Kohtuväline menetleja on kohaldanud põhikaristust
sanktsiooni keskmises määras.

20. Õiguskorra kaitsmise huvides tuleb isikule määrata karistus, mis peab andma hinnangu
normikehtivusse ja avaldama õiglase karistuse mõju ühiskonnas. Arvestades asjaolu, et
menetlusalusel isikul on kehtiv väärteokaristus- Politsei- ja Piirivalveameti Ida prefektuur on
Ahto Valdlod karistanud 04.02.2015 samalaadse väärteo eest LS § 224 lg 2 kohaselt
rahatrahviga 249 trahviühiku ulatuses s.o. 996,00 eurot, mis tasuti 15.01.2016, siis on Ahto
Valdlole Politsei- ja Piirivalveameti Ida prefektuuri 25.01.2016 otsusega väärteoasjas nr 2590,
15, 005179, määratud karistus seaduslik ja põhjendatud. Kohtu hinnangul on eripreventiivselt
võimalik mõjutada Ahto Valdlod hoiduma süütegude toimepanemisest kohtuvälise menetleja
poolt määratud karistusega. Kohtu hinnagul on sellise karistusega järgitud ka õiguskorra
kaitsmise huvid. Ahto Valdlo väited, et ta võib kaotada töökoha ja et tal on kaks alaealist last,
keda on vaja igapäevaselt transportida, ei anna alust talle määratud karistuse muutmiseks.

21. Eeltoodud põhjendustel tuleb jätta menetlusaluse isiku Ahto Valdlo kaebus rahuldamata
ning Politsei- ja Piirivalveameti Ida prefektuuri 25.01.2016 otsus väärteoasjas nr 2590, 15,
005179 muutmata.

(allkirjastatud digitaalselt)
Kristel Vedro
kohtunik




                                                                                               5
