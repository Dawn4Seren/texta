                           KOHTUMÄÄRUS
Kohtu nimetus                     Harju Maakohus
Kohtuniku nimi                    Liili Lauri
Määruse tegemise aeg ja koht      13. detsember 2016, Tallinn, Kentmanni Kohtumaja
Tsiviilasja number                2-16-110533
Tsiviilasi                        XXXXOÜ hagi XXXX OÜ vastu 5000 euro nõudes

Menetlustoiming                   Kompromissi kinnitamine, menetluse lõpetamine ja osaline
                                  riigilõivu tagastamine
Menetlusosalised                  Hageja: XXXXOÜ (registrikood: XXXX, asukoht: XXXX),
                                  lepinguline esindaja vandeadvokaadi abi Kalju Hanni (e-post:
                                  kalju@heringson.ee)
                                  Kostja: XXXX OÜ (registrikood: XXXX, asukoht: XXXX
                                  töökoda, XXXX), lepinguline esindaja vandeadvokaat Siiri
                                  Malmberg (e-post: siiri.malmberg@hansalaw.ee)
                                  13.12.2016
                                  Hageja lepinguline esindaja vandeadvokaadi abi Kalju Hanni
Korraldav kohtuistung
                                  Kostja lepinguline esindaja vandeadvokaat Siiri Malmberg
Korraldaval kohtuistungil
osalenud isikud

Kohtumääruse resolutsioon
1. Kinnitada poolte vahel sõlmitud kompromiss järgmistel tingimustel:
1.1. Pooled avaldavad, et soovivad lõpetada Harju Maakohtu tsiviilasja nr 2-16-110533 menetluse
     sõlmides kohtuliku kompromissi, mille kohaselt kostja tasub hagejale 2500 eurot hiljemalt
     27.12.2016.
1.2. Juhul, kui kostja punktis 1.1. märgitud summat tähtaegselt hagejale ei tasu, rakendub viivis
     0,1% päevas.
1.3. Menetluskulud jäävad poolte endi kanda.

2.   Lõpetada menetlus tsiviilasjas nr 2-16-110533 XXXXOÜ hagis XXXX OÜ vastu 5000 euro
     nõudes.
3. Tagastada hagejale pool hagi esitamisel tasutud riigilõivust, s.o. 212,50 eurot, XXXXOÜ
arveldusarvele nr XXXXXXXXXXXXXXX Swedbankis.
Määruse peale edasikaebe tähtaeg
Kohtumääruse peale võib poolte kokkuleppel esitada määruskaebuse 3 päeva jooksul
kohtumääruse kättetoimetamisest Tallinna Ringkonnakohtule Harju Maakohtu kaudu.
Määruskaebuse esitamisel tuleb tasuda riigilõivu.

Asjaolud ja kohtumääruse põhjendus

                                                                                               1
Harju Maakohtu menetluses on XXXXOÜ hagi XXXX OÜ vastu 5000 euro nõudes. 13.12.2016
toimunud kohtuistungil sõlmisid ja allkirjastasid pooled kompromissi, millise paluvad kohtul
kinnitada ja menetluse asjas lõpetada. Pooled on teadlikud menetluse lõpetamise tagajärgedest.
Vastavalt TsMS § 430 lg 1 võivad pooled menetluse kuni hagi kohta tehtud lahendi jõustumiseni
lõpetada kompromissiga. Kooskõlas TsMS § 428 lg 1 p 4 lõpetab kohus menetluse otsust
tegemata, kui pooled on sõlminud kompromissi ja kohus kinnitab selle. Tulenevalt TsMS § 432
menetluse lõpetamise korral kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.
Kohus, tutvunud tsiviilasja materjalidega, leiab, et poolte taotlus kompromissi kinnitamiseks ja
menetluse lõpetamiseks on seaduslik, ei ole vastuolus heade kommetega ega riku avalikku huvi
ning kuulub rahuldamisele (TsMS § 430 lg 3). Kompromiss kuulub kinnitamisele ja menetlus
tsiviilasjas lõpetamisele.
Kohus selgitab, et kui menetlus on lõpetatud, ei saa hageja uuesti kohtusse pöörduda sama hagiga
kostja vastu samadel alustel sama hagieseme üle. Kui menetlus on lõpetatud hagist loobumise tõttu
või kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti (TsMS § 432).
Hageja palub tagastada seoses kompromissi sõlmimisega pool tasutud riigilõivust.
Kohus, tutvunud asja materjalidega ja esitatud taotlusega riigilõivu tagastamiseks, leiab, et taotlus
riigilõivu tagastamiseks on põhjendatud ja tuleb rahuldada. TsMS § 150 lg 2 p 1 kohaselt pool
menetluses tasutud riigilõivust tagastatakse, kui pooled või hagita menetluse osalised sõlmivad
kompromissi. Arvestades asjaolu, et menetlusosalised on sõlminud kompromissi ning asjaolu, et
avalduselt on tasutud riigilõivu kokku 425 eurot, tuleb tasutud riigilõivust pool, s.o 212,50 eurot,
hagejale tagastada. XXXXOÜ on tasunud 20.05.2016 maksekäsu kiirmenetluse avalduselt
riigilõivu summas 150 eurot ning 05.08.2016 täiendava riigilõivu summas 275 eurot
Rahandusministeeriumi arvele EE062200221059223099, selgitus: „XXXXOÜ hagiavaldus ts asi
nr 2-16-110533“.

Juhindudes TsMS § 661 lg 4 on pooled lühendanud määruskaebuse esitamise õigust kolme
päevani.

/allkirjastatud digitaalselt/
Liili Lauri
Kohtunik




                                                                                                   2
