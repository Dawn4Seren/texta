                                                                             1-15-761




                           KOHTUMÄÄRUS
Kohus                            Viru Maakohus

Määruse tegemise aeg ja koht     06. mai 2016, Narva kohtumaja

Kriminaalasja number             1-15-761 (11240101341)

Kohtunik                         Astrid Asi

Kohtuistungi sekretär            Jelena Muttonen

Tõlk                             Riina Palmi

Asi                              Viru Vangla kriminaalhooldusosakonna Narva talituse
                                 kriminaalhooldusametnik        Anastassia     Bõstrova
                                 erakorraline ettekanne nr 8-3/11975-1 Dmitri Bravikovi
                                 suhtes
Hooldusalune                     Dmitri Bravikov

                                 Elukoht: xxx; isikukood 39009103716, xxx
                                 Varasemad karistused: kriminaalkorras karistatud 4-l
                                 korral, neist viimane:
                                     - 12.05.2015 Viru Maakohtu Narva kohtumaja
                                         poolt KarS § 263 p 1 järgi KarS § 64 lg 1, § 65
                                         lg 1, § 68 lg 1 alusel vangistusega 5 kuud ja 28
                                         päeva, KarS § 69 alusel asendati karistus
                                         üldkasuliku tööga 178 tunni ulatuses, täitmise
                                         tähtaeg - 1 aasta.

Istungil osalenud isikud         Kriminaalhooldusametnik         Viktoria Semjonova
                                 Kriminaalhooldusalune           Dmitri Bravikov

Kohtuistungi toimumise aeg       06.05.2016
RESOLUTSIOON

KarS § 69 lg 6 alusel pöörata täitmisele Dmitri Bravikovile Viru Maakohtu Narva
kohtumaja 12.05.2015 kohtuotsusega nr 1-15-761 mõistetud karistus – 5 (viis) kuud ja
28 (kakskümmend kaheksa) päeva vangistust (ehk 178 tundi üldkasulikku tööd).

Lugeda antud karistusest kantuks süüdimõistetu Dmitri Bravikovi poolt tehtud
üldkasulik töö 122 (ühesaja kahekümne kahe) tunni ulatuses, so 4 (neli) kuud 2 (kaks)
päeva vangistust, ärakandmisele kuulub 1 (üks) kuu ja 26 (kakskümmend kuus) päeva
                                                                                        1(4)
                                                                                 1-15-761
vangistust.

KrMS § 414 lg 1 alusel teatab maakohus Dmitri Bravikovile kirjaliku teatisega, mis
ajaks ja millisesse vanglasse ta peab karistuse kandmiseks ilmuma.

KrMS § 414 lg 2 alusel lugeda vangistuse kandmise alguseks Dmitri Bravikovi
vanglasse saabumise aeg.
Kui süüdimõistetu Dmitri Bravikov ei ilmu määratud ajaks vanglasse karistust
kandma, edastab vangla KrMS § 414 lg 3 alusel politseiasutusele sundtoomise taotluse.

Edasikaebamise kord

Kohtumäärusele võib esitada määruskaebuse 15 päeva jooksul Viru Maakohtu Narva
kohtumajale alates päevast kui isik sai kohtumäärusest teada või pidi kohtumäärusest teada
saama.


Maakohus tuvastas

Viru Maakohtu Narva kohtumaja 12.05.2015 kohtuotsusega nr 1-15-761 tunnistati Dmitri
Bravikov süüdi KarS § 263 p 1 (alates 01.01.2015 KarS § 263 lg 1 p 1) järgi ning mõisteti
karistuseks 8 kuud vangistust. KarS § 5 lg 2 alusel jäeti mõistetud karistus liitmata Viru
Maakohtu Narva kohtumaja 06.08.2010 kohtuotsuse alusel mõistetud karistuse ärakandmata
osaga (3 kuud vangistust). KarS § 65 lg 1 ja § 64 lg 1 alusel liideti 1-15-761 otsusega
mõistetud karistus Viru Maakohtu Narva kohtumaja 03.09.2014 kohtuotsusega mõistetud
karistusega – 4 kuud vangistust ning üksikkaristustest raskeima suurendamise teel mõisteti
Dmitri Bravikovile liitkaristuseks 10 kuud vangistust. Liitkaristusest arvati maha Viru
Maakohtu Narva kohtumaja 03.09.2014 kohtuotsuse alusel ärakantud karistus (4 kuud
vangistust) ning karistuseks mõisteti 6 kuud vangistust. KarS § 68 lg 1 alusel arvati
karistusaja hulka eelvangistuses viibitud aeg alates 25.03.2011 kuni 26.03.2011, s.o 2 päeva ja
lõplikult ärakandmisele mõisteti 5 kuud ja 28 päeva vangistust.
KarS § 69 lg 1 alusel asendati Dmitri Bravikovile mõistetud karistus 178 tunni üldkasuliku
tööga. KarS § 69 lg 3 alusel määrati üldkasuliku töö tegemise tähtajaks 1 aasta alates
kohtuotsuse jõustumisest. KarS § 69 lg 4 alusel kohustati Dmitri Bravikovi üldkasuliku töö
tegemisel järgima kontrollnõudeid vastavalt KarS § 75 lg-s 1 sätestatule. Viru Maakohtu
Narva kohtumaja 12.05.2015 kohtuotsus jõustus 28.05.2015.

17.03.2016 saabus Viru Maakohtu Narva kohtumajja läbivaatamiseks erakorraline ettekanne
ettepanekuga pöörata Dmitri Bravikovile mõistetud karistus KarS § 69 lg 6 alusel täitmisele.

Viru Maakohtu Narva kohtumaja 24.03.2016 kohtumäärusega jäeti Viru Vangla
kriminaalhooldusosakonna Narva talituse erakorraline ettekanne nr 8-3/7849-1 Dmitri
Bravikovi karistuse täitmisele pööramise kohta rahuldamata. Kohtumäärus jõustus
09.04.2016.

25.04.2016 saabus Viru Maakohtu Narva kohtumajja uus erakorraline ettekanne ettepanekuga
pöörata Dmitri Bravikovile mõistetud karistus KarS § 69 lg 6 alusel täitmisele.

Erakorraline ettekanne on esitatud, kuna seisuga 25.04.2016 on Dmitri Bravikovil sooritatud
178-st töötunnist 122 tundi. Seega tegemata tundide arv on 56. 25.04.2016 seletuses kirjutab
Dmitri Bravikov, et ei töötanud perioodil 06.04.2016 - 25.04.2016 ajakava järgi, kuna jalutas.

                                                                                            2(4)
                                                                             1-15-761
29.03.2016 koostatud üldkasuliku töö tegemise ajakavas planeeritud 60-st tunnist, sooritas
hooldusalune 4 tundi. 25.04.2016 tehti rikkumise fikseerimise akt.

Juhindudes KarS § 69 lg 6 tegi kriminaalhooldusametnik kohtule ettepaneku pöörata Dmitri
Bravikovile mõistetud karistus täitmisele tegemata üldkasuliku töö tundide ulatuses.


Menetlusosaliste seisukohad kohtuistungil

06.05.2016 kohtuistungil palus kriminaalhooldusametnik pöörata Dmitri Bravikovile
mõistetud karistus täitmisele.

Kriminaalhooldusalune Dmitri Bravikov tunnistas, et jättis ilma põhjuseta üldkasuliku töö
tegemata. Mingit vabandust tal selleks ei olnud. Vaatamata selle palub ta veelkord anda talle
võimalus üldkasuliku töö sooritamiseks.


Maakohtu seisukoht

Vaadanud läbi toimiku materjalid ning kuulanud ära menetlusosalised, on kohus seisukohal,
et kriminaalhooldusametniku ettepanek Dmitri Bravikovi suhtes on põhjendatud ja kuulub
rahuldamisele.

KarS § 69 lg 6 sätestab, et juhul, kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele
mõistetud aresti või vangistuse täitmisele. Aresti või vangistuse täitmisele pööramisel
arvestatakse karistusest kantuks süüdlase tehtud üldkasulik töö, mille üks tund võrdub ühe
päeva aresti või vangistusega.

Kohus tuvastas, et seisuga 25.04.2016 on Dmitri Bravikov sooritanud 122 üldkasuliku töö
tundi. Sooritamata on 56 tundi.

Arvestades kriminaalhooldaja hinnangut ja Dmitri Bravikovi seletusi, on kohus veendunud, et
Dmitri Bravikov hoidus tahtlikult kõrvale üldkasuliku töö tegemisest ning tal puudus selleks
mõjuv põhjus. Tal ei esinenud mingit objektiivset takistust, mis ei võimaldanud Bravikovil
üldkasulikku tööd teha. Bravikovi enda selgitustest nähtub, et ta oli väga hästi teadlik, et peab
sooritama üldkasulikku tööd. Kuid hoolimata sellest jättis ilma mõjuva põhjuseta kohustuse
täitmata. Asjaolu, et tegemist on soovimatusega oma kohustusi täita kinnitab ka tõik, et kohus
on 24.03.2016 määrusega andnud kriminaalhooldusalusele täiendava võimaluse oma
kohustuste tähtaegseks ja korrektseks täitmiseks, kuid süüdimõistetu ei ole talle antud
võimalust kasutanud ning jätkas kohtuotsusega määratud kohustuste rikkumist.

Võttes arvesse kriminaalhooldusaluse senist käitumist, leiab kohus, et kriminaalhoolduse
edasine teostamine Dmitri Bravikovi suhtes ei ole otstarbekas.

Siinjuures tuleb arvestada, et Dmitri Bravikovile üldkasuliku töö tegemiseks antud tähtaeg
lõppeb 27.05.2016, so on kolme nädala pärast. Ei ole tõenäoline, et Bravikov on võimeline
tähtajani jäänud 3 nädala jooksul sooritama seni tegemata 56 tundi üldkasulikku tööd.



                                                                                             3(4)
                                                                              1-15-761
Seega tuleb pöörata täitmisele Viru Maakohtu Narva kohtumaja 12.05.2015 kohtuotsusega
nr 1-15-761 mõistetud karistus – 5 kuud ja 28 päeva vangistust (ehk 178 tundi üldkasulikku
tööd). Kuivõrd Dmitri Bravikovil on jäänud täitmata 56 üldkasuliku töö tundi ning üks tund
võrdub ühe päeva vangistusega, siis ärakandmisele kuulub 1 kuu ja 26 päeva vangistust.

Kohus teeb määruse tuginedes eeltoodule ja juhindudes KrMS § 427, 432 lg 3.

(allkirjastatud digitaalselt)

Astrid Asi
Kohtunik




                                                                                      4(4)
