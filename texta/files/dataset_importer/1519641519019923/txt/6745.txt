                                                                                          1-16-7628




                           KOHTUOTSUS
                                EESTI VABARIIGI NIMEL


Kohus                           Pärnu Maakohus
Otsuse tegemise aeg ja koht     20. september 2016. a Haapsalu kohtumaja
Kriminaalasja number            1-16-7628 (16257000228)
Kohtukoosseis                   Kohtunik Piia Jaaksoo

Kohtuistungi sekretär           Gerda Raidla

Kriminaalasi                    Sulev Sepp süüdistus KarS § 424 järgi kokkuleppemenetluses

Prokurör                        Marelle Ulla
Süüdistatav                     SULEV SEPP – isikukood 35509214722, elukoht *, telefon *, *
                                kodanik, *haridus, emakeel * keel, töökoht *, *. Kahtlustatavana kinni
                                peetud 19-20.08.2016. Kohaldatud tõkend elukohast lahkumise
                                keeld.

RESOLUTSIOON
 1. Süüdi mõista Sulev Sepp KarS § 424 järgi ja karistada vangistusega 6 (kuus) kuud.
 2. KarS § 68 lg 1 alusel arvata karistusaja hulka Sulev Sepp kahtlustatavana kinnipidamise aeg 19-
    20.08.2016, s.o 2 päeva ja ärakandmata karistuseks on vangistus 5 (viis) kuud 28 (kakskümmend
    kaheksa) päeva.
 3. Vastavalt KarS § 73 lg 1, 3 jätta ärakandmata vangistus Sulev Sepp suhtes tingimuslikult
    kohaldamata ning määrata, et ärakandmata 5 kuu 28 päevast vangistust ei pöörata täitmisele kui
    Sulev Sepp 12 (kaheteistkümne) kuulise katseaja jooksul ei pane toime uut tahtlikku kuritegu.
 4. Katseaja alguseks lugeda kohtuotsuse kuulutamise päev, s.o 20. september 2016. a.
 5. KarS § 50 lg 1 p 1 alusel võtta Sulev Sepp’alt lisakaristusena ära mootorsõiduki juhtimise õigus
    2 (kaheks) kuuks, mille algust lugeda kohtuotsuse jõustumisest.
 6. Välja mõista Sulev Sepp’alt riigi tuludesse kriminaalmenetluse kulu /tasuda Maksu- ja
    Tolliameti arveldusarvele nr EE351010052031000004 SEB Pank AS-is, a/a nr
    EE502200221014193355 Swedbank AS-is, a/a nr EE401700017002872300 Nordea Bank Finland
    PLC Eesti filiaalis või a/a nr EE873300333499990003 Danske Bank AS Eesti filiaalis,
    kohustuslik on märkida maksekorraldusele viitenumber 99916700066067. Maksekorralduse
    selgitusse lisada: Haapsalu kohtumaja, otsus nr 1-16-7628, menetluskulu, Sulev Sepp/:
    - sundraha 645 (kuussada nelikümmend viis) eurot;
    - määratud kaitsjale makstud tasu 48 (nelikümmend kaheksa) eurot.


      1                                                                                             1
                                                                                             1-16-7628


    Ajatada välja mõistetud kriminaalmenetluse kulu tasumise tähtaeg 12 kuu peale - määrata
    menetluskulud kogusummas 693 eurot tasumisele osade kaupa 12 kuu jooksul alljärgnevalt
    esimene osamakse tasuda 10.oktoobriks 2016, järgnevad 11 osamakset järgnevate kuude 10.
    kuupäevaks. Osamakse suurus 57,75 eurot. Eelnimetatud tähtaja möödumisel pööratakse otsus
    täitmisele ja saadetakse kohtutäiturile ning lisandub kohtutäituri tasu.
 7. Saata kohtuotsuse ärakiri peale kohtuotsuse jõustumist Regionaalse Maanteeameti liiklusregistri
    büroole juhtimisõiguse äravõtmise osas registrisse kande tegemiseks. Sulev Sepp on kohustatud
    viie tööpäeva jooksul otsuse jõustumisest arvates loovutama oma juhiloa Maanteeametile.

Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on mõistetud
karistus, mida seadus ette ei näe. Apellatsioon tuleb esitada kirjalikult Tallinna Ringkonnakohtule 15
päeva jooksul, alates kohtuotsuse kuulutamisest.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.

Süüdistus
SULEV SEPP’a süüdistatakse selles, et tema juhtis 19.08.2016 kella 18.17 ajal Lääne maakonnas
Lääne-Nigule vallas Keila-Haapsalu mnt 64 kilomeetril suunaga Keila endale kuuluvat mootorsõidukit
- Volkswagen Transporter Kasten registreerimismärgiga * * isikuna, kelle väljahingatavas õhus oli
alkomeetriga Dräger Alcotest 7110 EST ARAF-0010 mõõtes alkoholikontsentratsioon 1,54 mg/l ±
0,14 mg/l kohta, seega kellel oli alkoholikontsentratsioon väljahingatavas õhus mitte vähem kui 1,40
mg/l kohta, mistõttu tulenevalt Liiklusseaduse § 69 lg 2 p 1 sätetest, mille kohaselt mootorsõidukijuht
loetakse alkoholijoobes olevaks, kui tema ühes grammis veres on vähemalt 1,50 milligrammi alkoholi
või ühes liitris väljahingatavas õhus on alkoholi 0,75 milligrammi või rohkem, juhtis Sulev Sepp
mootorsõidukit alkoholi tarvitamisest põhjustatud terviseseisundis, millega rikkus Liiklusseaduse § 69
lg 1 nõudeid, mille kohaselt juht ei tohi olla joobeseisundis.
Eeltoodu alusel Sulev Seppa süüdistatakse KarS § 424 järgi kvalifitseeritava kuriteo s.o
mootorsõiduki joobeseisundis juhtimise toimepanemises.
Prokuröri poolt kohtus Sulev Sepp’ale nõutud karistus: Kohtus nõudis prokurör süüdistatavale
karistuseks KarS § 424 ettenähtud kuriteo toimepanemise eest 6 kuud vangistust. KarS § 68 lg 1 alusel
arvata karistusaja hulka eelvangistuses viibitud aeg 19-20.08.2016 s.o 2 päeva vangistust ja kandmisele
kuulub 5 kuud 28 päeva vangistust. KarS § 73 lg 1 alusel vabastada Sulev Sepp kandmata vangistusest
tingimisi ühe aastase katseajaga. KarS § 50 lg 1 alusel võtta lisakaristusena ära mootorsõiduki juhtimise
õigus 2 kuuks.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör jäi kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe
on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Sulev Sepp süüdi, kohaldab tema suhtes kokkuleppes kokkulepitud karistuse.
Tsiviilhagi ei ole esitatud.


      2                                                                                                2
                                                                                           1-16-7628


Tõkend – Sulev Sepp on kahtlustatavana kinni peetud 19.08.2016 kell 18.46 – 20.08.2016 kell 14.00
/tl 13-14/, s.o 2 päeva, milline aeg tuleb KarS § 68 lg 1 alusel arvata karistusaja hulka. Sulev Sepp
suhtes on kohaldatud tõkend elukohast lahkumise keeld /tl 18/, mis tuleb tühistada.
Asitõendid – puuduvad.
Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud süüdimõistetu.
Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. Vastavalt § 179 lg 1 p 2 tuleb Sulev Sepp’alt kohtuotsusega välja mõista riigituludesse teise
astme kuriteos süüdimõistmisega seoses 1,5 palga alammäära suuruses summas s.o 645 eurot (1,5 *
430).
Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale Peep Rajavere Sulev Sepp kaitsmise eest makstud tasu 48
eurot /tl 26-27/.
Sulev Sepp taotles kokkuleppes ja kohtuistungil, et kohus võimaldaks tal tasuda menetluskulud ositi
12 kuu jooksul, kuna korraga tasuda ei suuda.
Kohus rahuldab Sulev Sepp taotluse menetluskulude tasumise ajatamiseks KrMS § 180 lg 3 alusel.



/allkirjastatud digitaalselt/
Piia Jaaksoo
kohtunik




      3                                                                                              3
