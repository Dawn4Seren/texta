                         KOHTUOTSUS
                               EESTI VABARIIGI NIMEL

Kohus                              Tartu Maakohus

Otsuse kuulutamise aeg ja koht     3. august 2016.a, Võru kohtumaja

Kriminaalasja nr                   1-16-5233 (16930000007)

Kohtunik                           Marju Persidskaja

Kohtuistungi sekretär              Lembi Looga

Kriminaalasi                       Ülo Luhametsa süüdistuses KarS § 375 lg 1 järgi
                                   kokkuleppemenetluses

Prokurör                           M. - L. S.

Kaitsja                            O. P.

Süüdistatav                        Ülo Luhamets, isikukood: xxxxxxxxxxx; Eesti Vabariigi
                                   kodanik;      emakeel:    eesti    keel;     elukoht:
                                   xxxxxxxxxxxxxxxxxxxxxxxxxxxxxxxxxxxxxxxxxxx;
                                   kesk-eriharidus; töökoht: vanaduspensionär; kehtivad
                                   kriminaalkaristused puuduvad. Tõkend – ei ole
                                   kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Ülo Luhamets KarS § 375 lg 1 järgi ning karistuseks mõista 1 (üks)
    aasta ja 4 (neli) kuud vangistust.

    KarS § 73 lg 1 ja 3 alusel jätta 1 (üks) aasta ja 4 (neli) kuud vangistust Ülo Luhametsa
    suhtes tingimisi kohaldamata ja täielikult täitmisele pööramata, kui Ülo Luhamets ei
    pane 2 (kahe) aasta pikkuse katseaja kestel toime uut tahtlikku kuritegu.

    KarS § 78 p 1 alusel hakkab katseaeg kulgema kohtuotsuse kuulutamisest.

 2. Menetluskulud:
KrMS § 180 lg 3 alusel jätab kohus Ülo Luhametsa sundrahast pool, so 322,50 eurot,
kaitsja sõidukulud summas 93,60 eurot ja pool ekspertiisi maksumusest, so 1375,38
eurot riigi kanda.

KrMS §-de 175 lg 1 p 3, 4, 9; 179 lg 1 p 2; 180 lg 1, 189 lg 2 alusel mõista Ülo Luhametsalt
välja menetluskulu järgmiselt:

        sundraha 322,50 eurot;
        ekspertiisi maksumus 1375,38 eurot;
        kaitsjatasu 120 eurot.

KrMS § 180 lg 3, § 313 lg 1 p 7, 12 alusel määrata, et Ülo Luhametsal on õigus tasumisele
kuuluv menetluskulu kokku 1817,88 (üks tuhat kahekssada seitseteist eurot ja
kaheksakümmend kaheksa senti) eurot tasuda vabatahtlikult 12-ne kuu jooksul alates
kohtuotsuse jõustumisest tasudes igakuiselt 151,49 eurot kuni menetluskulu täieliku
tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700051784 ning selgituse
“Ülo Luhamets, otsus nr 1-16-5233, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

3. KarS § 375 lg 3 ja KarS § 83 lg 2 alusel konfiskeerida ning KrMS § 126 lg 3 p 4 alusel
   hävitada kohtuotsuse jõustumisel asitõendid
− vedelike maht 33,50 liitrit, millest absoluutalkoholile arvutatuna alkoholi kogus 25,01
   liitrit, mis asub xxxxxxxxxxxxxxxxx;
− xxxxxxxxxxxxxxxxxxxxxxxxxxxxxxxxxxxxxxxxxxxxxx kinnistul asuvast majast
   leitud 1180 tk sigaretti ja xxxxxxxxxxxxxxxxxxxxxxxxxxxxxxxxxxxxxxxxxxxxxx
   kinnistul asuvast majast leitud 4 tühja 5-liitrist kanistrit, milles alkoholile omane
   lõhn, mis asuvad xxxxxxxxxxxxx;
− xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx                 kinnistul     asuvas
   maakivist kauplusehoonest ja kõrvalhoonest leitud 2 tühja 25-liitrist kanistrit ja 12
   tühja 5-liitrist plastkanistrist, anumates säilinud alkoholile omane lõhn, mis asuvad
   xxxxxxxxxxxxx.

4. KrMS § 126 lg 3 p 4 alusel kohtuotsuse jõustumisel hävitada järgmised asitõendid -
   vedelike maht 0,2 liitrit, millest absoluutalkoholi arvutatuna alkoholi kogus 0,08
   liitrit, mis ei sisaldanud denatureerivaid ega ka käärimisele omaseid lenduvaid
   ühendeid, mis asub xxxxxxxxxxxxxxxxx.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada

                                            2 (5)
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Ülo Luhametsa süüdistatakse KarS § 375 lg 1 järgi kvalifitseeritava kuriteo toimepanemises,
s.o suures koguses nõuete kohase maksumärgiga märgistamata ja käitlemiseks mittelubatud
alkoholiga kauplemises, selle ladustamises ja hoidmises, mis seisnes selles, et 22.12.2015.a.
teostati väärteoasjas nr 930015002436 läbiotsimine Ülo Luhametsa elukohas
xxxxxxxxxxxxxxxxxxxxxxxxxxxxxxxxxxxxxxxxxxxxxx kinnistul asuvates hoonetes.
Kinnistus asuvast majast leiti ja võeti ära kokku 1180 salasigaretti, kaksteist 0,5-liitrist pudelit
alkoholi xxxxxxxxx, xxxxxxxxxxx ja üks 0,2-liitrine pudel alkoholi xxxxxxxxxxxxxxx. Nelja
maksumärgi kontrollimisel ilmnes, et kolm alkoholi maksumärgid ei asunud õigetel pudelitel:
xxxxxxxxxxx 0,5l 40%, mille korgil maksumärk xxxxxxxx pärineb pudelilt
xxxxxxxxxxxxxxxxxxx 0,5l 40%; xxxxxxxxx 0,5l 40%, mille korgil maksumärk xxxxxxxx
pärineb pudelilt xxxxxxxxxxx 0,5l 40%; xxxxxxxxx 0,5l 40%, mille korgil maksumärk
xxxxxxxx pärineb pudelilt xxxxxxxxxxxxx** 0,3l 30%. Samuti võeti ära 5-liitrine kanister,
milles sees ca 3 liitrit piirituselõhnalist vedelikku ja neli tühja 5-liitrist plastkanistrit, milles oli
säilinud alkoholi lõhn.

Ülo                Luhametsa                  kasutuses        olevates                hoonetes
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx kinnistul asuva maakivist
kauplusehoones ja kõrvalhoones teostatud läbiotsimise käigus leiti ja võeti ära üks 25-liitrine
plastkanister piirituselõhnalise vedelikuga. Samuti kaks tühja 25-liitrist ja kaksteist tühja 5-
liitrist plastkanistrit, milles oli säilinud alkoholi lõhn.

Ekspertiisiaktist kp 26.01.16 Nr 1-9/19-1 nähtub, et kokku oli vedelike maht 33,70 liitrit,
absoluutalkoholile arvutatuna 25,09 liitrit. Proovid (v.a xxxxxxxxxx) sisaldavad lisaks
etanoolile denatureerivaid aineid isopropanool ja tert-butanool. Proov nr xxxxxxxxxx
(alkoholi maht 0,2 liitrit, absoluutalkoholi maht 0,08 liitrit) ei sisalda denatureerivaid ega ka
käärimisele omaseid lenduvaid ühendeid, tegemist on viinaga.

Alkoholiseaduse § 7 lg 5 kohaselt on käitlemiseks mittelubatud alkoholi suures koguses, kui
käitlemiseks mittelubatud alkoholi kogusele vastav arvestuslik aktsiis ületab kahekümne viie
kordselt või enam alkoholi-, tubaka-, kütuse- ja elektriaktsiisi seaduses § 46 lõikes 6 nimetatud
aktsiisimäära, mis muu alkoholi puhul alates 01.01.2015. a. moodustab 18,89 eurot alkoholi
etanoolisisalduse ühe mahuprotsendi kohta hektoliitris. Ekspertiisiga tuvastatud käitlemiseks
mittelubatud absoluutalkoholi koguse 25,01 liitri arvestuslik aktsiis on (18,89 x 25,01) 472,43
eurot, mis ületab aktsiisisummat enam kui kahekümne viie kordselt.



                                                 3 (5)
Kokkuleppe sisu

KarS § 375 lg-s 1 ettenähtud kuriteo toimepanemise eest küsib prokurör kohtus süüdistatavale
karistuseks 1 aastat ja 4 kuud vangistust. KarS § 73 lg 1, 3 kohaselt mitte pöörata karistust
täielikult täitmisele, kui Ülo Luhamets ei pane 2 aasta pikkuse katseaja jooksul toime uut
tahtlikku kuritegu.

KrMS § 180 lg 3 alusel jätta kaitsja sõidukulud 64,80 eurot, pool ekspertiisitasust 1375,38
eurot ja pool sundrahast 322,50 eurot riigi kanda, seega Ülo Luhametsa poolt makstav
menetluskulude kogusumma on 1793,88 eurot. KrMS § 180 lg 3 alusel määrata, et Ülo
Luhametsal on õigus tasumisele kuuluv menetluskulu kokku 1793,88 eurot tasuda
vabatahtlikult 12 kuu jooksul alates kohtuotsuse jõustumisest.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Ülo Luhamets aru kokkuleppe sisust ja nõustus sellega. Kohtuistungil kinnitas
süüdistatav Ülo Luhamets, et kokkuleppe sõlmimine oli tema vaba tahe. Süüdistatav nõustus
nii toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör, kaitsja ja süüdistatav jäid sõlmitud kokkuleppe juurde ning palusid selle otsuse
tegemisel aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Ülo Luhametsa süüdi tunnistada
KarS § 375 lg 1 järgi ning mõista temale karistus vastavalt sõlmitud kokkuleppele.

Kohtu seisukoht asitõendite osas

KarS § 375 lg 3 kohaselt konfiskeerib kohus käesolevas paragrahvis sätestatud süüteo
toimepanemise vahetuks objektiks olnud aine.

KarS § 83 lg 2 kohaselt seaduses sätestatud juhtudel võib kohus konfiskeerida tahtliku süüteo
toimepanemise vahetuks objektiks olnud aine või eseme või süüteo ettevalmistamiseks
kasutatud aine või eseme, kui need kuuluvad otsuse tegemise ajal toimepanijale ja nende
konfiskeerimine ei ole seaduse järgi kohustuslik.

KarS § 375 lg 3 ja KarS § 83 lg 2 alusel tuleb konfiskeerida ning KrMS § 126 lg 3 p 4 alusel
hävitada kohtuotsuse jõustumisel asitõendid - vedelike maht 33,50 liitrit, millest
absoluutalkoholile arvutatuna alkoholi kogus 25,01 liitrit, mis asub xxxxxxxxxxxxxxxxx;
xxxxxxxxxxxxxxxxxxxxxxxxxxxxxxxxxxxxxxxxxxxxxx kinnistul asuvast majast leitud 1180
tk sigaretti ja xxxxxxxxxxxxxxxxxxxxxxxxxxxxxxxxxxxxxxxxxxxxxx kinnistul asuvast
majast leitud 4 tühja 5-liitrist kanistrit, milles alkoholile omane lõhn, mis asuvad

                                            4 (5)
xxxxxxxxxxxxx ja xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx kinnistul
asuvas maakivist kauplusehoonest ja kõrvalhoonest leitud 2 tühja 25-liitrist kanistrit ja 12
tühja 5-liitrist plastkanistrist, anumates säilinud alkoholile omane lõhn, mis asuvad
xxxxxxxxxxxxx.

KrMS § 126 lg 3 p 4 alusel tuleb kohtuotsuse jõustumisel hävitada, kui väärtusetud esemed,
järgmised asitõendid – vedelike maht 0,2 liitrit, millest absoluutalkoholi arvutatuna alkoholi
kogus 0,08 liitrit, mis ei sisaldanud denatureerivaid ega ka käärimisele omaseid lenduvaid
ühendeid, mis asub xxxxxxxxxxxxxxxxx.

Kohtu seisukoht menetluskulude osas

Ülo Luhametsa menetluskuluks on määratud kaitsjale kohtueelses menetluses makstud tasu
160,80 eurot ja kohtumenetluses makstud tasu 52,80 eurot ning ekspertiisi maksumus 2750,76
eurot. Samuti on menetluskuluks süüdimõistva kohtuotsusega kaasnev sundraha, milleks on
teise astme kuriteo toimepanemises süüdimõistmise korral 1,5 kuupalga alammäära, s.o 645
eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Ülo Luhamets on nõus vabatahtlikult menetluskulud tasuma ning taotles menetluskulude
tasumise ajatamist ja vähendamist.

Kohus leiab, et kõigi menetluskulude hüvitamine korraga ja täismahus, arvestades et
süüdistatav on vanaduspensionär, käib Ülo Luhametsale ilmselgelt üle jõu. KrMS § 180 lg 3
alusel jätab kohus sundrahast pool, so 322,50 eurot, kaitsja sõidukulud summas 93,60 eurot ja
pool ekspertiisi maksumusest, so 1375,38 eurot riigi kanda.

Kohus on seisukohal, et arvestades Ülo Luhametsa varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 1817,88 eurot 12 kuu jooksul alates
kohtuotsuse jõustumisest.


/allkirjastatud digitaalselt/
Marju Persidskaja
kohtunik




                                            5 (5)
