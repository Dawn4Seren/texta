                                  K O H T U O T S U S
                                        Eesti Vabariigi nimel
                                                                                            1-16-3440

12.mail 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna juuresolekul,
abiprokuröri Katrin Tron ja süüdistatava Kaido Allert osavõtul arutas avalikul kohtuistungil
kokkuleppemenetluses kuriteoasja

Kaido Allert, ik 37507140275, emakeeleks eesti keelt, EV kodanik, kesk-eriharidusega, elukoht
XXX (reg. XXX), ei tööta, kriminaalkorras karistamata -
- süüdistuses KarS § 424 järgi.

Süüdistus: Kaido Allert süüdistatakse selles, et tema juhtis tahtlikult 13.03.2016 kella 06.52 ajal
Tallinnas, Raua 30 maja juures mootorsõidukit Mazda 6 registreerimismärgiga XXX, olles
joobeseisundis (alkoholi sisaldus väljahingatavas õhus 0,94 mg/l). Sellise käitumisega rikkus Kaido
Allert liiklusseaduse § 69 lg 1 ja korrakaitseseaduse § 36 lg 1 /Juht ei tohi olla joobeseisundis.
Joobeseisund on alkoholi, narkootilise või psühhotroopse aine või muu joovastava aine tarvitamisest
põhjustatud terviseseisund, mis avaldub väliselt tajutavas häiritud või muutunud kehalistes või
psüühilistes funktsioonides ja reaktsioonides/ ning liiklusseaduse § 69 lg 2 p 1 /alkoholijoobes
olevaks loetakse mootorsõidukijuht, trammijuht ja maastikusõidukijuht kui juhi ühes grammis veres
on vähemalt 1,50 milligrammi alkoholi või tema väljahingatavas õhus on alkoholi 0,75 milligrammi
ühe liitri kohta või rohkem/ nõudeid.
Seega pani Kaido Allert toime KarS § 424 järgi kvalifitseeritava kuriteo, s.o mootorsõiduki juhtimise
joobeseisundis.

Kokkuleppe sisu: Süüdistatava, tema kaitsja ja abiprokuröri vahel sõlmitud kokkuleppe kohaselt on
taotletav karistus süüdistatavale vangistus 4 kuud. KarS § 68 lg 1 alusel arvestada karistuse hulka
eelvangistus 13.03.2016 kuni 14.03.2016, so 2 päeva. Ärakandmisele kuulub 3 kuud 28 päeva
vangistust, mis jäetakse KarS § 73 lg 1 ja 3 alusel tingimisi täielikult täitmisele pööramata, kui
süüdimõistetu ei pane 1 aastase 6 kuulise pikkuse katseaja jooksul toime uut tahtlikku kuritegu. KarS
§ 50 lg 1 p 1 alusel võetakse Kaido Allert´ilt lisakaristusena ära mootorsõiduki juhtimise õigus 4
kuuks.

Kohtuliku arutamise järeldused: Süüdistatav tunnistas ennast süüdi ja kinnitas, et ta on
kokkuleppest aru saanud ja nõustub sellega. Kohtuistungil süüdistatav ei soovinud kaitsja osavõttu.
Abiprokurör jäi samuti sõlmitud kokkuleppe juurde. Kohtuliku arutamise põhjal teeb kohus järelduse,
et süüdistatava poolt kokkuleppe sõlmimine on olnud tema tõelise tahte avaldus. Süüdistatava
käitumine on õigesti kvalifitseeritud ning ta tuleb süüdi tunnistada ning karistus mõista vastavalt
sõlmitud kokkuleppele.

KrMS § 180 lg 1 kohaselt hüvitab süüdimõistva kohtuotsuse korral menetluskulud süüdimõistetu,
mistõttu KrMS § 175 lg 1 p-de 4, 9 ning § 179 lg 1 p 2 alusel süüdimõistetult välja mõista riigieelarve
tuludesse menetluskulud: kaitsjatasu 80 eurot ning süüdimõistva kohtuotsusega kaasnev sundraha
645 eurot. KrMS §§ 313 lg 1 p 7, 417, 423 ja 424 alusel annab kohus võimaluse tasuda menetluskulud
12 kuu jooksul kohtuotsuse jõustumisest.
Arvestades eeltoodut ja juhindudes KrMS §-dest 248 lg 1 p 5; 175, 179, 180; 318, 319 kohus
                                           o t s u s t a s:

Süüdi tunnistada Kaido Allert KarS § 424 järgi ja põhikaristuseks mõista vangistus 4 (neli) kuud.
KarS § 68 lg 1 kohaselt arvata karistusaja hulka kahtlustatavana kinnipidamise aeg 13.03.2016 -
14.03.2016, so 2 päeva, kandmisele jääks vangistus 3 kuud ja 28 päeva.
KarS § 73 lg 1 ja 3 alusel vangistust täielikult ei pöörata täitmisele, kui Kaido Allert ei pane 1 aastase
ja 6 kuulise katseaja jooksul toime uut tahtlikku kuritegu.
KarS § 78 p 1 kohaselt on katseaja alguseks 12.05.2016.a.

KrMS § 175 lg 1 p 4, 9, § 179 lg 1 p 2 ning § 180 lg 1 alusel välja mõista Kaido Allertilt riigieelarve
tuludesse menetluskulud: sundraha 645 eurot ning kaitsjatasu 80 eurot.

Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina. Menetluskulude tasumiseks vajalik makseinfo koos viitenumbri ja selgitusega tehakse
avalikult teatavaks kohtu kantselei kaudu ja kättesaadavaks e-toimiku süsteemi kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohtuotsuse peale on õigus apellatsioonikorras edasi kaevata Tallinna Ringkonnakohtule juhul, kui
on tegemist KrMS 9. ptk 2. jao sätete, KrMS § 339 lg 1 rikkumisega või kui kokkuleppes kirjeldatud
tegu ei ole kuritegu, see on karistusseadustiku järgi ebaõigesti kvalifitseeritud või kui süüdistatavale
on kuriteo eest mõistetud karistus, mida seadus selle eest ette ei näe (KrMS § 318 lg 4) 15 päeva
jooksul alates päevast, mil kohtumenetluse poolel on võimalik tutvuda kohtuotsusega, teatades
apellatsiooniõiguse kasutamise soovist 7 päeva jooksul alates kohtuotsuse kuulutamisest Harju
Maakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, see on määruskaebe korras 15 päeva jooksul.

Karin Olentšenko
Kohtunik
/allkirjastatud digitaalselt/




                                                                                                        2
