                                                                                 1-16-2542




                        KOHTUOTSUS
                              EESTI VABARIIGI NIMEL

Kohus                          Harju Maakohus

Otsuse tegemise aeg ja koht    20.aprillil 2016, Tallinn (Liivalaia kohtumaja)

                               1-16-2542 (15231700921)
Kriminaalasja number

Kohtunik                       Leo Kunman

Kohtuistungi sekretär, tõlk    Katrin Lopsik,Eevi Pant

Kriminaalasi                   Sergei Ratšitski süüdistuses KarS § 199 lg 2 p 9 - § 25 lg 2 järgi
                               kokkuleppemenetluses
Prokurör                       Ruta Rammo

Süüdistatav                    Sergei Ratšitski (isikukood 39204140233, elukoht: XXX,
                               kodakondsus: määratlemata, haridus: põhi, emakeel – vene keel,
                               töökoht puudub, karistatus: kriminaalkorras varem karistatud,
                               viimati 05.09.2013 Harju Maakohtu poolt KarS § 184 lg 1,§ 424, §
                               199 lg 1 p 9, § 64 lg 1 alusel vangistusega 1a 6 k, millest KarS § 74
                               lg 1, 2, KarS § 68 lg 1 alusel määrati koheselt ärakandmisele
                               vangistus 6 k 23 p, KarS § 74 lg 1 ja 3 alusel vangistus 11k
                               katseajaga 2 a, sh kohustati katseajal mitte tarvitama narkootilisi ja
                               psühhotroopseid aineid. Harju Maakohtu 23.04.2014.a määrusega
                               pöörati osaliselt ärakandmata karistus 11 k vangistust täitmisele.
                               Vabanes karistuse kandmiselt 20.03.2015, väärteokorras karistatud
                               32 korda, 9 kehtivat karistust, tõkend: puudub.
Kaitsja                        Arina Liskmann-Getsu (kohtuistungil ei osalenud)
RESOLUTSIOON

   1. Süüdi tunnistada Sergei Ratšitski KarS § 199 lg 2 p 9 - § 25 lg 2 järgi ja karistada
      vangistusega 3 (kolm) kuud.
   2. KarS § 74 lg 1,3 alusel määrata, et mõistetud karistust 3 (kolm) kuud vangistust ei
      pöörata täielikult täitmisele, kui Sergei Ratšitski ei pane 10 kuulise katseaja jooksul
      toime uut kuritegu ja täidab XXX Vangla kriminaalhooldusosakonna
      kriminaalhooldaja järelevalve all KarS § 75 lg 1 p 1-6 ettenähtud kontrollnõuded ja
      kohustused:
         • Elama kohtu määratud alalises elukohas XXX;
         • Ilmuma           kriminaalhooldaja         määratud        ajavahemike        järel
             kriminaalhooldusosakonda registreerimisele;

                                                                                             1
                                                                                 1-16-2542

           • Alluma kriminaalhooldaja kontrollile oma elukohas ning esitama talle andmeid
             oma kohustuste täitmise ja elatusvahendite kohta;
          • Saama kriminaalhooldusametnikult eelneva loa elukohast lahkumiseks Eesti
             territooriumi piires kauemaks kui viieteistkümneks päevaks;
          • Saama kriminaalhooldusametnikult eelneva loa elu-, töö- või õppimiskoha
             vahetamiseks.
          • Saama kriminaalhooldusametnikult eelneva loa Eesti territooriumilt
             lahkumiseks ja väljaspool Eesti territooriumi viibimiseks.
   Määrata Sergei Ratšitski XXX Vangla kriminaalhooldusosakonna juhataja
   määratud kriminaalhooldaja järelevalve alla.
   3. KarS § 75 lg 21 alusel on Sergei Ratšitski käitumiskontrolli ajal kohustatud mitte omama
      või tarvitama narkootilisi või psühhotroopseid aineid.
   4. KarS § 78 p 1 alusel arvestada Sergei Ratšitski´le määratud katseaja kulgemist alates
      kohtuotsuse kuulutamisest, s.o alates 20.04.2016.
   5. Sergei Ratšitski´lt välja mõista KrMS § 180 lg 1, KrMS § 179 lg 1 p 2, KrMS § 175 lg 1
      p 4 alusel menetluskuluna:
          • Sundraha II astme kuriteo toimepanemise eest 1,5 palga alamääras s.o 645 eurot.
          • Riigi õigusabi osutamise eest summas 120 eurot.

KrMS § 180 lg 3 alusel määrata, et kriminaalmenetluse kulud tuleb tasuda 12 kuu jooksul Maksu- ja
Tolliameti arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank. Menetluskulude
tasumiseks vajaminev viitenumber edastatakse makseinfona süüdimõistetule tema poolt avaldatud
meili- või postiaadressile. Samuti on makseinfo/maksegraafiku leht koos kohtuotsusega kättesaadav
e-toimiku süsteemi kaudu. Kui rahalised nõuded ei ole täies ulatuses tähtaegselt tasutud, suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

Kohus selgitab, et makseinfo/maksegraafiku lehel on informatiivne tähendus, s.t et kaevatav ning
õiguslikku tähendust omav dokument on kohtulahend, millega nõue välja mõisteti, mitte aga
dokument, mille alusel toimub nõude tasumine.

CD-plaat on pakitud ümbrikusse ning lisatud kriminaalasja materjalide juurde – jätta kohtuotsuse
jõustumisel KrMS § 126 lg 3 p 1 alusel kriminaalasja materjalide juurde.
Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul, kui
on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioonkaebuse esitamise soovist teatatakse otsuse teinud kohtule kirjalikult seitsme päeva
jooksul, alates kohtuotsuse resolutiivosa kuulutamisest. Apellatsioon esitatakse otsuse teinud kohtule
kirjalikult viieteistkümne päeva jooksul, alates päevast, mil kohtumenetluse poolel on võimalik
kohtus tutvuda kohtuotsusega. Vahistatud süüdistatav või tema kaitsja võivad esitada apellatsiooni
süüdistatavale kohtuotsuse koopia kätteandmisele järgnevast päevast alates viieteistkümne päeva
jooksul. Menetluskulusid on võimalik vaidlustada vastavalt KrMS § 189 lg 3 kohtuotsusest eraldi, so
määruskaebemenetluse korras vastavalt KrMS § 387 lg 1, esitades määruskaebuse 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama, vaidlustatava
kohtumääruse teinud kohtule.
                                                                                             2
                                                                                    1-16-2542

Kohtuotsuse põhiosa
On tõendamist leidnud, et Sergei Ratšitski, olles isikuna, keda karistati Harju Maakohtu 05.09.2013
otsusega kriminaalasjas nr 1-13-7366 mh KarS § 199 lg 2 p 9 järgi, millise karistuse kandmiselt
vabanes vanglast 20.03.2015 ning kes pani 08.05.2015 Tallinnas Läänemere tee 28 asuvas kaupluses
Selver toime varguse katse, mille eest teda karistati Politsei- ja Piirivalveameti Põhja Prefektuuri
08.05.2015.a otsusega väärteoasjas nr 2315,15,004381 KarS § 218 lg 1 - § 25 lg 2 järgi, samuti kes
pani 15.05.2015 Tallinnas Mustakivi tee 17 asuvas kaupluses Prisma toime varguse katse, mille eest
teda karistati Harju Maakohtu 17.06.2015.a otsusega väärteoasjas nr 4-15-4310 KarS § 218 lg 1- § 25
lg 2 järgi, võttis uuesti 06.06.2015 kella 13:12 paiku Tallinnas Pärnu mnt 238 asuvas, Selver AS-le
kuuluvas kaupluses „Järve Selver“ võõra vallasasja ebaseadusliku omastamise eesmärgil 2 pakki
kohvi Lavazza (kood XXX), 1 paki maksumus 4.99 eurot ja 10 pakki kohvi Qalia Lavaz (kood XXX),
1 paki maksumus 5.99 eurot, seega kaupa kogumaksumusega 69.88 eurot ja läbis seejärel kassad ning
turvaväravad, jättes nimetatud kaupade eest tahtlikult tasumata, ent kuritegu jäi tema tahtest sõltumata
lõpule viimata seoses kinnipidamisega kaupluse turvatöötaja poolt. Sergei Ratšitski pani tahtlikult
toime võõra vallasasja äravõtmise katse selle ebaseadusliku omastamise eesmärgil, mis on
pandud toime süstemaatiliselt, s.o KarS § 199 lg 2 p 9-§ 25 lg 2 järgi kvalifitseeritava kuriteo.
08.10.2015 lõpetati kriminaalasjas S.Ratšitski nõusolekul menetlus KrMS § 202 alusel, S.Ratšitski
kohustus kriminaalmenetluse lõpetamisel tasuma 08. veebruariks 2016 riigituludesse 400.00 eurot
ning kriminaalmenetluse kulud (kaitsjatasu). Sergei Ratšitski kriminaalmenetluse lõpetamisel võetud
kohustusi ei täitnud, 11.02.2016 uuendati kriminaalasjas menetlus.

Kokkuleppest nähtuvalt nõustusid süüdistatav Sergei Ratšitski ning tema kaitsja Arina Liskmann-
Getsu kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras. Kohus leiab, et Sergei Ratšitski poolt kokkuleppe sõlmimine oli tema tõelise tahte
avaldus ja kriminaalasja menetlemisel on järgitud kokkuleppemenetluse sätteid.

Menetlusosalised jäid kohtuistungil sõlmitud kokkuleppe juurde. Kohus asub seisukohale, et Sergei
Ratšitski kuulub temale KarS § 199 lg 2 p 9-§ 25 lg 2 järgi ettenähtud kuriteo toimepanemises esitatud
süüdistuses süüdimõistmisele ja temale tuleb mõista karistus sõlmitud kokkuleppe kohaselt.

Süüdistavale on selgitatud menetluskulude ja sundraha tasumise kohustust. KrMS § 179 lg 1 p 2 järgi
on süüdimõistva kohtuotsusega kaasnev sundraha II astme kuriteo korral 1,5 palga alammäära;
Vabariigi Valitsuse 18.12.2015 määrusega nr 139 kehtestati töötasu alammääraks täistööajaga
töötamise korral 2,54 eurot tunnis ja 430 eurot kuus. Seega on sundraha II astme kuriteo
toimepanemise korral 645 eurot.

KrMS § 175 lg 1 p 4 kohaselt loetakse menetluskuluks määratud kaitsjale makstud tasu. Sergei
Ratšitski´le oli kaitsja määratud riigi poolt. Kaitsja on esitanud taotlused (tl 71-72, 73-74, 80-81) 120
eurot riigi õigusabi tasu määramises ja riigieelarvest hüvitamises: kaitsja taotlus on rahuldatud, seega
tuleks Sergei Ratšitski´lt välja mõista kaitsjatasu summas 120 eurot. Kohus leiab, et põhjendatud on
võimaldada süüdistataval tasuda menetluskulusid osade kaupa, s.o 12 kuu jooksul. Maksegraafiku
mittetäitmisel loetakse kõigi makseosade tähtaeg saabunuks ja kogu nõue suunatakse täitemenetluse
läbiviimiseks kohtutäiturile täitemenetluse seadustikus sätestatud korras.

Leo Kunman
Kohtunik




                                                                                                3
