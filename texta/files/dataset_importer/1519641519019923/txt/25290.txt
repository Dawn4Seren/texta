                                                                    Tsiviilasi nr 2-15-120390




                         KOHTUOTSUS
                               EESTI VABARIIGI NIMEL
                                  TAGASELJAOTSUS
Kohus                                Tartu Maakohus
Kohtunik                             Donald Kiidjärv
Otsuse avalikult
teatavakstegemise aeg ja koht        26. jaanuar 2016, Tartu kohtumaja kantselei
Tsiviilasi                           OÜ Aktiva Finants hagi Vambola Laari vastu
                                     võlanõudes
Tsiviilasja hind                     271,20 eurot
Menetlusosalised ja nende            hageja:          Osaühing         Aktiva       Finants
esindajad                            (registrikood 10746479; asukoht A. Weizenbergi 20,
                                     Tallinn 10150), lepinguline esindaja Kadri Timuska (e-
                                     post: jurist@julianus.ee)
                                     kostja: Vambola Laar (isikukood XXXX, elukoht XXXX)
Menetluse liik                       lihtmenetlus
RESOLUTSIOON
1. Hagi rahuldada tagaseljaotsusega osaliselt.
2. Välja mõista Vambola Laarilt ETK Finants AS-iga 29.04.2014 sõlmitud Säästukaart Pluss
   lepingu nr CNT0000042643 alusel perioodi 29.04.2014 kuni 27.12.2014 eest OÜ Aktiva
   Finants kasuks:
   2.1. põhivõlg 191 eurot, teenustasu 2,75 eurot ja viivis 16.12.2015 seisuga 31,90 eurot,
        kokku 225,65 eurot;
   2.2. viivis perioodi 17.12.2015-26.01.2016 (41 päeva) eest 4,31 eurot;
   2.3. viivis põhivõlalt 0,055% alates 27.01.2016 kuni põhivõla täitmiseni.
3. Jätta rahuldamata hageja põhivõla nõue 6 euro ulatuses.
4. Tunnistada otsus tagatiseta viivitamata täidetavaks.
5. Toimetada otsus kätte pooltele.
Menetluskulude jaotus ja kindlaksmääramine
6. Jaotada menetluskulud järgmiselt: jätta hageja menetluskuludest 97% kostja kanda ja 3%
   hageja enda kanda; jätta kostja menetluskulud tema enda kanda.
7. Määrata OÜ Aktiva Finants menetluskuludeks riigilõiv 75 eurot ning õigusabikulu
   põhjendatud ja vajalikus ulatuses 100 eurot, kokku 175 eurot.
8. Välja mõista Vambola Laarilt menetluskulu 169,75 eurot OÜ Aktiva Finants kasuks.
9. Vambola Laaril tasuda hüvitamisele kuuluvatelt menetluskuludelt käesoleva lahendi
   jõustumisest alates kuni täitmiseni viivist VÕS § 113 lg 1 II lauses ettenähtud ulatuses.
 Kaja esitamine
 10. Kostja võib esitada Tartu Maakohtule tagaseljaotsuse peale kaja, kui tema tegevusetus,
     mis oli tagaseljaotsuse tegemise aluseks, oli tingitud mõjuvast põhjusest. Kaja võib
     esitada sõltumata mõjuva põhjuse olemasolust, kui hagi oli kostjale või tema esindajale
     kätte toimetatud muul viisil kui isiklikult allkirja vastu üleandmisega või elektrooniliselt või
     tagaseljaotsust ei võinud seaduse kohaselt teha. Kaja võib esitada tagaseljaotsuse
     kättetoimetamisest alates 30 päeva jooksul. Kui tagaseljaotsus toimetatakse kätte
     avalikult, võib kaja esitada 30 päeva jooksul alates päevast, kui kostja sai
     tagaseljaotsusest või selle täitmiseks algatatud täitemenetlusest teada. Kajalt tasutakse
     kautsjon, mis vastab riigilõivule poolelt hagihinnalt, kuid mitte vähem kui 100 eurot ja mitte
     rohkem kui 1500 eurot. Kajale tuleb lisada kõik asja ettevalmistamise lõpuleviimiseks
     vajalik koos dokumentide ja nende lisade ärakirjadega vastavalt menetlusosaliste arvule.
 Apellatsioonkaebuse esitamine
 11. Hageja võib esitada otsuse peale apellatsioonkaebuse Tartu Ringkonnakohtule 30 päeva
     jooksul alates otsuse kättetoimetamisest, kuid mitte hiljem kui viie kuu möödumisel otsuse
     avalikult teatavakstegemisest. Kui apellant soovib asja arutamist kohtuistungil, peab ta
     seda apellatsioonkaebuses märkima; vastasel juhul loetakse, et ta on nõus asja
     lahendamisega kirjalikus menetluses.
 12. Ringkonnakohus võtab apellatsioonkaebuse menetlusse üksnes juhul, kui maakohtu
     otsuses on antud luba edasikaebamiseks või kui maakohtu otsuse tegemisel on selgelt
     ebaõigesti kohaldatud materiaalõiguse normi või on selgelt rikutud menetlusõiguse normi
     või on selgelt ebaõigesti hinnatud tõendeid ja see võis oluliselt mõjutada lahendit.
 Selgitus menetlusabi taotlejale
 13. Seaduses sätestatud tähtaja järgimiseks peab menetlusabi taotleja tegema tähtaja kestel
     ka menetlustoimingu, mille tegemiseks ta menetlusabi taotleb, eelkõige esitama kaebuse.
     Kaebuse põhjendamiseks või riigilõivu tasumiseks või kaebuses esineva sellise puuduse
     kõrvaldamiseks, mis on seotud menetlusabi taotlemisega, annab kohus mõistliku tähtaja
     pärast menetlusabi andmise taotluse lahendamist, kui nimetatud taotlus ei olnud esitatud
     põhjendamatult või tähtaja pikendamise eesmärgil.
KIRJELDAV JA PÕHJENDAV OSA
14. TsMS § 444 lg 3 alusel teeb kohus otsuse kirjeldava ja põhjendava osata.
15. Hagiavalduse kohaselt oli kostja ja ETK Finants AS-i vahel 29.04.2014 sõlmitud
    (Säästukaart Plussi) krediidileping nr CNT0000042643, krediidilimiit oli 200 eurot. Kostja
    põhivõlgnevuse suurus oli perioodi 29.04.2014 - 27.12.2014 eest 197 eurot. Põhivõlale
    lisandus teenustasu 2,75 eurot (sularaha väljavõtu tasu 2 x 1 eurot ja kaardi kuutasu 0,75
    eurot). Kostja kohustus tasuma tähtaegselt tagasi maksmata tagasimaksetelt viivist
    0,055% päevas. ETK Finants AS loovutas oma nõude Aktiva Finants OÜ-le (hageja) koos
    õigusega nõuda kõrvalnõudeid. Hageja arvestas perioodi 28.12.2014 kuni 16.12.2015
    eest viiviseid kokku 37,90 eurot. Kostja tasus 06.06.2015 võlgnevuse katteks
    inkassomenetluse raames 6 eurot, mille hageja arvestas viiviste katteks. Hageja palub
    kostjalt enda kasuks välja mõista põhivõlg 197 eurot, teenustasu 2,75 eurot, viivis
    16.12.2015 seisuga 31,90 eurot ja jooksev viivis 0,055% päevas alates 17.12.2015 kuni
    põhivõla täitmiseni.
16. Hagi menetlusse võtmise määrus ja hagimaterjalid toimetati kostjale kätte TsMS § 322 lg
    1 sätestatud viisil, st dokumendid toimetati kätte kostjaga samal aadressil elavale kostja
    XXX E.-M.H. 29.12.2015.
17. Kuna kostja ei ole kohtu poolt määratud tähtaja jooksul hagiavaldusele vastanud, rahuldab
    kohus hageja hagi tsiviilkohtumenetluse seadustiku (TsMS) § 407 lg 1 alusel
    tagaseljaotsusega hagiavalduses märgitud ja asjaoludega õiguslikult põhjendatud
    ulatuses.

                                                                                                   2
18. Kohus leiab, et hageja põhinõue tuleb jätta osaliselt rahuldamata. ETK Finants AS-i ja
    kostja vahel oli sõlmitud tarbijakrediidileping võlaõigusseaduse (VÕS) § 402 tähenduses.
    VÕS § 415 lg 2 näeb ette, et kui tarbija on teinud tarbijakrediidilepingu alusel makse,
    millest ei piisa kõigi sissenõutavaks muutunud kohustuste täitmiseks, arvestatakse
    makse: 1) esimeses järjekorras võla sissenõudmiseks tehtud kulude katteks; 2) teises
    järjekorras võlgnetava põhisumma katteks; 3) kolmandas järjekorras intressi katteks; 4)
    neljandas järjekorras muude kohustuste katteks. Hagiavalduses märgitu kohaselt maksis
    kostja hagejale 06.06.2015 inkassomenetluse raames 6 eurot, mille hageja arvestas
    viivise katteks. Kuna hagiavaldusest ei nähtu, et hagejal oleks tekkinud võla
    sissenõudmisega kulusid, mille hüvitamist ta kostjalt soovib, tuleb kostja poolt tasutud 6
    eurot arvestada VÕS § 415 lg 2 p 2 kohaselt põhivõla katteks. Seega on hageja põhivõlg
    191 eurot (197-6) ja see tuleb kostjalt hageja kasuks välja mõista.
    Arvestades seda, et hageja põhivõla nõue muutus 06.06.2015, arvestab kohus üle ka
    viivisenõude. Viivis perioodi 28.12.2014 kuni 06.06.2015 (161 päeva) eest põhivõlalt 197
    eurot on 17,44 eurot. Viivis perioodi 07.06.2015 kuni 16.12.2015 (192 päeva) eest
    põhivõlalt 191 eurot on 20,17 eurot, st kokku 37,61 eurot. Hageja ise palus kostjalt välja
    mõista viivise summas 31,90 eurot. Arvestades seda, et kohus ei saa väljuda hageja
    nõude piiridest, on põhjendatud kostjalt hageja kasuks välja mõista viivis summas 31,90
    eurot.


/allkirjastatud digitaalselt/
Kohtunik




                                                                                             3
