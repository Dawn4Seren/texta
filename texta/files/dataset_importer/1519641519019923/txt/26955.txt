                             KOHTUMÄÄRUS
Kohus                            Viru Maakohus
Määruse tegemise aeg ja koht     07. jaanuar 2016 Jõhvi kohtumajas
Väärteoasja number               4-15-10971
Kohtunik                         Larissa Prokopenko
Kohtuistungisekretär, tõlk       Ingrid Koddo, Olga Nõmmemees
Kohtuasi                         Politsei- ja Piirivalveameti Ida Prefektuuri taotlus
                                 Dmitri Jakubovitš´ile asenduskaristuse määramiseks
Võlgnik                          Dmitri Jakubovitš, isikukood 38210012237, xxx

                                 07.01.2016
Asja arutamise kuupäev

RESOLUTSIOON                     Juhindudes TMS § 201 lg 1,2 ; VTMS § 211 lg 1 ja
                                 KarS § 72, kohus

MÄÄRAS

Politsei- ja Piirivalveameti Ida Prefektuuri taotlus rahuldada.

Asendada Dmitri Jakubovitš´ile Ida Prefektuuri 04.06.2014 otsusega väärteoasjas nr
2440,14,002863 määratud rahatrahvi 100 eurot, s.o. 25 trahviühikut, arestiga 2 (kaks)
päeva.

Aresti kandmise aja algust arvata Dmitri Jakubovitš´il alates tema saabumisest
arestimajja karistuse kandmisele.
KrMS § 414 alusel saadab kohus teatise millal ja kuhu ta peab karistust kandma
ilmuma.

Määruse ärakiri edastada Dmitri Jakubovitš´ile, kohtutäitur Risto Kütt´ile ning PPA
Ida prefektuurile.

Edasikaebamise kord

Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik


                                                                                  1 (3)
Ida Prefektuuri 04.06.2014 otsusega väärteoasjas nr 2440,14,002863 määrati Dmitri
Jakubovitš´ile NPALS § 15´1 järgi karistuseks rahatrahv 25 trahviühiku ulatuses, s.o summas
100 EUR.

Täitemenetlus nr 072/2014/1363 on võlgniku Dmitri Jakubovitši suhtes algatatud 16.09.2014
ning täitmisteade on avaldatud 05.02.2015 Ametlikes Teadaannetes. Võlgnik pole rahatrahvi
tasunud. Kohtutäitur on täitemenetluse jooksul teinud korduvad registripäringud vara ja
sissetulekute kohta. Võlgnikul puudub kinnisvara ja väärtuslik vallasvara. Kohtutäitur on
kontrollinud võlgniku vara olemasolu ning talle teadaolevatel andmetel puudub võlgnikul
vara või ei ole selle väärtus küllaldane, et katta vara realiseerimisega tekkivaid kulusid.
Täitemenetluse seadustiku § 201 lõike 1 alusel palub otsustada rahatrahvi asendamine.

Politsei- ja Piirivalveameti Ida Prefektuur esitas 15.12.2015 Viru Maakohtule avalduse
asenduskaristuse määramiseks.

Avalduse kohaselt ei tasunud menetlusalune isik Dmitri Jakubovitš rahatrahvi õigeaegselt
vabatahtlikult ja kohtutäitur alustas täitemenetluse väärteoasjas 2440,14,002863. 02.11.2015
teatas kohtutäitur rahatrahvi täitmise võimatusest. Seoses eeltooduga ja juhindudes KarS §
72 ning täitemenetluse seadustiku § 201 lg 1 taotles kohtuväline menetleja otsustada
väärteoasjas nr. 2440,14,002863 rahatrahvi summas 100 eurot arestiga.

Menetlusalune isik Dmitri Jakubovitš nõustus asenduskaristuse kohaldamisega.

Kohtu seisukoht

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Käesoleva asja materjalidest nähtub, et Ida Prefektuuri 04.06.2014 otsusega väärteoasjas
nr 2440,14,002863 määrati Dmitri Jakubovitš´ile LS § 201 lg 2 alusel karistuseks rahatrahv
25 trahviühiku ulatuses, s.o summas 100 EUR.

Kohtutäitur Risto Kütt 30.10.2015      teatest   Ida   Prefektuurile   nähtub, et   rahatrahvi
sissenõudmine ei ole võimalik.

Vastavalt Täitemenetluse seadustiku § 201 lg 1, kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata,
teatab kohtutäitur hiljemalt ühe aasta möödumisel rahatrahvi kohtutäituri menetlusse
võtmisest, kuid mitte hiljem kui kolme aasta möödumisel väärteootsuse jõustumisest,
sissenõudjale täitmise võimatusest. Kui puuduvad karistuse asendamist välistavad asjaolud,
saadab sissenõudja avalduse rahatrahvi asendamiseks arestiga vastavalt karistusseadustiku §-s
72 sätestatule kohtuotsuse täitmisele pööranud maakohtule. Sissenõudja teatab avalduse
esitamisest võlgnikule ja kohtutäiturile

Vastavalt Väärteomenetluse seadustiku § 211 lg 1 teeb maakohus sissenõudja avalduse
alusel määruse rahatrahvi asendamise kohta arestiga või üldkasuliku tööga vastavalt
Karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, vastavalt sama sätte lg.2



                                                                                         2 (3)
arvestatakse rahatrahvi osalise tasumise korral tasutud osa asendusaresti või üldkasuliku töö
pikkuse määramisel proportsionaalselt tasutud summa suurusega.

Vastavalt Karistusseadustiku § 72 lg 1, kui süüdlane ei tasu talle määratud või mõistetud
rahatrahvi, asendab kohus rahatrahvi arestiga ja vastavalt sama sätte lg 2 vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile ning lõike 3 kohaselt rahatrahvi arestiga
asendamise korral on aresti alammäär üks päev.

Kohus on seisukohal, et mõistetud rahatrahv tuleb asendada arestiga.

Kohtuvälise menetleja otsuse tegemisest möödunud perioodi jooksul ei ole Dmitri Jakubovitš
trahvi suutnud tasuda. Tal puuduvad selleks vahendid ja realiseerimiseks võimalik vara.
Väärteo eest karistuse määramise ja karistuse täitmise vaheline ajavahemik ei saa venida nii
pikaks, et määratud karistuse mõju hajub. Sundtäitmise, sealhulgas trahvi asendamise sisu ja
mõte seisneb mõistetud karistuse vääramatuse tagamises. Karistuse vääramatus kujutab endast
muuhulgas otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki.
Mõjuvaid põhjusi rahatrahvi tasumata jätmiseks ei ole, samuti puuduvad aresti kohaldamist
välistavad asjaolud.

Seega Dmitri Jakubovitš´ile Politsei- ja Piirivalveameti Ida prefektuuri 04.06.2014 otsusega
määratud tasumata rahatrahv 100 eurot e. 25 trahviühikut tuleb asendada KarS § 72 lg 1 ja lg
2 alusel arestiga 2 päeva.

Aresti kandmise alguseks on Dmitri Jakubovitši poolt aresti kandmisele asumise aeg.




/allkirjastatud digitaalselt/
Larissa Prokopenko
Kohtunik




                                                                                        3 (3)
