                                                                            2-16-112584




                           KOHTUMÄÄRUS
 Kohus                           Harju Maakohus
 Kohtunik                        Viktor Brügel

 Määruse tegemise aeg ja koht    19. oktoober 2016, Tallinn, Kentmanni kohtumaja

 Tsiviilasja number              2-16-112584

 Tsiviilasi                      CREDITREFORM EESTI OÜ hagi XXXXvastu
                                 võlgnevuse nõudes
 Menetlustoiming                 kompromissi kinnitamine, asjas menetluse lõpetamine ning
                                 riigilõivu tagastamine
 Menetlusosalised ning nende     Hageja: CREDITREFORM EESTI OÜ (registrikood
 esindajad                       10887820, asukoht Pirita tee 20, 10127 Tallinn);
                                 Hageja lepinguline esindaja: Triin Reinmaa        (e-post:
                                 triin@rtce.ee);
                                 Kostja: XXXX(isikukood XXXX, elukoht XXXX, e-post:
                                 XXXX).
Asja läbivaatamine                kirjalik menetlus

RESOLUTSIOON

1. Kinnitada CREDITREFORM EESTI OÜ (hageja) ja XXXX(kostja) vahel sõlmitud
kompromiss alljärgnevas:
       1.1. Kostja kohustub tasuma hagejale viivise 65,22 eurot, intressi 40 eurot, pool
       hageja tasutud riigilõivust 50 eurot ja õigusabikulud 200 eurot, kokku 355,22
       eurot, Creditreform Eesti OÜ arveldusarvele nr XXXXXXXXXXXXXXX
       Swedbank AS-s hiljemalt 15.05.2017.a.
       1.2. Kostja kohustub tasuma p-s 1.1 märgitud summa igakuiste osamaksetena
       alates 15.11.2016.a., kandes iga kuu 15. kuupäevaks Creditreform Eesti OÜ
       arveldusarvele nr XXXXXXXXXXXXXXX Swedbank AS-s vähemalt 50 eurot.
       1.3. Kostja poolt p-s 1.2 märgitud maksete tasumisega viivitamisel kohustub kostja
       tasuma hagejale viivist määras 0,03% päevas iga tasumisega viivitatud päeva eest.
       1.4. Kostja poolt p-s 1.2 märgitud ühe osamakse tasumisega viivitamise korral on
       hagejal õigus koheselt sisse nõuda kogu võlgnevuse jääk ja kostja kohustub alluma
       kohesele sundtäitmisele võlgnevuse jäägi ulatuses.
       1.5. Käesolevas kompromissis nimetamata menetluskulud jäävad poolte endi
       kanda.
       1.6. Pooled taotlevad menetluse lõpetamist tsiviilasjas 2-16-112584.
                                                                                  2-16-112584
       1.7. Pooled kinnitavad, et on teadlikud kompromissi sõlmimise õiguslikest
       tagajärgedest TsMS § 432 järgi.
       1.8. Hageja palub kohtul tagastada pool menetluses tasutud riigilõivust TsMS §
       150 lg 2 p 1 alusel, kandes tagastamisele kuuluva riigilõivu summas 50 eurot
       arveldusarvele nr XXXXXXXXXXXXXXX Swedbank AS-s.
 2. Lõpetada seoses kompromissi kinnitamisega tsiviilasjas nr 2-16-112584 menetlus.
 3. Tagastada hagejale pool tema poolt hagiavalduse esitamisel tasutud riigilõivust, 50
    eurot ning kanda see hageja arvelduskontole nr XXXXXXXXXXXXXXX.
 4. Toimetada käesoleva kohtumääruse ärakiri menetlusosalistele kätte.

Edasikaebamise kord
Määruse peale võib esitada määruskaebuse Tallinna Ringkonnakohtule 15 päeva jooksul alates
määruse kättetoimetamisest määruse teinud maakohtu kaudu.

Asjaolud
1. 14.06.2016 esitas CREDITREFORM EESTI OÜ (edaspidi hageja) Pärnu Maakohtule
maksekäsu kiirmenetluse avalduse XXXX(edaspidi kostja) vastu võlgnevuse väljamõistmiseks.
Seoses kostja vastuväite esitamisega andis Pärnu Maakohus (Pärnu Maakohtu
maksekäsuosakond) 07.07.2016 määrusega avalduse üle Harju Maakohtule hagimenetlusse.
2. Hageja esitas 15.08.2016 kohtule hagiavalduse, mille kohus 25.08.2016 kohtumäärusega
menetlusse võttis.
3. 18.10.2016 esitasid poole kohtule kompromissilepingu, milles taotlesid kompromissi
kinnitamist määrusega ning tsiviilasjas menetluse lõpetamist. Pooled kinnitavad, et nad on
teadlikud tsiviilkohtumenetluse seadustiku (TsMS) §-s 432 sätestatud menetluse lõpetamise
tagajärgedest. Hageja on esitanud kohtule taotluse poole menetluses tasutud riigilõivu
tagastamiseks.
Kohtumääruse põhjendused
4. Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga. Võlaõigusseaduse § 578 lg-st
1 tulenevalt muudetakse kompromissilepingu sõlmimisega õiguslikult vaieldav või ebaselge
õigussuhe vaieldamatuks poolte vastastikuste järeleandmiste teel. Ebaselguseks loetakse muu
hulgas ka ebakindlust nõude sissenõutavuse suhtes. Sama paragrahvi teise lõike kohaselt
eeldatakse, et kompromissilepingu tagajärjel loobuvad lepingupooled oma nõuetest ning
omandavad kompromissilepingu alusel uued õigused.
5. TsMS § 428 lg 1 p 4 sätestab, et kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. Vastavalt TsMS § 430 lg-le 3 ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita. Tulenevalt TsMS § 430 lg-st 7 võib kompromiss
olla tingimuslik.
6. Kohus asub seisukohale, et kohtule esitatud kompromiss vastab seadusest tulenevatele
nõuetele ning ei esine selle kinnitamisest keeldumise aluseid. Seega kuulub poolte vahel
sõlmitud kompromiss kinnitamisele ja menetlus asjas lõpetamisele.
7. Kohus selgitab menetlusosalistele, et kooskõlas TsMS § 430 lg-ga 6 asendab kokkuleppe
sõlmimine kohtu kinnitatud kompromissina kokkuleppe notariaalset tõestamist. Tulenevalt
TsMS §-st 432 ei saa hageja menetluse lõpetamise korral pöörduda uuesti kohtusse hagiga sama
kostja vastu vaidluses samal alusel sama hagieseme üle. Kompromissi saab TsMS § 430 lg 8
kohaselt tühistada ja selle tühisusele saab tugineda tsiviilseadustiku üldosa seaduses nimetatud
alustel ning kompromissist saab taganeda või selle üles öelda võlaõigusseaduses nimetatud

                                             2 (3)
                                                                                    2-16-112584
alustel. Kompromissi saab tühistada või selle tühisusele tugineda ning kompromissist saab
taganeda või kompromissi üles öelda üksnes kompromissi kui täitedokumendi alusel toimuva
täitemenetluse hagiga lubamatuks tunnistamise menetluses. Kui kohus sellise hagi rahuldab,
loetakse, et kompromissil ei ole täielikult või osaliselt õiguslikke tagajärgi ja menetlus asjas,
milles kompromiss sõlmiti, jätkub. Kompromissi saab TsMS § 430 lg 9 kohaselt saab
kompromissi pankrotimenetluses või täitemenetluses tagasivõitmise korras kehtetuks
tunnistada.
8. TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või edasikaebeõigusest loobuda. Pooled ei ole määruskaebuse
esitamise tähtaega lühendada soovinud.
9. TsMS § 173 lg 1 järgi esitab asja menetlenud kohus menetluskulude jaotuse menetlus-
osaliste vahel kohtuotsuses või menetlust lõpetavas määruses. Tulenevalt TsMS § 168 lg-st 3
kannavad pooled oma menetluskulud ise, kui nad ei ole kokku leppinud teisiti. Pooled on
kompromissis kokku leppinud, et kompromissis nimetamata menetluskulud jäävad poolte endi
kanda.
10. TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled
sõlmivad kompromissi. TsMS § 150 lg 4 kohaselt tagastab riigilõivu kohus, kelle menetluses
asi viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti. Toimikust nähtuvalt on hageja maksekäsu kiirmenetluses tasunud 15.06.2016
Rahandusministeeriumi arvelduskontole riigilõivu summas 45 eurot ning 10.08.2016
hagiavalduse esitamisel täiendava riigilõivu summas 55 eurot. Kokku on hageja tasunud
riigilõivu 100 eurot. Kohus leiab, et hageja taotlus poole hagiavalduse esitamisel tasutud
riigilõivu tagastamiseks tuleb rahuldada ning hagejale tuleb tagastada pool tsiviilasjas nr 2-16-
112584 tasutud riigilõivust, so 50 eurot. Riigilõiv tuleb vastavalt hageja taotlusele tagastada
hageja arvelduskontole nr XXXXXXXXXXXXXXX.


/allkirjastatud digitaalselt/

Viktor Brügel
Kohtunik




                                              3 (3)
