                  KOHTUMÄÄRUS

Kohus                 Tartu Maakohus

Kohtunik              Epp Tombak

Määruse tegemise      18. oktoober 2016. a, Võru tn 12,
                      Põlva
aeg ja koht

Tsiviilasja number    2-15-125784
Tsiviilasi            Osaühing Aktiva Finants hagi V. K.
                      vastu põhivõlgnevuse 160,55 eurot,
                      sissenõutavaks muutunud viivise
                      119,45 eurot ja lisanduva viivise
                      väljamõistmiseks
Menetlusosalised ja   Hageja: Osaühing Aktiva Finants –
                      registrikood 10746479,       asukoht
nende esindajad
                      A.Weizenbergi 20, Tallinn 10150
                      Lepinguline esindaja: Kadri Timuska
                      – OÜ Julianuse Õigusbüroo; e-post:
                      jurist@julianus.ee
                      Kostja: V. K.          – isikukood
                      xxxxxxxxxxx,                 elukoht
                        xxxxxxxxxxxxxxxxxxxxxxxxxxxxxx
                        xxxxxxxxxxxxxxxxxxxxxxxxx

RESOLUTSIOON

I. Lõpetada menetlus Osaühing Aktiva Finants hagis V. K.
vastu põhivõlgnevuse 160,55 eurot, sissenõutavaks
muutunud viivise 119,45 eurot ja lisanduva viivise nõudes
alljärgneva kompromissi kinnitamisega:

  1.1. Kostja kohustub tasuma hagejale hagi aluseks oleva
    põhivõla katteks 160,55 eurot, viivisevõla katteks 80,00
    eurot, hageja õigusabikulude katteks 100,00 eurot ning
    hageja tasutud riigilõivu katteks 37,50 eurot (1/2 hageja
    poolt tasutud riigilõivust), kokku 378,05 eurot alljärgneva
    maksegraafiku alusel:

     Kuupäev         Kuumakse        Jääk
     5.11.2016       21,00           357,05
     5.12.2016       21,00           336,05
     5.01.2017       21,00           315,05
     5.02.2017       21,00           294,05
     5.03.2017       21,00           273,05
     5.04.2017       21,00           252,05
     5.05.2017       21,00           231,05
     5.06.2017       21,00           210,05
     5.07.2017       21,00           189,05
     5.08.2017       21,00           168,05
     5.09.2017       21,00           147,05
     5.10.2017       21,00           126,05
     5.11.2017       21,00           105,05
     5.12.2017       21,00           84,05
     5.01.2018       21,00           63,05
     5.02.2018       21,00           42,05
     5.03.2018       21,00           21,05
     5.04.2018       21,05
     Kokku:          378,05

  1.2. Kostja kohustub võlgnevuse tasuma Julianus Inkasso
    OÜ        arveldusarvele     EE222200221015269783
    viitenumbriga 707368977.

  1.3. Kostja poolt käesolevast kompromissilepingust
    tuleneva maksega viivitamisel on OÜ Aktiva Finants õigus
    koheselt sisse nõuda kogu võlgnevuse jääk ja kostja
    kohustub alluma kohesele sundtäitmisele võlgnevuse jäägi
    ulatuses.

II. Jätta poolte menetluskulud nende endi kanda.

III. Tagastada Julianus Inkasso OÜ kontole nr
EE222200221015269783 pool hagiavalduse esitamisel
tasutud riigilõivust, s.o 37,50 eurot (kolmkümmend seitse
eurot ja 50 senti).

IV. Toimetada kohtumäärus kätte hagejale ja kostjale.

Edasikaebamise kord ja            TsMS §-de 466 lg 3 ning
                                  661 lg 2 alusel
määruse jõustumine

Määruse peale võib isik, kelle õigust on määrusega kitsendatud,
esitada määruskaebuse. Määruskaebus tuleb esitada kirjalikult
Tartu Ringkonnakohtule Tartu Maakohtu kaudu 15 päeva
jooksul määruse määruskaebuse esitajale kättetoimetamisest
alates. Määrus jõustub, kui seaduse järgi ei saa määruse peale
enam edasi kaevata või kui määruskaebus jäetakse jõustunud
lahendiga rahuldamata või läbi vaatamata.

Kohtu poolt tuvastatud asjaolud ja määruse põhjendused

Kohtu menetluses on Osaühing Aktiva Finants hagi V. K. vastu
põhivõlgnevuse 160,55 eurot, sissenõutavaks muutunud viivise
119,45 eurot ja lisanduva viivise nõudes. Pooled on esitanud
kohtule kompromissilepingu, milles on kokku lepitud
vaidlusküsimuse lahendamine kompromissiga. Pooled
taotlevad kohtult kompromissilepingu kinnitamist ning
tsiviilasjas nr 2-15-125784 menetluse lõpetamist.

TsMS § 428 lg 1 p 4 kohaselt lõpetab kohus menetluse otsust
tegemata, kui pooled on sõlminud kompromissi ja kohus
kinnitab selle. TsMS § 430 lg 1 sätestab, et pooled võivad
menetluse kuni hagi kohta tehtud lahendi jõustumiseni
lõpetada kompromissiga. Osundatud paragrahvi 2. lõike
kohaselt esitavad pooled kompromissilepingu allkirjastatuna
kohtule või avaldavad kompromissi kohtule protokolli
kandmiseks. Kohus kinnitab kompromissi määrusega, millega
ühtlasi lõpetab asja menetluse. Kompromissi kinnitamise
määruses märgitakse kompromissi tingimused. Tulenevalt
TsMS § 430 lg 3 ei kinnita kohus kompromissi, kui see on
vastuolus heade kommetega või seadusega või rikub olulist
avalikku huvi või kui kompromissi ei ole võimalik täita.

Kohus leiab, et tsiviilasjas nr 2-15-125784 esitatud kompromiss
ei sisalda tingimusi, mis välistaks selle kinnitamise TsMS § 430
lg 3 alusel, ning kohus kinnitab kompromissi.
Seoses kompromissi kinnitamisega kuulub menetlus tsiviilasjas
lõpetamisele. Kui menetlus on lõpetatud, ei saa hageja TsMS §
432 kohaselt uuesti pöörduda kohtusse hagiga sama kostja
vastu vaidluses samal alusel sama hagieseme üle. Menetluse
lõpetamisel kompromissiga on samad materiaalõiguslikud ja
protsessuaalsed tagajärjed nagu menetluse lõpetamisel
kohtuotsusega, kui seadusest ei tulene teisiti. Pooled on
kinnitanud, et nad on teadlikud kompromissi sõlmimise ja
menetluse lõpetamisega seonduvatest õiguslikest tagajärgedest.

TsMS § 430 lg 8 sätestab, et kompromissi saab tühistada ja selle
tühisusele saab tugineda tsiviilseadustiku üldosa seaduses
nimetatud alustel ning kompromissist saab taganeda või selle
üles öelda võlaõigusseaduses nimetatud alustel. Kompromissi
saab tühistada või selle tühisusele tugineda ning kompromissist
saab taganeda või kompromissi üles öelda üksnes kompromissi
kui täitedokumendi alusel toimuva täitemenetluse hagiga
lubamatuks tunnistamise menetluses. Kui kohus sellise hagi
rahuldab, loetakse, et kompromissil ei ole täielikult või osaliselt
õiguslikke tagajärgi ja menetlus asjas, milles kompromiss
sõlmiti, jätkub.

Tulenevalt TsMS § 173 lg 1 märgib asja menetlenud kohus
menetlust lõpetavas määruses menetluskulude jaotuse
menetlusosaliste vahel.
Vastavalt TsMS § 168 lg 3 kannavad pooled oma
menetluskulud ise.

Hageja taotleb TsMS § 150 lg 2 p-le 1 toetudes hagi esitamisel
tasutud riigilõivust poole tagastamist. Vastavalt TsMS § 150 lg
2 p 1 ja lg 4 tagastab kohus, kelle menetluses asi viimati oli,
selle menetlusosalise avalduse alusel, kes riigilõivu tasus, pool
menetluses tasutud riigilõivust, kui pooled sõlmivad
kompromissi. Julianus Inkasso OÜ on hageja eest tasunud
riigilõivu 75 eurot. Seega kuulub tasutud riigilõivust
tagastamisele 37,50 eurot.

Tulenevalt TsMS § 433 lg 1 võib menetluse lõpetamise määruse
peale esitada määruskaebuse.
TsMS § 661 lg 2 järgi on määruskaebuse esitamise tähtaeg 15
päeva määruse kättetoimetamisest alates.

TsMS § 467 lg 5 kohaselt kuulub kohtumäärus viivitamatule
täitmisele.


/digitaalselt allkirjastatud/

Epp Tombak
Kohtunik
