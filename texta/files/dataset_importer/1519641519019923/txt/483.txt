                               KOHTUMÄÄRUS
Kohus                             Viru Maakohus
Määruse tegemise aeg ja koht 19. detsember 2016, Jõhvi kohtumaja
Asja number                       4-16-8867
Kohtunik                          Deniss Minzatov
Kohtuistungi sekretär             Piret Juuse
Tõlk                              Olga Nõmmemees
Taotlus                           Politsei- ja Piirivalveameti Ida prefektuuri taotlus Deniss
                                  Boitsov´ile asenduskaristuse määramiseks
Menetlusosaline                   Võlgnik Deniss Boitsov (pankrotis) isikukood 38211102230,
                                  elukoht xxx
Asja arutamise kuupäev            19.12.2016
RESOLUTSIOON:                     Juhindudes VTMS § 211 lg 1 ja KarS § 72, kohus

                                         MÄÄRAS:
Rahuldada Politsei- ja Piirivalveameti Ida prefektuuri taotlus.
Asendada Politsei- ja Piirivalveameti Ida prefektuuri 17.08.2013 otsusega väärteoasjas nr
2440,13,005991 Deniss Boitsov´ile KarS § 218 lg 1 alusel määratud rahatrahv 60 eurot s.o. 15
trahviühikut arestiga 1 päev.

KarS § 69 lg 1 ja § 72 alusel asendada arest üldkasuliku tööga 5 (viis) tundi.

Määrata üldkasuliku töö tegemise tähtajaks 2 (kaks) kuud.

Üldkasuliku töö tegemise algust arvestada alates kohtumääruse jõustumise tähtajast.

Vastavalt VTMS § 207¹ üldkasuliku töö täitmist korraldab prefektuur.
Määrus edastada Deniss Boitsov´ile, kohtutäitur Natalja Malahhovale ja PPA Ida prefektuurile.

Edasikaebamise kord
Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

ASJAOLUD JA MENETLUSE KÄIK

Deniss Boitsov on karistatud Politsei- ja Piirivalveameti Ida prefektuuri 17.08.2013
kiirmenetluse otsusega väärteoasjas nr 2440,13,005991 KarS § 218 lg 1 alusel rahatrahviga 15
trahviühikut s.o. 60 eurot. Otsus jõustus 02.09.2013. Rahatrahv on käesoleva ajani tasumata.
Rahatrahvi sissenõudmiseks algatati Deniss Boitsovi suhtes 13.02.2014 täitemenetlus nr
042/2014/566. 11.10.2016 kuulutati Viru Maakohtu poolt välja Deniss Boitsovi pankrot.
Kohtutäitur koostas 08.12.2016 täitemenetluse lõpetamise otsuse seoses võlgniku pankrotiga.
Politsei- ja Piirivalveameti Ida prefektuur esitas Viru Maakohtule avalduse asenduskaristuse
määramiseks. Avalduse kohaselt ei tasunud menetlusalune isik Deniss Boitsov rahatrahvi
õigeaegselt vabatahtlikult. Täitemenetluse käigus laekumisi ei olnud. Kohtutäitur teatas
kohtuvälisele menetlejale süüdlase pankrotist, mis kuulutati välja 11.10.2016 Viru Maakohtu
poolt. TMS § 51 lg 1 alusel lõpetati täitemenetlus seoses võlgniku pankrotiga. Eeltoodu alusel
taotles kohtuväline menetleja otsustada väärteoasjas nr 2440,13,005991 rahatrahvi summas 60
eurot asendamine.

Deniss Boitsov selgitas kohtuistungil, et trahv on tema poolt tasumata ja palus asendada trahv
üldkasuliku tööga.

KOHTU SEISUKOHT

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

VTMS § 211 lg 1 kohaselt maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata. KarS § 72 lõigetes 1-3 on sätestatud, et kui süüdlane ei tasu talle
määratud või mõistetud rahatrahvi, asendab kohus rahatrahvi arestiga, kusjuures rahatrahvi
kümnele trahviühikule vastab üks päev aresti ning aresti alammääraks on üks päev. KarS § 72 lg
1 kohaselt võib süüdimõistetu nõusolekul asendada rahatrahv üldkasuliku tööga. KarS § 69 lg 1
sätestab, et ühele aresti päevale vastab üks tund üldkasulikku tööd, mida ei mõisteta vähem kui
viis tundi. Kohus on seisukohal, et mõistetud rahatrahv tuleb asendada üldkasuliku tööga.

Kohtuvälise menetleja otsuse tegemisest möödunud perioodi jooksul ei suutnud Deniss Boitsov
trahvi tasuda. Tal puuduvad selleks vahendid ja realiseerimiseks võimalik vara, välja on
kuulutatid tema pankrot. Väärteo eest karistuse määramise ja karistuse täitmise vaheline
ajavahemik ei saa venida nii pikaks, et määratud karistuse mõju hajub. Sundtäitmise, sealhulgas
trahvi asendamise sisu ja mõte seisneb mõistetud karistuse vääramatuse tagamises. Karistuse
vääramatus kujutab endast muuhulgas otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki. Mõjuvaid põhjusi
rahatrahvi tasumata jätmiseks ei ole, samuti puuduvad asenduskaristuse kohaldamist välistavad
asjaolud.

Seega Deniss Boitsovile Politsei- ja Piirivalveameti Ida prefektuuri 17.08.2013 otsusega
määratud tasumata rahatrahv 15 trahviühikut tuleb asendada KarS § 72 lg 1 ja lg 2 alusel
üldkasuliku tööga 5 tundi. KarS § 69 lg 3 alusel, määrab kohus üldkasuliku töö tegemise
tähtajaks 2 kuud.


(allkirjastatud digitaalselt)
Deniss Minzatov
Kohtunik
