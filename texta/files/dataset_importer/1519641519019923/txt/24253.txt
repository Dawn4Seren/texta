                      KOHTUMÄÄRUS
Kohus                                Tallinna Ringkonnakohus

Kohtuasja number                     2-14-55725
Määruse tegemise aeg ja koht         5.02.2016, Tallinn

Kohtukoosseis                        Ulvi Loonurm, Ele Liiv, Indrek Soots

Kohtuasi                             VK (K) hagi SH (H) ja MK (K) vastu pärandi
                                     vastuvõtmise fakti tuvastamiseks


Vaidlustatud kohtulahend             Pärnu Maakohtu 27.11.2015 otsus

Kaebuse esitaja ja kaebuse liik      VK apellatsioonkaebus

Tsiviilasja hind     apellatsiooni- 3500 eurot
menetluses
Menetlusosalised      ja    nende Hageja VK (ik XXXXXXXXXX), lepinguline
esindajad                         esindaja vandeadvokaat Kaire Aus
                                  Kostja I SH (ik XXXXXXXXXXX)
                                  Kostja II MK (ik XXXXXXXXXX)
                                  Kostjate lepinguline esindaja vandeadvokaat Veiko
                                  Parts
Menetluse liik                    Kirjalik menetlus

RESOLUTSIOON
  1. Keelduda menetlusse võtmast VK apellatsioonkaebust Pärnu Maakohtu
     27.11.2015 otsuse peale.
  2. Teatada apellatsioonkaebuse menetlusse võtmata jätmisest menetlusosalistele
     käesoleva määruse ärakirja kättetoimetamisega.
  3. Määruse peale võib kassatsiooni korras edasi kaevata, esitades kaebuse
     vahetult Riigikohtule 15 päeva jooksul määruse ärakirja kassaatorile
     kättetoimetamisest. Riigikohtus võib hagimenetluses menetlustoiminguid teha,
     sealhulgas avaldusi ja kaebusi esitada üksnes vandeadvokaadi vahendusel.

Selgitused
Vastavalt tsiviilkohtumenetluse seadustiku (TsMS) § 187 lg-le 6 juhul, kui määruskaebuse
esitaja taotleb menetlusabi, peab ta seaduses sätestatud tähtaja järgimiseks tegema tähtaja
kestel ka menetlustoimingu, mille tegemiseks ta menetlusabi taotleb, eelkõige esitama


                                                                                         1
kaebuse. Kaebuse põhjendamiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või
tähtaja pikendamise eesmärgil. See ei välista menetlustähtaja ennistamist.


Määruse põhjendused
1. 18.01.2016 saabus Tallinna Ringkonnakohtule VK (apellant) apellatsioonkaebus Pärnu
Maakohtu 27.11.2015 otsuse peale. Ringkonnakohus jättis 22.01.2016 määrusega
apellatsioonkaebuse TsMS § 3401 lg 1 alusel käiguta, kohustades apellanti tasuma riigilõivu
300 eurot 7 päeva jooksul kohtumääruse kättetoimetamisest alates. Ringkonnakohus hoiatas
apellanti, et puuduse tähtaegselt kõrvaldamata jätmise korral keeldub kohus
apellatsioonkaebust menetlusse võtmast. Tsiviilasja toimikust nähtuvalt on apellant
ringkonnakohtu 22.01.2016 määruse kättesaamist kinnitanud 28.01.2016. Seega möödus
riigilõivu tasumise tähtaeg hiljemalt 4.02.2016. Kohtule esitatud materjalidest (k.a e-
toimikust) ei nähtu, et tsiviilasjas nr 2-14-55725 oleks nõutud riigilõiv käesolevaks ajaks
tasutud.

2. Ringkonnakohus, tutvunud apellatsioonkaebusega, leiab TsMS § 638 lg 1 alusel, et kaebus
tuleb jätta Tallinna Ringkonnakohtu menetlusse võtmata. Käesoleva määruse tegemise
seisuga on tähtaeg riigilõivu tasumiseks möödunud ning ringkonnakohtule ei ole laekunud
riigilõivu tasumist kinnitavat dokumenti. Tulenevalt eeltoodust jättis apellant ringkonnakohtu
nõudmise tähtaegselt täitmata, riigilõiv on tasumata ja kooskõlas TsMS § 3401 lg-ga 2
koosmõjus TsMS § 637 lg 1 p-ga 3 ning § 638 lg-ga 4 keeldub ringkonnakohus VK
apellatsioonkaebust menetlusse võtmast ja tagastab kaebuse pärast määruse jõustumist
esitajale.


/allkirjastatud digitaalselt/   /allkirjastatud digitaalselt/    /allkirjastatud digitaalselt/
Ulvi Loonurm                      Ele Liiv                        Indrek Soots




                                                                                                 2
