                           KOHTUMÄÄRUS
Kohus                             Harju Maakohus
Kohtunik                          Piret Rõuk
Kohtujurist                       Evelin Neltsas
Määruse tegemise aeg ja koht      11. aprill 2016, Tallinn, Kentmanni kohtumaja
Tsiviilasja number                2-13-14073
Tsiviilasi                        XXXOÜ hagi XXX, XXXOÜ (likvideerimisel) ja AS XXX
                                  vastu kindlustushüvitise ja viivise väljamõistmiseks
Menetlustoiming                   menetluskulude kindlaksmääramine
Menetlusosalised     ja   nende Hageja: XXXOÜ, registrikood XXX, XXX, lepinguline
esindajad                       esindaja Toivo XXX
                                  Kostja I: XXX, registrikood XXX, XXX, lepinguline
                                  esindaja Vaho XXX
                                  Kostja II: XXXOÜ (likvideerimisel), registrikood XXX,
                                  likvideerija Heldur XXX
                                  Kostja III: AS XXX, registrikood XXX, XXX, lepinguline
                                  esindaja Reet XXX
Resolutsioon
1. Rahuldada osaliselt XXXOÜ ja AS XXXi avaldus menetluskulude kindlaksmääramiseks ning
   jätta rahuldamata XXXOÜ (likvideerimisel) avaldus menetluskulude kindlaksmääramiseks.
2. Määrata kindlaks hüvitatavate menetluskulude rahaline suurus ning mõista solidaarselt
   XXXOÜ-lt (likvideerimisel) ja AS-ilt XXX välja XXXOÜ kasuks maakohtus kantud
   menetluskulud riigilõiv 807,50 eurot, lepingulise esindaja kulu 6740,25 eurot ja
   dokumentaalse tõendi kulu 237,50 eurot, kokku 7785,25 eurot (seitse tuhat seitsesada
   kaheksakümmend viis eurot ja 25 senti).
3. Määrata kindlaks hüvitatavate menetluskulude rahaline suurus ning mõista AS-ilt XXX välja
   XXXOÜ kasuks ringkonnakohtus kantud lepingulise esindaja kulu 500 (viissada) eurot.
4. Määrata kindlaks hüvitatavate menetluskulude rahaline suurus ning mõista XXXOÜ-lt välja
   AS-i XXX kasuks lepingulise esindaja kulu 141,06 eurot (ükssada nelikümmend üks eurot ja 6
   senti).
5. Tasaarvestada XXXOÜ ja AS-i XXX vastastikused kohtumäärusega väljamõistetavad
   menetluskulud ning tasarvestuse tagajärjel mõista AS-ilt XXX välja XXXOÜ kasuks
   menetluskulud 8144,19 eurot (kaheksa tuhat ükssada nelikümmend neli eurot ja 19 senti), sh
   solidaarselt 7785,25 eurot.
Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu kaudu 15

                                                                                                1
päeva jooksul alates määruse ärakirja kättesaamisest.
Menetluse käik
1. Harju Maakohtu 30.06.2015 otsusega jäeti maakohtus hagimenetluse kulud XXXOÜ hagis
   XXX vastu täies ulatuses XXXOÜ kanda. Hagimenetluse kulud XXXOÜ hagis XXXOÜ
   (likvideerimisel) ja AS XXX vastu 95% ulatuses solidaarselt XXXOÜ (likvideerimisel) ja AS
   XXX kanda ning 5% ulatuses XXXOÜ kanda.
2. Tallinna Ringkonnakohus jättis Harju Maakohtu 30.06.2015 otsuse muutmata ja
   apellatsioonimenetluse kulud AS XXX kanda. Kohtulahend jõustus 15.12.2015 edasi
   kaebamata.
3. Harju Maakohtu 21.12.2015 määrusega algatati menetluskulude rahalise suuruse
   kindlaksmääramise menetlus, edastati saabunud avalduse vastuväidete esitamiseks ja kohustati
   kostjat I esitama menetluskulude nimekiri. Nimetatud määruse on kostjad I-III kätte e-toimiku
   vahendusel 22.12.2015 ja hageja kinnitas kättesaamist 13.01.2016. Kohtu määratud tähtajal
   kostja I menetluskulude nimekirja ei esitanud.
4. 20.05.2015 nimekirja ja 10.06.2015 täpsustuste kohaselt on hageja kohtukulud maakohtus
   12650 eurot, mis sisaldab riigilõivu 850 eurot, õigusabikulusid 9860 eurot (käibemaksuta),
   likvideerija määramisega seotud kulusid 1690 ja ekspertiisikulusid 250 eurot. 04.11.2015
   avalduse kohaselt on hageja kandnud ringkonnakohtus õigusabikulusid 945 eurot
   (käibemaksuta).
5. Kostja II 21.05.2015 esitatud menetluskulude nimekirja kohaselt on tsiviilasjaga nr 2-13-
   14073 tehtud XXX likvideerija töö maksumuseks 2190 eurot millest 500 eurot on hageja poolt
   tasutud kohtu deposiiti. Käesolevaga palub kostja II ülejäänud summa – 1690 eurot –
   kohtukuluna hagejale kostja II kasuks välja mõista. Kostja II tugineb TsMS § 144 lg-le 1 ja 3,
   mille kohaselt on kohtuväliseks kuluks menetlusosaliste esindajate kulud ja menetlusosaliste
   saamata jäänud töötasu.
6. 19.05.2015 nimekirja ja 21.05.2015 täpsustuse kohaselt on kostja III maakohtus kantud
   menetluskuluks õigusabikulud 2496,13 eurot (käibemaksuta) ja ekspertiisikulu 420 eurot,
   kokku 2916,13 eurot.
Kostja III vastuväited
7. Kostja III esitas vastuväited hageja ja kostja II menetluskuludele. Kostja III leiab, et hageja
   menetluskulud on hagimenetluse eset arvestades ülemäära suured. Arve nr 1203 summas 1200
   eurot – hageja on esitanud hagiavalduse lisana õigusabi lepingu, mille kohaselt on tema
   tunnitasu 100 eurot (käibemaksuta). 12 tundi hagiavalduse koostamiseks ei ole põhjendatud
   ajakulu. Hagiavalduse koostamise põhjendatud kuluks saab lugeda kuni 7 tundi. Arvetel nr
   1418 ja nr 1421 on näidatud 2014. aasta tööde kulu 4400 eurot (100 eurose töötunni puhul) 44
   tunni eest.
8. Arve nr 1312 summad 540 eurot – riigilõiv kohtule esitatud avalduse eest kostja II
   taastamiseks äriregistrisse ning kostja likvideerija tasu 500 eurot kohtu deposiiti ei ole
   käesoleva kohtumenetlusega seonduv kulu, vaid on seotud kostja II likvideerimismenetlusega.
   Deposiiti pandud summa võib olla tagastatav, mida ei saa teises kohtumenetluses hüvitada kui
   kantud kulu. Kostja II on juba taotlenud sama kulu hüvitamist enda menetluskulude
   nimekirjas ning topelt kulude hüvitamine ei ole põhjendatud ning kooskõlas seadusega.
   Likvideerimismenetluse kulud tuleb jätta kostja II kanda või hageja kanda, kes taotles kostja II
   taastamist äriregistrisse. Kostja III taotleb kõigi likvideerimisega seotud kohtuväliste kulude
   hüvitamata jätmist.
9. Kostja III leiab, et hageja poolt väljaspool kohtumenetlust (st ilma kohtu määramiseta) tellitud
   ekspertiisi kulusid ei ole võimalik hüvitada kohtumenetluse eksperdikuludena (XXX OÜ arve
   nt 340501). Kui ekspertiis telliti väljaspool kohtumenetlust, kuigi esitati hilisemalt
   kohtumenetluses, siis ei saa seda lugeda ka dokumentaalse tõendi hankimise kuluks. Kalev
                                                                                                      2
   XXX ei ole kantud riiklikult tunnustatud ekspertide nimekirja. Hagejal oli võimalik taotleda
   kohtult kohtuliku ekspertiisi määramist, kuid seda hageja ei teinud. Menetluses on tellitud ka
   kohtulik ekspertiis riiklikult tunnustatud eksperdilt Rein XXX mille kulud on ette tasunud
   kostja III. Kahe eksperdi kulu hüvitamine, mille eesmärgiks oli sama eseme hindamine, ei ole
   samas kohtumenetluses põhjendatud. Kostja III taotleb Kalev XXX kulude hüvitamata jätmist.
   Vastavalt TsMS § 143 on asja läbivaatamise kuludeks kohtuekspertiisiseaduse alusel
   hüvitatavad menetlusvälisel isikul seoses ekspertiisi tegemisega tekkinud kulud.
10. Kostja III leiab, et kostja II likvideerija kui seadusliku esindaja kulud ning kostja II kui
    ettevõtte likvideerimiskulud ei ole selles kohtumenetluses hüvitatavad ega väljamõistetavad.
    Vastavalt TsMS § 144 lg 1 on kohtuvälisteks kuludeks menetlusosaliste esindajate ja
    nõustajate kulud ning sama paragrahvi § 3 kohaselt on kohtuvälisteks kuludeks
    menetlusosalise saamata jäänud töötasu või muu püsiv sissetulek. Likvideerija on esitanud
    arve, millel on märgitud tasu määr 60 eurot tunnis, kuid ei ole tõendanud, et tegemist on selle
    kohtumenetluse tõttu saamata jäänud töötasuga. Likvideerija ei ole tõendanud, et tal oleks
    olnud ilma selle kohtumenetluse tööd, mille eest ta saanuks töötasu. Likvideerija tegutseb
    seadusel alusel ning ei ole tõendatud, et tal on ka töösuhe. Lepingulise esindaja põhjendatud ja
    vajalikuks kuluks, mille hüvitamist saab nõuda teiselt menetlusosaliselt, võib eelkõige olla
    õigusteenuse osutamise tasu (Riigikohtu lahendid nr 3-2-1-64-13, 3-2-1-65-13).
Kohtumääruse põhjendused
11. Tsiviilkohtumenetluse seadustiku (TsMS) § 177 lg 1 p 2 kohaselt määrab kohus
    menetluskulude rahalise suuruse kindlaks määrusega pärast tsiviilasja sisulise lahendamise
    kohta tehtud kohtuotsuse või menetlust lõpetava määruse jõustumist. TsMS § 174 lg 8
    sätestab, et kohus määrab menetluskulude rahalise suuruse kindlaks hagita menetluse sätete
    kohaselt, arvestades käesolevas jaos sätestatud erisusi.
12. TsMS § 138 lg 1 kohaselt on menetluskulud menetlusosaliste kohtukulud ja kohtuvälised
    kulud. TsMS § 138 lg 2 kohaselt on kohtukuluks muu hulgas riigilõiv ja asja läbivaatamise
    kulu (dokumentaalse tõendi kulu). TsMS § 144 p 1 ja p 3 kohaselt on kohtuvälised kulud
    menetlusosaliste esindajate kulud ning menetlusosaliste saamata jäänud töötasu või muu püsiv
    sissetulek. TsMS § 175 lg 1 sätestab, kui menetlusosaline peab menetluskulude jaotust
    kindlaksmäärava kohtulahendi kohaselt kandma teist menetlusosalist esindanud lepingulise
    esindaja kulud, mõistab kohus kulud välja põhjendatud ja vajalikus ulatuses. Lepinguline
    esindaja on menetlusosalist menetluses esindav advokaat või muu esindaja käesoleva
    seadustiku §-s 218 sätestatu kohaselt.
Hageja menetluskulud
13. Avalduse kohaselt on hageja menetluskuluks maakohtus riigilõiv 850 eurot, õigusabikulud
    9860 eurot, likvideerija määramisega seotud kulud 1690, ekspertiisikulud 250 eurot ning
    ringkonnakohtus õigusabikulud 945 eurot.
14. Toimiku materjalidest nähtuvalt on hagiavalduse esitamisel tasutud riigilõivu 850 eurot (kd I
    lk 28). Seega on tõendatud riigilõivu tasumine 850 euro ulatuses, mistõttu tuleb see vastavalt
    menetluskulude jaotusele hüvitada.
15. Lepingulise esindaja tunnihind on 100 eurot (ilma käibemaksuta), mis on kohtu hinnangul
    mõistlik ja ei ületa keskmisi turuhindasid.
16. Hageja selgitas, et arve 1203 summas 1200 on esitatud enne hagiavalduse esitamist, kuid
    selles kirjeldatud tööde sisuks oli hagiavalduse koostamine ja tõendite kogumine. Esitatud
    hagiavaldusest nähtub, et hageja on suhelnud või koostanud kirjalikke pöördumisi XXX,
    XXX, XXX kui ka Finantsinspektsiooni poole, kuid nimetatud arvet tuleb vaadelda koos arvel
    1306 kirjeldatud toimingutega. Arvetest 1203 ja 1306 tuleneb, et hageja esindaja on
    hagiavalduse ettevalmistamisele ja hagiavalduse koostamisele kulutanud kokku 27 tundi, mis
    sisaldab korduvaid pöördumisi nimetatud asutuste poole. Kohtu hinnangul on põhjendatud

                                                                                                       3
   ajakulu seoses hagiavalduse koostamise ja tõendite kogumisega 15 tundi summas 1500 eurot.
17. Kohus leiab, et arvel 1311 kajastatud toimingud on summas 1320 eurot põhjendatud ja
    vajalikud.
18. Arve nr 1312 summa 540 eurot sisaldab kliendi eest kohtule makstud riigilõivu kostja II
    taastamise avalduse eest ning kohtu deposiiti tasutud kostja likvideerija tasu 500 eurot.
    Kohtute infosüsteemist nähtub, et Harju Maakohus on 05.09.2013 rahuldanud avaldaja
    avalduse XXXOÜ likvideerimismenetluse algatamiseks, määranud likvideerijaks Heldur XXX
    ja jätnud menetluskulud XXXOÜ kanda.
   Esmalt märgib kohus, et riigilõiv ja ettemakstud likvideerija tasu ei ole õigusabikulud TsMS
   mõttes. Teiseks on likvideerija määramisega seotud riigilõiv ja likvideerija tasu tsiviilasjaga 2-
   13-31012 seotud kulud, mistõttu ei kuulu need käesolevas tsiviilasjas hüvitamisele.
19. Arvel 1418 on märgitud, et kostja II esitas kohtule inglisekeelse mahuka dokumendi, mistõttu
    võttis analüüs ja seisukohtade kujundamine aega 3 tundi. Kohus leiab, et selle toimingu
    ajakulu on üle paisutatud. Esiteks on kostja II olulised kohad seoses nimetatud lepinguga oma
    04.02.2014 vastuses esile toonud ja teiseks oli kostja valmis tõlkima vajadusel vajalikud
    lepingupunktid. Kohus peab põhjendatud ajakuluks 1 tundi.
   Arve 1418 toiminguga on kajastatud ka ettevalmistus 28.05.2014 istungiks 1 tund. Kuivõrd
   28.05.2014 istung tühistati, ei ole istungiks ettevalmistamine vajalik kulu (kd II lk 66-68)
   Seega on arvel 1418 kajastatud toimingud põhjendatud 17 tunni ulatuses summas 1700 eurot.
20. Arvel 1421 on kajastatud 15.10.2014 eelistungi ajaks märgitud 2 tundi, istungi protokollist
    nähtub, et istung kestis kella 10-11.30, seega 1,5 tundi.
   Hageja esitajal on kulunud kohtunõude täitmiseks ja viivise arvestuse väljatoomiseks 3,5
   tundi. Hageja käes olevate dokumentide (hooldusdokumendid, ostulepingud, K.XXX esitatud
   dokumendid jms) esitamise ja viivise arvestusega seotud ajakulu on ülepaisutatud. Kohus peab
   põhjendatud ajakuluks 1 tund.
   Hageja esindaja on seoses ekspertiisi taotluse põhjendamatusega suhelnud kostja III
   advokaadiga ja koostanud seisukoha kokku 4 tundi. Arvestades koostatud dokumendi mahtu ja
   sisu on kohtu hinnangul põhjendatud aega 1 tund.
   Seega on arvel 1421 kajastatud toimingud põhjendatud 18 tunni ulatuses summas 1800 eurot.
21. Arvel 1536 on märgitud kohtukulude nimekirja koostamise ajaks 0,5 tundi. Riigikohus on
    selgitanud, et menetluskulude kindlaksmääramise avalduse koostamine ja selle kohtule
    esitamine on menetlusosalise kohustus selleks, et menetlusosaline saaks oma menetluskulud
    hüvitatud. Kuna selle avalduse ja menetluskulude nimekirjade koostamine ei nõua
    õigusalaseid eriteadmisi ja need saab kohtule esitada menetlusosaline ka ise ilma lepingulise
    esindajata, ei ole tegemist põhjendatud ja vajalike kuludega TsMS § 175 lg 1 mõttes
    (Riigikohtu lahend nr 3-2-1-77-14, p 12). Põhjendatud ja vajalike lepingulise esindaja kulude
    suurust tuleb vähendada 0,5 tunni võrra. Seega on arvel 1536 kajastatud toimingud
    põhjendatud 4,5 tunni ulatuses summas 450 eurot.
22. Arvel 1537 on märgitud, et 11.05.2015 istung lükkus edasi ja ajakuluks on märgitud 1 tund.
    Istungi protokollist nähtub, et istung kestis 14-14.15, so 15 minutit. Seega on arvel 1537
    kajastatud toimingud põhjendatud 3,25 tunni ulatuses summas 325 eurot.
23. Tallinna Ringkonnakohtule on esitatud 04.11.2015 avaldus hageja täiendavate menetluskulude
    kohta summas 945 eurot (käibemaksuta) koos arvega. Arvelt 1545 nähtub, et osad toimingud
    on seotud maakohtu menetlusega.
   Hageja esindaja on analüüsinud 20.05.2015 istungi protokolli 0,25 tundi. Nimetatud
   protokollist (kd III lk 44-45) nähtub, et kohus on andnud aega menetluskulude nimekirja ja
   vastuväidete esitamiseks ja määranud otsuse teatavaks tegemise aja, mistõttu puudus hageja

                                                                                                        4
   esindajal vajadus analüüsida istungi protokolli. Lisaks on esindaja analüüsinud 1 tund kostja
   III menetluskulude nimekirja. Kuivõrd hageja esindaja ei ole kostja III menetluskulude osas
   seisukohta (sh vastuväiteid) kohtule esitanud, siis ei ole põhjendatud ka analüüsile kulunud
   aeg.
   Hageja esindaja on kulutanud 10.06.2015 kohtukulude selgituste koostamisele 3,5 tundi.
   Esiteks ei kuulu ülaltoodud põhjendustel menetluskulude nimekirjaga seonduv kulu
   vastaspoolelt väljamõistmisele. Teiseks märgib kohus, et selgituste pikkust oleks saanud
   oluliselt vähendada, kui arvete spetsifikatsioonis märgitud toiminguid ei oleks ümber
   kirjutatud selgitusse, vaid lisatud arved koos spetsifikatsiooniga. Kolmandaks ei olnud hageja
   poolt 20.05.2015 esitatud kohtukulude nimekirja alusel ei kohtul ega ka vastaspoolel võimalik
   hinnata tehtud toiminguid ja neile toimingutele kulunud aega. Kohus nõustub hagejaga, et
   lähtudes TsMS § 176 lg-st 6 ei pea menetlusosaline kohtu nõudmiseta esitama
   menetluskulusid tõendavaid dokumente, kuid tulenevalt Riigikohtu lahenditest (sh kostja III
   poolt viidatud lahend) peab nimekiri sisaldama toiminguid ja toimingutele kulunud aega.
   Hageja viitas aga oma esimeses nimekirjas ainult õigusabi arvetele ja lõppsummale (ilma
   käibemaksuta).
   Arvel 1545 kajastatud toimingutest loeb kohus põhjendatuks ja vajalikuks 30.06.2015
   kohtuotsuse ja kostja III kaebuse analüüsi ning vastust apellatsioonikaebusele ajakuluga 5
   tundi summas 500 eurot.
24. Tulenevalt eeltoodust on hageja maakohtus kantud õigusabikulud põhjendatud ja vajalikud
    summas 7095 eurot (1500+1320+1700+1800+450 eurot+325 eurot) ning ringkonnakohtus
    summas 500 eurot.
25. Hageja palub hüvitada kostja II likvideerijaga seotud tasu XXX OÜ arve 060515 alusel. Arve
    kirjeldusest nähtub, et arve on esitatud seoses XXX OÜ likvideerija Heldur XXX
    likvideerimistasu ja esindusega tsiviilasjas 2-13-14073. Tulenevalt TsÜS § 34 loetakse
    juriidilise isiku juhatus või seda asendav organ juriidilise isiku seaduslikuks esindajaks.
    Toimikust nähtub, et kohtumenetluses on kostjat II nimel allkirjastanud menetlusdokumente ja
    osalenud istungil tsiviilasjas 2-13-31012 määratud likvideerija. Seega ei ole kostjal II
    käesoleva kohtumenetlusega lepingulise esindaja kulusid tekkinud. Likvideerija tasu on aga
    nagu ülalpool märgitud tsiviilasjaga 2-13-31012 seotud kulu. Seega ei rahulda kohus hageja
    taotlust summa 1690 eurot.
26. Hageja taotleb dokumentaalse tõendi hankimise kulu (autoekspert Kalev XXX poolt koostatud
    arvamus) hüvitamist summas 250 eurot. Kostja III ei usaldanud hageja poolt menetluses
    esitatud dokumentaalset tõendit ja esitas taotluse uue ekspertiisi määramiseks (kd II lk 120-
    121). Hageja vaidles ekspertiisile vastu (kd II lk 146-148). Tulenevalt TsMS § 230 ja 229
    peab kumbki pool hagimenetluses tõendama neid asjaolusid, millele tuginevad tema nõuded.
    Tõendiks võib olla ka dokumentaalne tõend. Kohus ei ole nimetatud tõendit tagastanud ega
    asjakohatuks lugenud, mistõttu kuulub see hüvitamisele vastavalt menetluskulude jaotusele.
27. Arvestades, et 95% maakohtu kuludest jäi solidaarselt kostja II ja III kanda on maakohtus
    hagejale hüvitatav kulu 7785,25 eurot, sh riigilõiv 807,50 eurot, esindajakulu 6740,25 eurot ja
    dokumentaalse tõendi kulu 237,50 eurot. Kostja III peab hagejale hüvitama ringkonnakohtus
    kantud kulu 500 eurot.
Kostja II menetluskulud
28. Kohus nõustub kostjaga III, et nii hageja kui kostja II on taotlenud sama kulu 1690 euro
    hüvitamist. Kostja II on avalduse esitamisel tuginenud TsMS § 144 p-le 1 ja 3.
   Arvestades käesoleva määruse punktis 25 toodud põhjendusi, leiab kohus, et kostjat II esindas
   kohtus seaduslik esindaja, mistõttu ei kuulu taotletavad kulud hüvitamisele lepingulise
   esindaja kuludena.
   TsMS § 144 p 3 sätestab, et kohtuväline kulu on ka menetlusosalise saamata jäänud töötasu
                                                                                                      5
   või muu püsiv sissetulek. Kohus nõustub kostja III vastuväidetega, et kostja II ei ole
   tõendanud, et likvideerijal oleks töösuhe ja et tal jäi selle kohtumenetluse tõttu saamata
   töötasu. Lisatud arve kinnitab, et tegemist on likvideerija tasuga, mida kostja II soovib seoses
   käesolevas kohtumenetluses osalemisega. Seega ei kuulu kulud hüvitamisele ka nimetatud
   alusel.
Kostja III menetluskulud
29. Kostja maakohtu menetluskulude nimekirjast nähtub, et esindaja töötunni hind varieerub, kuid
    ei ületa 95 eurot tunnis. Tunnihind on kohtu hinnangul mõistlik ja ei ületa keskmisi
    turuhindasid.
30. Menetluskulu nimekirjas on ettevalmistus 28.05.2014 istungiks 1 tund. Kuivõrd 28.05.2014
    istung tühistati, ei ole istungiks ettevalmistamine vajalik kulu (kd II lk 66-68) summas 95
    eurot. Ülejäänud kostja III toimingud ja neile toimingutele kulunud aeg on arvestades
    käesoleva tsiviilasja mahtu, keerukust ja tehtud toiminguid põhjendatud ja vajalik. Seega on
    kostja III põhjendatud õigusabikulu summas 2401,13 (2496,13-95) eurot. Toimikust nähtub, et
    kohtu poolt määratud ekspertiisi tasu oli 420 eurot (kd III lk 2)
31. Arvestades menetluskulude jaotust, mille järgi hageja kanda jäi 5% on hageja poolt kostjale III
    hüvitatav menetluskulu 141,06 [(2401,13+420)*5%] eurot.
Tasaarvestus
32. TsMS § 445 lg 1 teise lause kohaselt tasaarvestatakse kohtulahendi resolutsioonis poolte
    nõuded rahuldatud osas. TsMS § 463 lg 2 sätestab, et määrusele kohaldatakse vastavalt otsuse
    kohta sätestatut, kui seadusest või määruse olemusest ei tulene teisiti.
   Kohus tasaarvestab hageja ja kostja III vastastikused kohtumäärusega välja mõistetavad
   menetluskulud, mille tulemusena mõistetakse kostjalt III hageja kasuks välja menetluskulud
   8144,19 (7785,25+500 -141,06) eurot, sh on solidaarselt väljamõistetud kulud 7785,25 eurot.
33. TsMS § 177 lg 3 kohaselt kohtulahend menetluskulude rahalise suuruse kindlaksmääramise
    kohta toimetatakse menetlusosalistele kätte. TsMS § 178 lg 2 kohaselt võib menetluskulude
    kindlaksmääramise peale edasi kaevata menetluskulude hüvitamiseks õigustatud või
    menetluskulusid kandma kohustatud isik, kui vaidlustatav menetluskulude summa ületab 200
    eurot. Menetluskulude kindlaksmääramise vaidlustamisel tekkinud kulusid ei hüvitata (TsMS
    § 178 lg 4).
Kohtunik /allkirjastatud digitaalselt/




                                                                                                      6
