                            KOHTUOTSUS
                              EESTI VABARIIGI NIMEL
Kohus                            Harju Maakohus
Kohtunik                         Tiia Mõtsnik
Otsuse tegemise aeg ja koht      29. aprill 2016.a, Tallinn, Kentmanni kohtumaja
Tsiviilasja number               2-15-7179
Tsiviilasi                       XXXXhagi XXXXvastu juhatusest         tagasikutsumise
                                 nõudes
Tsiviilasja hind                 3500 eurot
Menetlusosalised ja nende        Hageja: XXXX(isikukood XXXX, elukoht XXXX)
esindajad                        Hageja lepinguline esindaja: vandeadvokaat Anton Sigal,
                                 advokaat         Kristiina       Reinson        (e-post
                                 menetlus@primus.legal)
                                 Kostja: XXXX(isikukood XXXX, elukohjt: XXXX, e-post
                                 XXXX)
                                 Kostja lepinguline esindaja: vandeadvokaat Kalle-Kaspar
                                 Sepper (e-post menetlus@sirel.com)
Menetlustoimingu tegemise viis   Kohtuistungi toimumise aeg 02.03.2016.a.
RESOLUTSIOON
   1. Jätta XXXXhagi XXXXvastu osaühingu XXXX(registrikood XXXX) juhatuse
      liikme kohalt tagasikutsumise nõudes rahuldamata.
   2. Rahuldada XXXXvastuhagi XXXXvastu osaühingu XXXX(registrikood XXXX)
      juhatuse liikme kohalt tagasikutsumise nõudes.
   3. Kutsuda XXXXosaühingu XXXX(registrikood XXXX) juhatuse liikme kohalt
      tagasi.
Menetluskulude jaotus
   1. Menetluskulud jätta XXXXkanda.
   2. Rahuldada XXXXmenetluskulude suuruse kindlaksmääramise avaldus.
   3. Määrata XXXXmenetluskulude suurus kindlaks summas 5207,50 eurot (ilma
      käibemaksuta).
   4. Välja mõista XXXXXXXXkasuks menetluskulud summas 5207,50 eurot (ilma
      käibemaksuta).
  5. Välja mõista XXXXXXXXkasuks viivis menetluskuludelt võlaõigusseaduse § 113 lg
     1 teises lauses sätestatud määras alates käesoleva määruse jõustumisest kuni
     menetluskulude tasumiseni.

Edasikaebamise kord

Kohtuotsusele võib esitada apellatsioonkaebuse 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavaks tegemisest.
Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu,
mille tegemiseks ta menetlusabi taotleb, eelkõige esitama kaebuse. Kaebuse põhjendamiseks
või riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või
tähtaja pikendamise eesmärgil. See ei välista menetlustähtaja ennistamist.

Asjaolud ja hageja nõue

Hageja ja kostja on ehitusfirma osaühing XXXX(registrikood XXXX) võrdsetes osades
osanikud ja juhatuse liikmed alates 2006. a. Alates 2012. aasta detsembrist on kostja ka
kolmanda isiku XXXXOÜ (registrikood XXXX) ainuosanik ja juhatuse liige. 2014. aasta
lõpus asus XXXXOÜ osaühingu XXXXtegevust üle võtma. Kostja saatis 13.10.2014
osaühing XXXXtöötajatele e-kirja, kus viitas kostja ja hageja erimeelsustele ning teatas otse,
et kavatseb tema ainuomandis oleva ühinguga osaühingu XXXXtegevuse järk-järgult üle
võtta kutsudes töötajaid kostjaga ühendust võtma. 07.11.2014 seisuga on XXXXOÜ 35-st
töötajast 31 endised osaühingu XXXXtöötajad. 26.11.2014 teatas kostja osaühingu
XXXXsenistele koostööpartneritele osaühingu XXXXesindajana, et XXXXOÜ asub
pakkuma osaühingu XXXXpoolt seni osutatud ehitusteenust. 04.12.2014 asus kostja
osaühingu XXXXnimel sõlmitud lepinguid lõpetama. Seega on kostja 2014. a lõpus ja 2015. a
alguses sisuliselt omastanud XXXXOÜ abil osaühingu XXXXettevõtte, võttes üle kõik selle
töötajad ja kliendisuhted. Hageja leiab, et kostja selline käitumine tähendab konkurentsikeelu,
ärisaladuse tagamise ja hoolsuskohustuse rikkumist, kuivõrd kostja on eelistanud juhatuse
liikmena osaühingu XXXXhuvidele muid isiklikke huve. Kostja on paralleelselt osaühingu
XXXXtegevusega alustanud samas valdkonnas konkureeriva ettevõtte tegevusega olles
konkureeriva ettevõtte omanik ja juhatuse liige. Samuti on kostja selline tegevus vaadeldav
kõlvatu konkurentsi pakkumisena, kuivõrd kostja kasutades ära oma positsiooni osaühingus
XXXXpõhjustas osaühingu XXXXtegevuse peatumise ja ettevõtlustegevuse üleviimise teise
äriühingusse. Sellise tegevuse tagajärjeks oli muu hulgas õigusvastase kahju tekitamine, sest
kostja seadusvastase tegevuse tõttu lõppes osaühingu XXXXkasumlik tegevus.
Eeltoodust tulenevalt nõuab hageja kostja tagasikutsumist kohtu poolt osaühingu
XXXXjuhatuse liikme kohalt.

Kostja vastuväited ja vastuhagi

Kostja hagi ei tunnista ja vaidleb sellele vastu. Kostja märgib, et kõik hageja poolt
hagiavalduses esile toodud asjaolud on moonutatud ja ebaõiged ning tegelikult on hageja
eelnev tegevus põhjustanud osaühingu XXXXtegevuse lõppemise ja kahju tekkimise.
Kostja selgitab, et osaühingut XXXXjuhtis igapäevaselt ja sisuliselt kostja üksi ning hageja
teostas lihtsalt Tallinna kontorisse saabuvate arvete maksmise. Seejuures said nii kostja kui ka


                                                                                              2
hageja igakuiselt ühesuurust töötasu ning võrdväärses summas dividende, hoolimata sellest, et
nende panus ettevõtte tegevusse, selle toimimisse ning arendamisse ei olnud võrdne.
2014. a septembris kohtusid hageja ja kostja Tallinnas, kus kostja teavitas hagejat soovist
osaühingu XXXXtegevus ja seega ka koostöö hagejaga lõpetada. Esialgselt lepiti kokku, et
osaühingu XXXXenam uusi ehitusobjekte ei võta, kuid pooleliolevad objektid lõpetatakse
osaühingu XXXXpoolt. 2015. a märtsi seisuga pidid pooleliolevad objektid ja seega ka
ettevõtte tegevus olema lõpetatud. Osaühing XXXXpidi jääma registrisse alles, sest ettevõtte
poolt teostatud tööde osas kehtisid garantiikohustused. Plaan oli ettevõtet mitte likvideerida
kuni 2017. aastani, mil garantiikohustused lõpevad. Hageja soov oli tegevuse lõpetamisel
jätkata teise ettevõttega, sama soov oli ka kostjal. Hageja soovis esialgu osaühingu
XXXXtöötajad jagada enda ja kostja poolt loodavate ettevõtete vahel selliselt, et mõlemad
ettevõtted võtavad
osaühingu XXXXtöötajatest üle pooled. Kuna aga enamus töötajaid soovisid
tööandjana näha kostja loodavat ettevõtet ning et töötajatele ei saa peale suruda kohustuslikus
korras töölepingu sõlmimist ühe või teise ettevõttega, lepiti kokku, et töötajatele teatatakse
osaühingu XXXXtegevuse lõpetamisest ning sellest, et ettevõtte omanikud jätkavad eraldi
kumbki omas ettevõttes. 13.10.2015 saadetud kirjas andis kostja töötajatele teada olukorrast
ning ühtlasi märkis, et kes soovib see võib töösuhet jätkata uues loodavas ettevõttes.
2014. a oktoobris teatas kostja hagejale, et ta soovib osta osaühingule XXXXkuuluva
meiliserveri ja domeeni (www.plaatimine.ee). Selle peale teatas hageja, et server ja domeen
kuuluvad 100%-liselt temale kui eraisikule, sest tema on domeeni registreerinud ning vastava
lepingu sõlminud. Kostja märgib, et kõik domeeniga seonduvad arved on alati maksnud
osaühing XXXX. Pärast nimetatud vestlust sulges hageja kostja ligipääsu serverile. 2014. a
oktoobri lõpus sulges hageja meilipostkastid täielikult selliselt, et ükski ettevõtte töötaja peale
hageja ei saanud oma e-maili kasutada. Lisaks teatas hageja 29.10.2014, et osaühingu
XXXXkontori üürileping läheb temaga seotud ettevõttele üle. 30.10.2014. a teatas hageja
kostjale, et kõik osaühingu XXXXpangakaardid on tema poolt suletud. Selle tagajärjel seiskus
osaühingu XXXXettevõtte töö täielikult. Sellise tegevusega tekitas hageja tellijate ja tarnijate
usaldamatuse osaühingu XXXXsuhtes, sest ettevõttega polnud võimalik kontakteeruda,
samuti ei saanud arveid tasuda. Kuna osaühingul XXXXolid objektid veel pooleli, oli kostja
hageja tegevuse tõttu sunnitud looma kiiresti uue meiliserveri ning taastama kirjavahetuse
tarnijate ja tellijatega.
25.11.2014. a saatis hageja kostjale e-kirja pealkirjaga „Firmade jagamine“, milles märkis, et
osaühingu XXXXtegevus kuulub kokkuleppel kostjaga lõpetamisele 2015. aasta märtsis.
2014. aasta detsembri alguses esitas hageja oma teise ettevõtte OÜ XXXX(registrikood
XXXX) poolt osaühingule XXXXkolm arvet kokku summas 115 800 eurot ning vastav
summa kanti ka üle. Selle tagajärjel jäi osaühingu XXXXarvele kõigest 187 eurot. Kostja
hinnangul on tegemist raha omastamisega, kuivõrd arved olid fiktiivsed. Hageja tegi
analoogsete arvete alusel 2014. a detsembri jooksul veel sarnaseid ülekandeid. Selle tagajärjel
ei olnud võimalik maksta töötajatele palka.
02.12.2014. a, sulges hageja osaühingu XXXXmaterjalitarnijate juures krediidikontod, et
osaühing XXXXei saaks enam materjali tellida.
Eeltoodust nähtub, et alates 2014. aasta oktoobrist kuni detsembrini on hageja teinud kõik
selleks, et osaühingu XXXXtegevus halvata ning tekitada ettevõttele märkimisväärne varaline
kahju. Kuivõrd osaühingu XXXXobjektidel sai materjal otsa, mis ei võimaldanud enam
lepingulisi kohustusi tellijate ees täita, samuti ei olnud võimalik maksta töötajatele palka, oli
ainus võimalus asutada kiiresti teine ettevõte, mille tegevust ei saaks pahatahtlikult käituv
hageja häirida.
Kostja tegi kõik endast oleneva, et hageja tegevuse tõttu tekkinud viivitused tellijate ja
tarnijate ees saaksid kokkuleppel mõistliku lahenduse. Kui kostja ei oleks seda teinud, oleks


                                                                                                 3
sellega kaasnenud äärmiselt suured rahalised nõuded leppetrahvide ja viiviste näol, samuti
ilmajäämine välja antud panga- ja muudest garantiidest.
Hageja tegevuse tõttu tekkinud olukorra tõttu hakkasid osaühingu XXXXtöötajad esitama
kostjale juba 2014. a detsembris avaldusi töölepingu lõpetamiseks, sest ettevõtte tulevik ei
olnud kindel.
Eeltoodust tulenevalt märgib kostja, et hagi on käesolevas asjas esitatud pahauskselt, kohtule
avaldatud asjaolud on hageja poolt väga suures ulatuses moonutatud ning hagi rahuldamiseks
puuduvad alused.

Kostja on lisaks vastuväidetele esitanud vastuhagi.
Kostja on seisukohal, et esinevad alused hageja eelkirjeldatud käitumisest tulenevalt hageja
tagasikutsumiseks osaühingu XXXXjuhatuse liikme kohalt. Hageja tegevus on olnud selgelt
juhatuse liikme kohustusi rikkuv, osaühingule XXXX, tema töötajatele ja äripartneritele kahju
tekitav ning selgelt lojaalsuskohustust rikkuv. Kostja nõuab vastuhagis kohtu poolt
äriseadustiku 184 lg 5 alusel hageja tagasikutsumist osaühingu XXXXjuhatuse liikme kohalt.

Kostja esitas taotluse tunnistajatena üle kuulata osaühingu XXXXtöötajad XXXXja XXXX.

Hageja vastus vastuhagile

Hageja märgib seoses vastuhagiga, et kui kohus peaks tuvastama mõlema juhatuse liikme
kohustuste rikkumised, tuleks tagasi kutsuda see juhatuse liige, kelle rikkumised on raskemad.
Hageja on seisukohal, et kahtlemata on kostja rikkumised raskemad, sest kostja sisuliselt
omastas XXXXOÜ kaudu osaühingu XXXXettevõtte (st töötajad, kliendid jm vajalikud
elemendid) ja rikastus selle arvelt.
Hageja selgitab, et vaatamata aruteludele ettevõtte lõpetamise osas polnud tema ja kostja
vahel kokkulepet osaühingu XXXXjagamise või lõpetamise kohta. Kostja on õigustanud
ettevõtte ülevõtmist vajadusega kaitsta töötajate ja koostööpartnerite huve, kuid see asjaolu ei
saa kuidagi õigustada ettevõtte tasuta ülevõtmist. Kui koostöö hagejaga oli tõesti muutunud
võimatuks (mille kohta ühtegi tõendit ei ole), siis pidi kostja tegema konkreetseid
ettepanekuid ühingu tegevuse ümberkorraldamiseks, lähtudes eelkõige ühingu enda huvidest,
ning äärmisel juhul esitama hagi hageja tagasikutsumiseks juhatusest. Asjas ei ole aga ühtegi
tõendit selle kohta, et kostja oleks midagi taolist üritanud.
Hageja leiab, et kostja argumendid hageja tagasikutsumiseks pole põhjendatud, sest kostja
tugineb sellistele asjaoludele, mis leidsid aset pärast hageja poolt 13.10.2014 saadetud e-kirja
(e-kiri töötajatele, kus hageja teatas plaanist jätkata tegevust teise ettevõtte all). Hageja
selgitab, et piiras kostja ligipääsu e-posti aadressile ja kontorile, takistas kostjal ülekannete
tegemist, sulges krediidikonto ühe tarnija juures, kandis raha üle oma ühingule, sellel
põhjusel, et takistada ettevõtte ülevõtmist kostja poolt.
Hageja vaidles vastu kostja taotlusele tunnistajate ülekuulamise kohta, kuivõrd tunnistajad on
kostja alluvad ning nende ütlused ei saa anda rohkem teavet, kui on esitatud kostja
seisukohas.

Kohtuotsuse põhjendused

Kohus, uurinud seadusest juhindudes kõiki tõendeid igakülgselt, täielikult ja objektiivselt,
asub seisukohale, et hagi tuleb jätta rahuldamata ning vastuhagi rahuldada.

Tsiviilkohtumenetluse seadustik (TsMS) § 5 lg 1 kohaselt menetletakse hagi poolte esitatud
asjaolude ja taotluste alusel, lähtudes nõudest. Nimetatud sätte lg 2 kohaselt on pooltel võrdne


                                                                                               4
õigus ja võimalus oma nõuet põhjendada ja vastaspoole esitatu ümber lükata või sellele vastu
vaielda. Pool määrab ise, mis asjaolud ta oma nõude põhjendamiseks esitab ja milliste
tõenditega neid asjaolusid tõendab. TsMS § 230 lg 1 kohaselt peab kumbki pool
hagimenetluses tõendama neid asjaolusid, millele tuginevad tema nõuded ja vastuväited.
TsMS § 231 lg 2 järgi poolte faktilise asjaolu kohta esitatud väide ei vaja tõendamist, kui
vastaspool võtab selle omaks ning lg 4 järgi omaksvõttu eeldatakse, kui vastaspool ei
vaidlusta faktilise asjaolu kohta esitatud väidet selgesõnaliselt ja vaidlustamise tahe ei ilmne
ka poole muudest avaldustest.
Kohus juhindub antud asja lahendamisel äriseadustiku (ÄS) § 184 lg 5, mis reguleerib
osaühingu juhatuse liikme tagasikutsumist kohtu poolt, ÄS §§ 185, 186, 187 ning
tsiviilseadustiku üldosa seaduse (TsÜS) § 35, mis reguleerivad juriidilise isiku juhtorgani
liikme hoolsus ja lojaalsus kohustust ning ärisaladuse hoidmise kohustust.

Pooled vaidlevad selle üle, kas esineb ÄS § 184 lg 5 mõttes mõjuv põhjus juhatuse liikme
tagasikutsumiseks kohtu poolt. Menetluses on lisaks hagile esitatud vastuhagi ning pooled
paluvad kohtult vastakuti teineteise tagasikutsumist juhatuse liikme kohalt.

Hageja hinnangul on kostja tagasikutsumine põhjendatud hoolsus- ja lojaalsuskohustuse
rikkumise tõttu, mis on väljendunud selles, et kostja, olles XXXXOÜ (registrikood XXXX)
osanik ja juhatuse liige ja kasutades oma positsiooni osaühingus XXXX(registrikood XXXX),
võttis üle osaühingu XXXXettevõtlustegevuse ja jätkab seda nüüd XXXXOÜ all.

TsÜS § 35 kohaselt juriidilise isiku juhtorgani liikmed peavad oma seadusest või põhikirjast
tulenevaid kohustusi täitma juhtorgani liikmelt tavaliselt oodatava hoolega ja olema
juriidilisele isikule lojaalsed.

ÄS § 187 lg 1 ja lg 2 järgi peab juhatuse liige oma kohustusi täitma korraliku ettevõtja
hoolsusega. Juhatuse liikmed, kes on oma kohustuste rikkumisega tekitanud kahju
osaühingule, vastutavad tekitatud kahju hüvitamise eest solidaarselt. Juhatuse liige vabaneb
vastutusest, kui ta tõendab, et on oma kohustusi täitnud korraliku ettevõtja hoolsusega.

ÄS § 185 lg 1 p 1-3 sätestavad, et juhatuse liige ei või osanike nõusolekuta, nõukogu
olemasolul aga nõukogu nõusolekuta: 1) olla füüsilisest isikust ettevõtjaks osaühingu
tegevusalal; 2) olla osaühinguga samal tegevusalal tegutseva täisühingu osanik või
usaldusühingu täisosanik; 3) olla osaühinguga samal tegevusalal tegutseva äriühingu
juhtorgani liige, välja arvatud, kui on tegemist ühte kontserni kuuluvate ühingutega.
ÄS § 185 lg 3 sätestab, et keelatud tegevuse lõpetamise ja keelatud tegevusest saadud tulu
üleandmise nõude aegumistähtaeg on kolm kuud päevast, mil osaühing sai teada
konkurentsikeelu rikkumisest, kuid mitte pikem kui kolm aastat konkurentsikeelu rikkumisest.
Kahju hüvitamise nõudele kohaldatakse üldist aegumistähtaega.

ÄS § 186 lg 1 kohaselt peavad juhatuse liikmed hoidma osaühingu ärisaladust.

Kohus märgib selgitavalt, et juhatuse liikme hoolsuskohustuse all tuleks eelkõige mõista seda,
et juhatuse liige peab tegutsema korraliku ettevõtja hoolsusega, olema otsuste langetamisel
piisavalt informeeritud ja mitte võtma põhjendamatuid riske.
Korraliku ettevõtja hoolsuse all tuleks mõista seda, et juhatuse liige ei teosta juhtimisel oma
isiklikke huve, on kogunud otsuse langetamiseks piisavalt asjakohast infot ning käitub ühingu
huve silmas pidades parima äranägemise järgi. Korraliku hoolsusega ettevõtjat iseloomustab
lisaks tegutsemine heas usus ja majanduslikult kõige otstarbekamal viisil. Üldiselt võib öelda,


                                                                                              5
et juhatuse liige peab käituma nii, nagu antud olukorras käituks keskmine heas usus tegutsev
vastav ametikandja.

Juhatuse liikme lojaalsuskohustuse all peab mõistma kohtu hinnangul eelkõige seda, et
juhatuse liige ei tohi eelistada enda isiklikke huve äriühingu huvidele ning vältima peab
huvide konflikti tekkimist. Lojaalsuskohustuse alla mahub ka ärisaladuse kaitsmise kohustus
(ÄS § 186) ning konkurentsikeelu rikkumisest hoidumise kohustus (§ 185).

Kuivõrd pooled heidavad vastakuti ette seda, et ühe poole käitumine põhjustas teise poole
vastava käitumise, siis on oluline esmalt analüüsida toimunud sündmuste kronoloogilist
järjekorda.
Antud juhul puudub poolte vahel vaidlus järgmiste sündmuste toimumises. 2014. a septembris
kohtusid hageja ja kostja ning omavahel arutati koostöö lõpetamist osaühingu XXXXraames.
Pooled on avaldanud seisukohti selles osas, et võimalik ettevõtte lõpetamise aeg võiks olla
2015. a märts seoses pooleliolevate tööde lõpetamisega (hageja 25.11.2014 e-kiri, kd I, tlk
76). 13.10.2015 saadetud e-kirjas andis kostja töötajatele teada osaühingu
XXXXlõpetamisest. 2014. a oktoobris teatas kostja hagejale, et ta soovib osta osaühingule
XXXXkuuluva meiliserveri ja domeeni (www.plaatimine.ee). Selle peale teatas hageja, et
server ja domeen kuuluvad 100%-liselt temale kui eraisikule, sest tema on domeeni
registreerinud ning vastava lepingu sõlminud. Hageja sulges 2014. a oktoobris meilipostkastid
täielikult selliselt, et ükski ettevõtte töötaja peale hageja ei saanud oma e-maili kasutada.
Lisaks teatas hageja 29.10.2014 kostjale, et osaühingu XXXXkontori üürileping läheb temaga
seotud teisele ettevõttele üle. 30.10.2014. a teatas hageja kostjale, et kõik osaühingu
XXXXpangakaardid on tema poolt suletud. 2014. aasta detsembri alguses esitas hageja oma
teise ettevõtte OÜ XXXX(registrikood XXXX) poolt osaühingule XXXXkolm arvet kokku
summas 115 800 eurot ning vastav summa kanti ka üle. Selle tagajärjel jäi osaühingu
XXXXarvele 187 eurot. Hageja tegi analoogsete arvete alusel 2014. a detsembri jooksul veel
sarnaseid ülekandeid. Hageja tunnistas menetluse käigus, et selliste väljamaksete tegemine
teatud teenuse osutamise arve sildi all oli maksude optimeerimise tõttu tavapärane (kd III, tlk
8). 02.12.2014. a sulges hageja osaühingu XXXXmaterjalitarnijate juures krediidikonto.
Osaühingu XXXXtöötajad hakkasid esitama 2014. a detsembris avaldusi töölepingu
lõpetamiseks osaühinguga XXXXettevõtte ebakindla tuleviku tõttu.

Hageja selgitab, et eelkirjeldatud tegevused tema poolt olid vajalikud takistamaks ettevõtte
üleminekut sisuliselt kostjale, kuivõrd kostja tegeles aktiivselt ettevõtte ülemineku
ettevalmistamisega ja rikkus seeläbi raskelt eespool märgitud juhatuse liikme kohustusi.
Hageja on ühtlasi seisukohal, et pooled ei leppinud kokku osaühingu XXXXlõpetamise
tingimustes.
Kohus märgib esmalt, et hageja 28.10.2014, 29.10.2014, 30.10.2014 ja 25.11.2014 (kd I, tlk
76-79) e-kirjadest nähtub, et pooltevahelised suhted olid konfliktsed ning mõlema poole tahe
oli suunatud koostöö lõpetamisele osaühingu XXXXall, st pooled möönsid, et osaühingu
XXXXtegevusel pole perspektiivi omanike omavaheliste vastuolude tõttu. Kostja vastavat
väidet kinnitab lisaks hageja 25.11.2014 e-kirjas kajastatud seisukoht, et ettevõtte tegevuse
lõpetamine võiks toimuda 2015. a märtsis, et vältida pooleliolevate tööde tegemata jätmist.
Kohus leiab, et pooled ei leppinud küll kokku ettevõtte lõpetamise täpsetes tingimustes, kuid
tõendatuks tuleb lugeda kostja seisukoht, mille kohaselt soovisid pooled osaühingu
XXXXtegevuse lõpetamist. Samuti on hageja 09.12.2015 kohtuistungil tunnistanud, et
osaühingul XXXXpole tulevikku (kd II, tlk 132). Seda asjaolu, et poolte tahe oli suunatud
ettevõtte lõpetamisele, tuleb kohtu hinnangul arvestada kostja kohustuste rikkumise
hindamisel.


                                                                                             6
Hageja hinnangul näitavad 29.09.2014 töötaja kiri (kd III, tlk 11) ja kostja poolt saadetud
13.10.2014 e-kiri (kd I, tlk 18), et kostja tegeles juba 2014. a septembrist aktiivselt ettevõtte
ülevõtmisega ning kostja kutsus sellega esile hageja järgnenud sammud, mis hageja väitel oli
suunatud ettevõtte ülevõtmise takistamisele. Kohus selle väitega ei nõustu, kuivõrd ühe
töötaja kirja pinnalt, mis puudutab ühe isiku palgaküsimust, ei ole võimalik kohtu hinnangul
teha järeldust ettevõtte ülevõtmise kavatsuse kohta. Antud juhul on siiski kõige olulisem
kohtu hinnangul see, et antud kiri ei puuduta tegelikult palgatingimusi mitte uues ettevõttes
vaid osaühingus XXXX. Kohus märgib, et tunnistaja XXXX on selgitanud (kd III, tlk 36), et
alustas osaühingus XXXX2012. a parandusmehena ning 2014 . a kevad-suvel oli seal
praktikal töödejuhatajana ning 2014. a oktoobris määratigi ta töödejuhatajaks. XXXX märgib,
et 29.09.2014 e-kiri puudutabki palgatingimusi uuel ametikohal, kuid seda osaühingus
XXXXja mitte muus ettevõttes. Samuti ei ole ettevõtte ülevõtmise kavatsust võimalik
tuletada 13.10.2014 e-kirjast. Vastava kirja puhul peab kohtu hinnangul arvestama poolte
eelnevat mõttevahetust ettevõtte tuleviku üle ning kohus tuvastas eespool, et tõendatud on see,
et poolte tahe oli suunatud ettevõtte tegevuse lõpetamisele. Kohtu hinnangul on kõnealune e-
kiri käsitletav töötajate teavitamisena ettevõtte tuleviku osas, mida ei saa lugeda
pahatahtlikuks käitumiseks. Kohus leiab, et kostja pakkumine soovi korral asuda tööle tema
uude ettevõttesse, ei ole käsitletav pahatahtliku ega õigusvastase tegevusena, kuivõrd see ei
kohustanud kedagi millekski. Samuti ei sisaldanud see pakkumine mingisuguseid
konkreetseid lubadusi või peibutusi töötajate otsuste mõjutamiseks või meelitamiseks.
Töötajate poolt 2014. a detsembris esitatud töölepingu lõpetamise avaldustest (kd I, tlk 127-
139) nähtub, et töötajad on ise vabatahtlikult avaldanud soovi lõpetada töösuhe osaühinguga
XXXX. Kohtu hinnangul pole tõendatud, et töötajate hilisem tööleasumine XXXXOÜ-sse oli
kostjapoolse pahatahtliku ja kavatsetud ettevõtte ülevõtmise tulemus. Kohus juhib tähelepanu
asjaolule, et 2014. a oktoobri lõpus oli ettevõtte tegevus muudetud hageja poolt sisuliselt
võimatuks.
Kohus on tuvastanud, et 13.10.2014 e-kirja saatmisele järgnesid hageja poolt tegevused, mis
seiskasid ettevõtte tegevuse. 28.10.2014 hageja poolt saadetud e-kirjast (kd I, tlk 76) on muu
hulgas välja loetav, et hageja on valmis minema nii kaugele, et ettevõtte tegevus muutub
võimatuks. Muu hulgas on tunnistaja XXXX oma ütlustega kinnitanud (kd III, tlk 36), et
hageja ähvardas 2014. a oktoobri lõpus osaühingu XXXXnö põhja lasta. Sellele järgnesid
lühikese aja jooksul hageja poolt tegevused, mida hageja on menetluses ka tunnistanud: 1)
hageja sulges kõigi töötajate meilipostkastid, mis muutis võimatuks ettevõttega suhtlemise; 2)
hageja andis üle ettevõtte ruumide üürilepingu teisele temaga seotud ettevõttele, mis jättis
ilma ettevõtte kontorist; 3) hageja sulges ettevõtte pangakaardid, mis raskendas arvete ja
palkade tasumist; 4) hageja sulges materjalide tarnija juures krediidikonto, mille tagajärjel ei
saanud materjali puuduse tõttu täita lepingulisi kohustusi. Eeltoodu alusel on kohus
seisukohal, et hageja teostas nimetatud tegevusi teadlikult ja pidas võimalikuks, et see toob
kaasa ettevõtte tegevuse võimatuse. Seega on kohtu hinnangul eluliselt usutav kostja selgitus,
et kuivõrd osaühingu XXXXobjektidel sai materjal otsa, mis ei võimaldanud enam lepingulisi
kohustusi tellijate ees täita, samuti ei olnud võimalik maksta töötajatele palka, oli ainus
võimalus asutada kiiresti teine ettevõte, mille tegevust ei saaks pahatahtlikult käituv hageja
häirida ning kui kostja ei oleks seda teinud, oleks sellega kaasnenud äärmiselt suured
rahalised nõuded leppetrahvide ja viiviste näol, samuti ilmajäämine välja antud panga- ja
muudest garantiidest. Kohus leiab, et kostja tegevus ei olnud kantud isiklikest huvidest ning
soovist pahatahtlikult omastada teise ettevõtte vara. Kohtu hinnangul näitab seda ka asjaolu,
et suletud meilipostkastide asemel uute loomisel määratles kostja need kui osaühingu
XXXXkontaktandmetena, mitte XXXXOÜ kontaktandmetena (kostja 23.10.2014 e-kiri ja
24.10.2014 e-kiri, kd I, tlk 24-25). Eeltoodut ei muuda asjaolu, et uued kontaktandmed


                                                                                               7
registreeris XXXXOÜ. Kohtu hinnangul on see mõistetav, kuivõrd kostja soovis vältida
hageja võimalikku pahatahtlikku tegevust ka nende kontaktandmete osas. Lisaks on tunnistaja
XXXXkinnitanud oma ütlustega hageja tegevusest tingitud takistuste esinemist normaalse
äritegevuse läbiviimiseks ning osaühingu XXXXhuvidest lähtuvat kostja tegevust (kd III, tlk
33-34). Kostja on lisaks esile toonud (kd II, tlk 15), et XXXXOÜ täidab muu hulgas
osaühingu XXXXgarantiikohustusi. Seda on kinnitanud ka tunnistaja XXXX (kd III, tlk 36).
Hageja pole sellele vastu vaielnud, kuid märgib, et XXXXOÜ esitab selle eest arveid
osaühingule XXXXning sellest tekib kahju osaühingule XXXX(kd II, tlk 89). Kohus märgib,
et hageja pole tõendanud, et nimetatud arved oleksid põhjendamatult suured või esitatud ilma
tegelikke toiminguid tegemata. Samuti pole hageja põhjendanud, kas garantiikohustuste
täitmata jätmise korral jääks osaühingule XXXXkahju tekkimata. Kohtu hinnangul on antud
olukorras eluliselt usutavam kostja selgitus, mille kohaselt ta teostab XXXXOÜ alt
garantiikohustusi selleks, et vältida lepinguliste sanktsioonide rakendumist osaühingu
XXXXsuhtes, mis tähendaks tõenäoliselt olulist rahalist kahju. Hageja on muu hulgas
väitnud, et kostja on kasutanud osaühingu XXXXrahalisi vahendeid XXXXOÜ huvides ning
esitanud kohtule enda poolt tellitud ekspertiisi (kd II, tlk 99-120). Kohus märgib selgitavalt, et
vastav ekspertiis on siiski ühe poole poolt esitatud tõend nagu iga teine ning selles esitatud
seisukohad ei ole kohtu jaoks siduvad. Kohus leiab, et nimetatud ekspertiisist tuletatud
seisukoht (kd II, tlk 105), et XXXXOÜ on kasutanud osaühingu XXXXrahalisi vahendeid nt
2014. a novembris on oletuslik ning tõendamata. Kostja juhib tähelepanu asjaolule (kd II, tlk
145), et 2014. a novembris oli hageja juba osaühingu XXXXtegevuse blokeerinud ning juba
30.10.2014 (kd I, tlk 78) teatas hageja e-kirjas, et väljamaksete tegemine tema teadmata ei ole
enam võimalik. Seoses hageja poolt esitatud ekspertiisis sisalduva ettevõtte väärtuse
hindamise meetodiga ja poolte vaidlusega hindamise meetodi adekvaatsuse üle märgib kohus,
et antud vaidlust arvestades ei oma ettevõtte väärtus tähendust ning seetõttu pole vaja kohtul
hinnata ettevõtte väärtuse hindamise meetodi asjakohasust.
Hageja on ette heitnud kostjale, et ta on teinud põhjendamatuid rahalisi ülekandeid XXXXOÜ
kasuks. Kohtu hinnangul ei ole hageja vastavad seisukohad veenvad ja tõendatud, arvestades,
et hageja on endaga seotud ettevõtte kasuks tehtud väljamakseid selgitanud läbivalt nii, et
tegemist oli tavapärase maksude optimeerimise eesmärgil tehtud väljamaksetega ning arvetel
olidki kirjas sisuliselt fiktiivsed teenused. Lisaks on 30.10.2014 (kd I, tlk 78) hageja e-kirjas
teatanud kostjale, et väljamaksete tegemine tema teadmata ei ole enam võimalik. Kohus leiab,
et antud juhul pole hageja esitanud tõendeid, millest ilmneks kostja poolt põhjendamatute
ülekannete tegemine XXXXOÜ-le. Kostja on esitanud kohtule asjakohased arved ja
selgitused ülekannete kohta ning puudub alus kahelda nende tõele vastavuses.

Kohus leiab, et eeltoodud tegevuses ei ole tuvastatav kostja hoolsuskohustuse rikkumine
juhatuse liikmena. Kohtu hinnangul on kostja käitunud nii, nagu antud olukorras käituks
keskmine heas usus tegutsev vastav ametikandja. Hageja ei ole tõendanud, milles seisnes
kostja isiklike huvide eelistamine olukorras, kus hageja tegevus oli halvanud osaühingu
XXXXtegevuse, mille tõttu ei saanud osaühing XXXXoma kohustusi täita ning sellest
tulenevalt jätkas kostja teise ettevõtte kaudu vastavate kohustuste täitmist. Hageja pole
põhjendanud ega tõendanud, milles seisnes kostja isiklike huvide eelistamine, kui ta täitis
sisuliselt osaühingu XXXXkohustusi. Poolte vahel pole vaidlust selles, et 2014. a oktoobris,
mil hageja käitumine tõi kaasa osaühingu XXXXtegevuse seiskumise, oli osaühingul
XXXXpooleli tööde teostamine. Seega sattus loogiliselt ohtu osaühingu XXXXpoolt oma
lepinguliste kohustuste täitmine ning selle ohu realiseerumisel kaasnenuks loogiliselt nõuete
esitamine võlausaldajate poolt ning lepingutes ettenähtud sanktsioonide rakendumine. Kohus,
arvestades tuvastatud asjaolusid, leiab, et kostja käitus antud olukorras heas usus ja oma
parima äranägemise järgi, mis ühtlasi oli ka osaühingu XXXXhuve silmas pidades


                                                                                                8
majanduslikult kõige otstarbekam viis, sest aitas vältida lepinguliste sanktsioonide
rakendumist, sh kahjunõuete esitamist osaühingu XXXXsuhtes. Kohus leiab, et hageja väited,
et kostja pidanuks proovima muid meetmeid olukorra parandamiseks, sh nt püüdma tagasi
kutsuda hagejat juhatusest, ei ole asjakohased. Kostjal on 50% osalus ning pooltevahelisi
suhteid ja hageja reaalset tegevust arvestades ei saanud kostja eeldada, et olukorra saab
operatiivselt lahendada koostöös hagejaga, kes omab ülejäänud 50% osalust.

Hageja heidab ka lojaalsuskohustuse rikkumist kostjale ette. Eespool tuvastas kohus, et
isiklike huvide eelistamist äriühingu huvidele kostja puhul ei esinenud.
Seoses konkurentsikeelu rikkumise väitega märgib kohus järgmist. Antud juhul on tuvastatud,
et kostja on samaaegselt nii XXXXOÜ kui ka osaühingu XXXXosanik ja juhatuse liige.
Samuti ei ole kostja vaidlustanud, et XXXXOÜ tegevus toimub ehitusvaldkonnas. ÄS § 185
lg 1 p 3 ei tähenda absoluutset keeldu omada osalust teises ettevõttes. Samuti on kohtu
hinnangul oluline antud olukorras see, et kostja ei teostanud paralleelselt kahes erinevas
ehitusvaldkonna ettevõttes äritegevust, vaid jätkas teise ettevõtte all äritegevust, kui
osaühingu XXXXall muutus see võimatuks. Kohus on eespool leidnud, et kostja tegevust ei
saa pidada isiklikke huve eelistavaks ning seetõttu pole kohtu hinnangul põhjendatud
käsitleda kostja osalust kahes sama valdkonna ettevõttes konkurentsikeelu rikkumiseks, kui
ainult üks neist on reaalselt toimiv ettevõte. Konkurentsikeelu rikkumisest saaks rääkida
olukorras, kus oleks tuvastatav kostja poolt juhtorgani liikme positsiooni ärakasutamine enda
või teise ettevõtte huvides, kuid see pole antud juhul tuvastamist leidnud.
Kohus selgitab täiendavalt, et ÄS § 185 lg 3 kohaselt on konkurentsikeelu rikkumise korral
õigus nõuda keelatud tegevuse lõpetamist ja keelatud tegevusest saadud tulu üleandmist.
Seega ei ole konkurentsikeelu rikkumise ainuvõimalikuks tagajärjeks juhatuse liikme
tagasikutsumine, kui konkurentsikeelu rikkumine esineks. Juhatuse liikme tagasikutsumisel
peab etteheidetav rikkumine kvalifitseeruma mõjuva põhjusena ÄS § 184 lg 5 mõttes. Kohtu
hinnangul ei saaks mõjuvaks põhjuseks lugeda üksnes asjaolu, et isik on kahe sama valdkonna
ettevõtte juhtorgani liige.
Kohus on seisukohal, et kostja tegevus oli osaühingu XXXXhuvides, sest on tõenäoline, et
ilma kostja tegevuseta kaasnenuks lepinguliste kohustuste täitmata jätmine ja sellele
omakorda sanktsioonide rakendumine. Eeltoodust tulenevalt on kohus seisukohal, et
konkurentsikeelu rikkumist kostja poolt pole toimunud.

Hageja heidab kostjale ette ärisaladuse hoidmise kohustuse rikkumist (ÄS § 186). Kohus
leiab, et hageja vastav väide on üldsõnaline ja tõendamata. Hageja pole põhjendanud
asjaolusid, mille alusel oleks põhjendatud seda rikkumist järeldada. Kohus on seisukohal, et
üksnes asjaolust, et enamus osaühingu XXXXtöötajaid asus tööle XXXXOÜ-s, XXXXOÜ
tegutseb samas valdkonnas ning jätkab väidetavalt osaühingu XXXXlepingute täitmist, ei
tähenda automaatselt ärisaladuse hoidmise kohustuse rikkumist. Kohus leiab, et hageja
tõlgenduse kohaselt pidanuks kostja vältima osaühingu XXXXendiste töötajate tööle võtmist
ning äritegevuse teostamist objektidel, kus eelnevalt teostas seda osaühing XXXX.
Arvestades antud olukorra asjaolusid ning seda, et osaühing XXXXtegevus oli seiskunud, ei
saa lugeda sellist tõlgendust põhjendatuks, kuivõrd see piiraks ebaproportsionaalselt ettevõtte
tegevust. Oluline on siinkohal asjaolu, et kostja käitumises ei ole kohus tuvastanud
pahatahtlikku eesmärki võtta üle osaühingu XXXXettevõtlustegevus, sest XXXXOÜ aktiivse
tegevuse alustamine oligi tingitud osaühingu XXXXaktiivse tegevuse lakkamisest. Olulist
tähendust omab antud olukorras kahtlemata asjaolu, et osaühingu XXXXtegevuse lõppemine
ei olnud kostja tegevuse tagajärg, vaid ettevõtte tegevuse lõpetamist plaanisid esiteks ettevõtte
omanikud ning teiseks tegi ettevõtte tegutsemise võimatuks eespool märgitud hageja enda
tegevus. Kui käsitleda sellises olukorras tööde jätkajat pahatahtlikult tegutseva


                                                                                               9
ettevõtlustegevuse ülevõtjana, siis oleks oluliselt raskendatud üldse vastavate tööde jätkamise
võimalikkus.

Eeltoodu alusel leiab kohus, et kostja tegevuses ei ole tuvastatav hoolsus- ega
lojaalsuskohustuse, sh ärisaladuse hoidmise kohustuse ja konkurentsikeelu rikkumine. Seega
ei esine ÄS § 184 lg 5 sätestatud mõjuvat põhjust kostja tagasikutsumiseks juhatuse liikme
ametikohalt.

Kohus on seisukohal, et hagiavaldus tuleb jätta rahuldamata.

Kohus analüüsib järgnevalt vastuhagi põhjendatust.
Vastuhagis leitakse, et hageja on rikkunud oma tegevusega juhatuse liikme kohustusi, st
hoolsus ja lojaalsuskohustust. Kohus on eespool möönnud, et hageja tegevuse tagajärjel
muutus osaühingu XXXXtegevus sisuliselt võimatuks. Hageja on ise menetluses tunnistanud
järgmiste tegevuste toimepanemist: 1) kõigi töötajate meilipostkastide sulgemine; 2) ettevõtte
ruumide üürilepingu teisele hagejaga seotud ettevõttele üleandmine; 3) ettevõtte
pangakaartide sulgemine; 4) materjalide tarnija juures krediidikonto sulgemine. Lisaks on
hageja tunnistanud väljamaksete tegemist osaühingult XXXXhagejaga seotud teise ettevõtte
kasuks.
Eespool kirjeldatud asjaolude valguses nõustub kohus kostja väidetega, mille kohaselt hageja
tegevuse tagajärjel seiskus osaühingu XXXXettevõtte töö täielikult. Sellise tegevusega tekitas
hageja tellijate ja tarnijate usaldamatuse osaühingu XXXXsuhtes, sest ettevõttega polnud
võimalik kontakteeruda, samuti ei saanud operatiivselt arveid tasuda ega materjali puuduse
tõttu lepingulisi kohustusi täita.

Kohus on eespool lahti seletanud hoolsus- ja lojaalsuskohustuse sisu ning kohtu hinnangul ei
saa lugeda hageja tegevust kooskõlas olevaks korraliku ettevõtja hoolsusega, kuivõrd korralik
ettevõtja peaks püüdma vältida lepinguliste kohustuste täitmata jätmist, sest selle tagajärjel
peab äriühing arvestama lepingutest tulenevate sanktsioonidega, sh kahjunõuetega. Kohus on
seisukohal, et hageja tegevus on muu hulgas käsitletav põhjendamatu riski võtmisena, kuivõrd
selle tagajärjel lakkas äriühingu aktiivne äritegevus. Sellise tagajärje põhjustamine on
vastuolus korraliku ettevõtja hoolsusega. Sealjuures on kohus seisukohal, et keskmisele
mõistlikule professionaalile ei ole antud olukorras iseloomulik loetud päevade jooksul muuta
võimatuks äriühinguga suhtlemine, arvete tasumine, lepingute täitmiseks materjali saamine
ning äriühingu kontorist ilmajätmine üürilepingu üleandmise kaudu hagejaga seotud
ettevõttele, samuti väljamaksete tegemine hagejaga seotud teisele ettevõttele, mis jätab
äriühingu ilma vajalikest käibevahenditest. Nimetatud tegevuste puhul pole tuvastatav, mil
moel need teenivad äriühingu huve. Kohtule esitatud tõenditest nähtub, et hageja on
kirjeldatud tegevuste kaudu püüdnud kostjat mõjutada seoses eriarvamustega äritegevuses
(28.10.2014, 29.10.2014, 30.10.2014 ja 25.11.2014; kd I, tlk 76-79 e-kirjad). Kohus on
seisukohal, et nimetatud tegevused on selgelt äriühingu huvide vastased ning sellega on
hageja rikkunud nii hoolsus- kui ka lojaalsuskohustust äriühingu ees.
Arvestades hageja tegevuse iseloomu ja tagajärge, st ettevõtte tegevuse seiskumist, peab
kohus põhjendatuks hageja tagasikutsumist osaühingu XXXXjuhatuse liikme ametikohalt.
Eeltoodust tulenevalt rahuldab kohus vastuhagi.

Menetluskulud

TsMS § 162 lg 1 järgi kannab hagimenetluse kulud pool, kelle kahjuks otsus tehti. Hagi
rahuldamata jätmise ja vastuhagi rahuldamise tõttu jäävad menetluskulud hageja kanda.


                                                                                            10
TsMS § 174 lg 1 sätestab, et menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka
siis, kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. Sama sätte lõige 2 kohaselt määrab
maakohus menetluskulude rahalise suuruse kindlaks kohtuotsuses või menetlust lõpetavas
määruses, kui menetluskulude kindlaksmääramine ei takista kohtuotsuse või menetlust
lõpetava määruse tegemist.

TsMS § 138 lg 1 kohaselt on menetluskuludeks menetlusosaliste kohtukulud ja kohtuvälised
kulud. TsMS § 138 lg 2 kohaselt on kohtukulud riigilõiv, kautsjon ning asja läbivaatamise
kulud. TsMS § 144 lg 1 p 1 järgi on kohtuvälised kulud menetlusosaliste esindajate ja
nõustajate kulud.

Kostja esitas menetluskulude kindlaksmääramise avaldused 02.03.2016. Kostja
menetluskulude kindlaksmääramise avalduste kohaselt on kostja menetluskulude suuruseks
5207,50 eurot (ilma käibemaksuta) ning palub need välja mõista hagejalt. Avalduse kohaselt
on õigusteenust osutatud 34,50 h ning tunnitasu määr on olnud 130 eurot ilma käibemaksuta.
Hageja ei esitanud vastuväiteid kostja menetluskulude suurusele.
Kohus, analüüsinud menetluskulude kindlaksmääramise avaldusi leiab, et kostja
menetluskulude kindlaksmääramise avaldused tuleb rahuldada.
Eeltoodu alusel määrab kohus kostja põhjendatud ja vajalike menetluskulude suuruseks
5207,50 eurot (ilma käibemaksuta) ja mõista see välja hagejalt kostja kasuks.
Kostja on lisaks palunud hagejalt välja mõista menetluskulude summalt viivis alates lahendi
jõustumisest kuni täitmiseni VÕS § 113 lg 1 teises lauses sätestatud ulatuses. Kohus rahuldab
vastava kostja taotluse TsMS § 177 lg 4 alusel.

/allkirjastatud digitaalselt/
Tiia Mõtsnik
Kohtunik




                                                                                          11
