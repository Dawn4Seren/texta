                                                                                              1




                           KOHTUOTSUS
                                EESTI VABARIIGI NIMEL

Kohus                           Viru Maakohus

Otsuse tegemise aeg ja koht     15. juuni 2016, Rakvere kohtumaja

Kriminaalasja number            1-16-37

Kohtunik                        Heli Väinaste

Kohtuistungi sekretär           Enjar Malm

Prokurör                        Sirje Merilo


Kriminaalasi                    Ilmar Lusenbergi süüdistustes KarS § 121, 121 lg 2 p 2,3; 266
                                lg 2 p 1, 3312 järgi kokkuleppemenetluses


Süüdistatav                     ILMAR LUSENBERG, isikukood 36409225213, Eesti
                                Vabariigi kodanik, keskharidus, emakeel eesti keel, elukoht
                                xxxx, töökoht xxxx, varem kriminaalkorras karistamata,
                                väärteokorras karistatud 4 korral, kahtlustatavana kinni peetud
                                17.-18.09.2015, viibib vahi all alates 19.02.2016, Viru
                                Maakohtu 21.05.2015 määrusega kohaldatud ajutist
                                lähenemiskeeldu kogu kriminaalmenetluse ajaks, -

Kaitsja                         vandeadvokaat Eduard Bulattšik



RESOLUTSIOON:
Juhindudes KrMS § 239, 247, 248 lg 1 p 5, 249, 250 lg 1, 309, 310, 313, 315, 318, 319 kohus

                                            otsustas:

Süüdi tunnistada ILMAR LUSENBERG KarS § 121 (alates 01.01.2015 kvalifitseeritav KarS
§ 121 lg 1) järgi ja mõista talle karistuseks 3 (kolm) kuud vangistust.
Süüdi tunnistada ILMAR LUSENBERG KarS § 121 lg 2 p 2,3 järgi ja mõista talle karistuseks
6 (kuus) kuud vangistust.
Süüdi tunnistada ILMAR LUSENBERG KarS § 266 lg 2 p 1 järgi ja mõista talle karistuseks 3
(kolm) kuud vangistust.
                                                                                                 2
Süüdi tunnistada ILMAR LUSENBERG KarS § 331 järgi ja mõista talle karistuseks 7
                                                          2

(seitse) kuud vangistust.
KarS § 64 lg 1 alusel, üksikkaristustest raskeima suurendamise teel, mõista ILMAR
LUSENBERG’i liitkaristuseks 10 (kümme) kuud vangistust.
KarS § 68 lg 1 alusel arvata eelvangistus 17.-18.09.2015, s.o 2 päeva ja eelvangistus
19.02.2016 – 15.06.2016, s.o 3 (kolm) kuud 28 päeva, kokku 4 (neli) kuud karistusaja hulka.
ILMAR LUSENBERG’il kuulub ärakandmisele 6 (kuus) kuud vangistust.

Jätta KarS § 74 lg 1 ja 3 alusel Ilmar Lusenbergile mõistetud vangistus 6 (kuus) kuud täitmisele
pööramata tingimusel, et Ilmar Lusenberg ühe aastase katseaja jooksul ei pane toime uut kuritegu
ja täidab talle KarS §-s 75 sätestatud käitumiskontrolli ajaks pandud kontrollnõudeid ja
kohustused.

Määrata Ilmar Lusenberg katseajaks Viru Vangla kriminaalhooldusosakonna juhataja poolt
määratava kriminaalhooldaja käitumiskontrolli alla ühes kohustusega järgida KarS §-s 75 lg 1
sätestatud kontrollnõudeid:
1) elama kohtu määratud alalises elukohas – xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

KarS § 75 lg 2 p 1,7,8 alusel kohustada Ilmar Lusenbergi katseajal
   - heastama kuriteoga tekitatud kahju 200 eurot hiljemalt nelja kuu jooksul alates
       kohtuotsuse jõustumisest;
   - mitte suhtlema endise abikaasa C Li ja poja K Liga;
   - osalema sotsiaalsete oskuste arendamise ning pere- ja paarisuhte vägivalla
       vähendamise suunitlusega sotsiaalprogrammides.

Ilmar Lusenbergile määratud katseaja alguseks lugeda 15.06.2016.

Tõkend vahistamine Ilmar Lusenbergi suhtes tühistada ning ta vabastada istungisaalis vahi alt.

Välja mõista Ilmar Lusenbergilt 200 (kakssada) eurot C Li (arveldusarve xxxx) kasuks
varalise kahju nõudes esitatud tsiviilhagi katteks.

KrMS § 175 lg 1 p 9, 179 lg 1 p 2 alusel välja mõista Ilmar Lusenbergilt menetluskuluna
sundraha 645 (kuussada nelikümmend viis) eurot riigituludesse.

Välja mõista riigieelarvest eraldatud vahendite arvelt OÜ Advokaadibüroo Bulattšik (asukoht
Põhja allee 12-16, 30324 Kohtla-Järve) kasuks 256,80 (kakssada viiskümmend kuus eurot ja
80 senti, s.h on käibemaks 20%, s.o 42,80 eurot) eurot v.-adv. Eduard Bulattšiku poolt
määratud korras süüdistatava Ilmar Lusenbergi kaitsjana osutatud õigusabi eest.
                                                                                               3

KrMS § 175 lg 1 p 4 alusel välja mõista Ilmar Lusenbergilt menetluskuluna kaitsjatasu
1327,20 (üks tuhat kolmsada kakskümmend seitse eurot ja 20 senti) eurot riigituludesse v.-
adv. Eduard Bulattšiku poolt osutatud õigusabi eest.

KrMS § 180 lg 3 ja KarS § 66 lg 3 alusel võimaldada Ilmar Lusenbergil tasuda
kriminaalmenetluse kulud kokku summas 1972,20 eurot ositi 12 kuu jooksul, tasudes alates
kohtuotsuse jõustumisest igakuiselt 164,35 eurot. Menetluskulude osamaksed tasuda Maksu-
ja Tolliameti arveldusarvele SEB Pank EE351010052031000004, Swedbank
EE502200221014193355, Nordea Pank EE401700017002872300 või Danske Bank
EE873300333499990003. Maksekorraldusele märkida viitenumber 99916700046003 ning
selgitus: „Ilmar Lusenberg, 1-16-37, menetluskulude osamakse.“ Kui menetluskulude
osamakse ei ole tähtajaks tasutud, pööratakse otsus tasumata osas täitmisele kohtutäituri
kaudu täitemenetluse seadustikus sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.


SÜÜDISTUSED

Ilmar Lusenberg on kohtu alla antud süüdistatuna selles, et tema:
- 2014.a jaanuarikuu lõpus xxxx korteris tekkinud tüli käigus tõukas abikaasa C Li vastu
seina, hoidis naist jõuga kätest kinni ning seejärel tõukas naist rindkerest vastu seina, millega
põhjustas C Lile füüsilist valu ja tervisekahjustused, s.o verevalumid mõlema käe õlavartel ja
rindkerel ning marrastuse käerandmel;
- 02.08.2014 kella 23.00 paiku xxxx asuva xxxx juures lõi esmalt jalaga vastu abikaasa C Li
õlal olnud käekotti ning seejärel käega tema poole pööranud C Li vastu kõri, mille tagajärjel
naine kukkus maha ega saanud pikka aega hingata. Löömisega põhjustas Ilmar Lusenberg C
Lile füüsilist valu ja tervisekahjustused - pindmise kaelavigastuse (marrastuse kaelal) ja
kurgupiirkonna kontusiooni.

Seega Ilmar Lusenberg, kahjustades teise inimese tervist, pani toime KarS § 121 järgi
kvalifitseeritava kuriteo, mis alates 01.01.2015 on kvalifitseeritav KarS § 121 lg 1 järgi.

Ilmar Lusenberg on kohtu alla antud süüdistatuna selles, et tema isikuna, kes on varem toime
pannud kehalise väärkohtlemise:
- 18.03.2015 kella 14.15 ajal tiris xxxx asuva xxxx xxxx saalis olnud xxxx poega K Li
dressipluusi kapuutsist kinni hoides treppidest alla õue oma autosse, millega põhjustas K Lile
füüsilist valu ja tervisekahjustuse, s.o kriimustuse kaelal. Kui juhtunusse sekkus abikaasa C L
ja viis K Li oma autosse, võttis Ilmar Lusenberg C Lil vasakust käevarrest kinni ja tõmbas ta
autost välja, raputas naist, võttis käega kuklast kinni ning lükkas siis naise autosse tagasi,
millega põhjustas C Lile füüsilist valu ja tervisekahjustuse, s.o verevalumi vasakul käevarrel;
- 11.04.2015 kella 19.00 paiku xxxx tekkinud sõnavahetuse käigus lükkas abikaasa C Li
vasakust käevarrest kinni hoides vastu kappi, raputas ning seejärel haaras C Lil käes olnud
hobuse valjastest ning lõi nendega naist vastu käsi ja keha, millega põhjustas C Lile füüsilist
valu ja tervisekahjustuse, s.o verevalumid vasakul käsivarrel küünarnuki piirkonnas;
                                                                                               4
- on C Liga kooselu lõppemise järgselt, s.o alates 2014 aasta jaanuar kuni 26.06.2015 kui K
Lil ilmnesid psühholoogilise trauma tunnused, pikaajaliselt kasutanud C Li suhtes vaimset ja
füüsilist vägivalda, mis on lisaks C Li kehalisele väärkohtlemisele väljendunud ähvardustes C
L ära tappa ning pidevas C Li halvustavas ja alavääristavas suhtumises K Li ees. Selline Ilmar
Lusenbergi käitumine on kahjustanud K Li tervist, s.o põhjustanud lapsele psühholoogilise
trauma, mis väljendub ärevuses, pingetundes ja ennast kahjustavas käitumises ning millest
tervenemiseks vajab K L psühholoogilist abi.

Seega Ilmar Lusenberg, kahjustades korduvalt lähisuhtes olevate inimeste tervist, pani toime
KarS § 121 lg 2 p 2,3 järgi kvalifitseeritava kuriteo.

Ilmar Lusenberg on kohtu alla antud süüdistatuna selles, et tema 11.04.2015 kella 20.30
paiku, peale seda kui C L oli xxxx keeldunud Ilmar Lusenbergile oma elukoha võtmete
andmisest, tungis C Li tahte vastaselt naise elukohta xxxx, kasutades majja pääsemiseks
naaber R V käes hoiul olnud maja tagavaravõtmeid.

Seega Ilmar Lusenberg, tungides ebaseaduslikult valdaja tahte vastaselt elamiseks
kasutatavasse ruumi, pani toime KarS § 266 lg 2 p 1 järgi kvalifitseeritava kuriteo.

Ilmar Lusenberg on kohtu alla antud süüdistatuna selles, et ta on korduvalt rikkunud
21.05.2015 Viru Maakohtu Rakvere kohtumaja määrusega nr 1-15-4106 tema suhtes
kohaldatud ajutist lähenemiskeeldu. Määruse kohaselt oli Ilmar Lusenbergil keelatud
läheneda endisele abikaasale C Lile lähemale kui 100 meetrit, sh ka naise ja nende alaealise
lapse K Li elukohale aadressil xxxx. Keelatud oli ka omavaheline suhtlemine, sh erinevate
sidepidamisvahendite (post, telefon, internet jt) kaudu, mis ei puudutanud suhtlemist K Liga.
C Liga juhuslikul kohtumisel oli Ilmar Lusenberg kohustatud naist kõnetamata viivitamatult
eemalduma vähemalt 100 m kaugusele. K Liga kohtumiseks pidi Ilmar Lusenberg teatama C
Lile e-posti vahendusel ette 3 korda nädalas toimuvad treeningu ja nädalavahetuste võistluste
ajad. C L pidi organiseerima lapse treeningutele ja võistlustele viimise lapse nõusolekul. Ilmar
Lusenberg tutvus määrusega 03.06.2015. Määrusega tutvumise järgselt on Ilmar Lusenberg
rikkunud ajutist lähenemiskeeldu järgnevalt:
- 04.06.2015 sisenes C Li elukohta aadressil xxxx, ajal kui K L oli kodus ning kella 17.36
paiku, kui C L töölt koju jõudis, karjus maja ees autos viibinud C Li peale ning lahkus
seejärel;
- 06.06.2015 kella 06.15 paiku läks C Li elukoha ukse taha aadressil xxxx, tagus vastu ust
kuni K L välja läks ning lahkus seejärel;
- 07.06.2015 kella 11.37 paiku läks C Li elumaja ette aadressil xxxx, karjus seal ning lahkus
seejärel;
- 08.06.2015 kella 16.50 paiku sisenes C Li töökohta, xxxx kontorisse aadressil xxxx ajal, kui
C L oli tööl, karjus naise peale, segades nii naise kui ka naise kaastöötajate tööd;
- 26.06.2015 kella 15.30 paiku sisenes C Li elukohta aadressil xxxx, kus sõimas C Li ja tema
ema A S;
- 27.06.2015 kella 13.05 paiku läks xxxx asuvas xxxx viibinud C Li juurde ning sõimas naist;
- 28.06.2015 kella 17.05 paiku läks xxxx toimunud ratsutamisvõistlusi vaadanud C Li juurde
ja solvas naist ebatsensuursete sõnadega;
- 29.06.2015 päeva ajal sisenes C Li elumaja hoovi aadressil xxxx;
- 30.06.2015 päeva ajal sisenes C Li elumaja hoovi aadressil xxxx;
- 01.07.2015 päeva ajal sisenes C Li elumaja hoovi aadressil xxxx ning samal päeval kella
12.04 paiku sisenes C Li töökohta, xxxx kontorisse aadressil xxxx ajal, kui C L oli tööl,
kõnetas C Li ning segas naist töötamast;
- 02.07.2015 kella 19.45 paiku sisenes C Li elumaja hoovi aadressil xxxx, kus sõimas C Li;
- 04.07.2015 kella 09.00-st kuni 18.00-ni lähenes xxxx ratsutamisvõistlustel osalenud C Lile
ning kõnetas teda;
                                                                                              5
- 15.07.2015 kell 13.30 sisenes C Li töökohta xxxx kontorisse aadressil xxxx ajal, kui C L oli
tööl, viskas C Li töölauale maksekviitungid, väites, et tal võib neid vaja minna ning lahkus
seejärel;
- 31.07.2015, olles saanud teada, et C L osaleb xxxx juures toimuval ratsupäeval, sõitis samuti
xxxx ja lähenes C Lile kella 21.00 paiku ning sõimas naist;
- 27.08.2015 kella 09.49 ja 10.53 paiku sisenes C Li töökohta, xxxx kontorisse aadressil xxxx
ajal, kui C L oli tööl ning kõnetas naist;
- 27.08.2015 kella 19.57 paiku lähenes xxxx juures ratsutamistreeningul viibinud C Lile,
kõnetas ning solvas naist;
- 04.09.2015 kella 17.12 paiku läks C Li elukoha ukse taha aadressil xxxx, kus karjus C Li
peale;
- 08.09.2015 kella 15.56 paiku sisenes C Li töökohta, xxxx kontorisse aadressil xxxx, kui C L
oli tööl ning sõimas C Li;
- 09.09.2015 kella 13.48 paiku sisenes C Li töökohta, xxxx kontorisse aadressil xxxx, kui C L
oli tööl ning sõimas C Li;
- 13.09.2015 lähenes xxxx toimunud ratsutamistreeningul osalenud C Lile ning kõnetas naist.
- 16.09.2015 kella 08.04 paiku läks C Li elukoha ukse taha aadressil xxxx, karjus seal ning
tagus vastu rõdu ust;
- 06.11.2015 kella 20.00 paiku sisenes koos K Liga C Li elukohta aadressil xxxx, tuues
põhjenduseks soovi C Liga rääkida, kuid peale seda, kui C L oli palunud tal lahkuda, tema
seda ei teinud ja viibis C Li elukohas kuni kella 23.57-ni.
- ajavahemikus 03.06.2015 kell 23.46 kuni 29.09.2015 on pidevalt suhelnud C Liga telefoni,
elektronposti, FacebookMessengeri ja iMessage vahendusel alaealisesse poega K Li
mittepuutuvatel teemadel, kasutades suhtlemiseks enda meilikontot, enda ja poja K Li
mobiiltelefoni ning poja Facebooki kontot. Ajavahemikus 04.06.2015 kuni 29.09.2015 on
Ilmar Lusenberg endale kuuluvalt telefonilt abonentnumbriga xxxx C Li telefonile
abonentnumbriga xxxx teinud kõnesid ja saatnud SMS-e kokku 191-l korral, teinud kõnesid
C Li töötelefonile numbriga xxxx kokku 50 korral ning saatnud 19. ja 20.09.2015 C Lile mitu
häiriva sisuga e-kirja;
- 05.12.2015.a kella 12.10 ajal sisenes C Li elukoha hoovi aadressil xxxx, võttis
kõrvalhoonest C Li jalgratta ning lahkus seejärel;
- 15.01.2016.a kella 12.00 - 13.00 käskis pojal viia koer C Li töökohta xxxx ning ootas ise sel
ajal maja juures autos;
- 23.01.2016.a kella 14.35 ajal sõitis C Li elukoha juurde aadressil xxxx, kus peatas auto maja
juures tänaval, sõimas autoroolis olles hoovis viibinud C Li ja lahkus seejärel;
- alates 12.11.2015.a, ajal kui K L on alaliselt elanud Ilmar Lusenbergi juures, on võtnud
igapäevaselt ühendust C Liga telefoni, elektronposti ja FacebookMessengeri vahendusel, sh
alaealisesse poega K Li mittepuutuvatel teemadel, kasutades suhtlemiseks nii endale kuuluvat
mobiiltelefoni kui ka oma poja K Li kasutuses olevat mobiiltelefoni ning poja Facebook
Messengeri kontot ja e-posti. Kokku on Ilmar Lusenberg ajavahemikul 20.11.2015.a kuni
08.02.2016.a endale kuuluvalt mobiiltelefonilt numbriga xxxx C Li mobiiltelefonile numbriga
xxxx teinud kõnesid ja saatnud sms-e kokku 349 korral ning teinud kõnesid C Li töötelefonile
numbriga xxxx kokku 34 korral. K Li mobiiltelefonilt numbriga xxxx on tehtud kõnesid C Li
töötelefonile numbriga xxxx 10-l korral ning tehtud kõnesid ja saadetud sms-e C Li
mobiiltelefonidele numbritega xxxx ja xxxx kokku 813-l korral, kusjuures valdav osa K Li
telefonilt saadetud sõnumitest on saadetud Ilmar Lusenbergi poolt. E-kirju on Ilmar
Lusenberg alates 12.11.2015.a kuni 29.01.2016.a saatnud nii C Li era- kui ka tööaadressile
ligikaudu 150, sh ka hilisõhtul ja öisel ajal. Enamus Ilmar Lusenbergi poolt saadetud e-kirju ja
sms-e on C Li halvustavad ning naist süüdistava iseloomuga.

Seega Ilmar Lusenberg, rikkudes süstemaatiliselt kohtulahendiga                     kohaldatud
lähenemiskeeldu, pani toime KarS § 3312 järgi kvalifitseeritava kuriteo.
                                                                                              6

MENETLUSE KÄIK JA MAAKOHTU SEISUKOHT

Süüdistatava, süüdistatava kaitsja ja prokuröri vahel sõlmitud kokkuleppe kohaselt on Ilmar
Lusenbergile mõistetavaks karistuseks KarS § 121 järgi 3 kuud vangistust, KarS § 121 lg 2 p
2,3 järgi 6 kuud vangistust, KarS § 266 lg 2 p 1 järgi 3 kuud vangistust ja KarS § 331 2 järgi 7
kuud vangistust. KarS § 64 lg 1 alusel mõista liitkaristuseks üksikkaristustest raskeima
suurendamise teel 10 kuud vangistust. KarS § 68 lg 1 alusel lugeda eelvangistusaeg 17.-
18.09.2015 ning alates 19.02.2016 kuni kohtuotsuse kuulutamiseni karistusaja hulka.

KarS § 74 lg 1 ja 3 alusel jätta vangistus täitmisele pööramata, kui Ilmar Lusenberg ei pane
12 kuulise katseaja jooksul toime uut kuritegu. Allutada Ilmar Lusenberg katseajal
kriminaalhooldaja käitumiskontrollile ja kohustada teda järgima KarS § 75 lg 1 toodud
kontrollnõudeid.

KarS § 75 lg 2 p 1,7,8 alusel kohustada Ilmar Lusenbergi katseajal
   - heastama kuriteoga tekitatud kahju 200 eurot hiljemalt nelja kuu jooksul alates
       kohtuotsuse jõustumisest;
   - mitte suhtlema endise abikaasa C Li ja poja K Liga;
   - osalema sotsiaalsete oskuste arendamise ning pere- ja paarisuhte vägivalla
       vähendamise suunitlusega sotsiaalprogrammides.

Süüdistatav Ilmar Lusenberg on kokkuleppest aru saanud ja nõustus sellega.

Kokkuleppe arutamise põhjal tegi kohus järelduse, et süüdistatav Ilmar Lusenberg on kokkulepet
sõlmides väljendanud oma tõelist tahet ja kriminaalasja menetlemisel on järgitud
kokkuleppemenetlust reguleerivaid sätteid.

Ilmar Lusenberg tuleb süüdi tunnistada KarS § 121, 121 lg 2 p 2,3; 266 lg 2 p 1, 3312 järgi ning
mõista talle karistus vastavalt kokkuleppele.

18.03.2015 kehalise väärkohtlemise kestel kahjustada saanud sõiduauto xxxx ukse remondi
kulu hüvitamiseks on kannatanu C L esitanud tsiviilhagi summas 200 eurot, mille palub kanda
oma a/a xxxx. Tsiviilhagi kuulub VÕS § 1043 ja § 1045 alusel rahuldamisele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 kuupalga alammäära,
s.o 645 eurot ning KrMS § 175 lg 1 p 4 alusel kaitsjatasu kohtueelses menetluses summas
412,80 eurot ja kohtumenetluses summas 914,40 eurot.
Kokkuleppe kohaselt tuleb menetluskulud tasuda ositi 1 aasta jooksul igakuiste osamaksetena
alates kohtuotsuse jõustumisest.

/allkirjastatud digitaalselt/

Heli Väinaste
Kohtunik
