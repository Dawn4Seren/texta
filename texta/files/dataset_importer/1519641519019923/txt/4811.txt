                                                                          2-16-12346




                             KOHTUMÄÄRUS
Kohus                          Tartu Maakohus
Kohtunik                       Maimu Laumets
Määruse tegemise aeg ja koht   18.10.2016, Viljandi kohtumaja
Tsiviilasja number             2-16-12346
Tsiviilasi                     Viljandi Linnavalitsuse pankrotiavaldus Mxxx Kxxx
                               pärandvara pankroti välja kuulutamiseks
Menetlustoiming                Lõpplahend
Menetlusosalised ja nende      Avaldaja: Viljandi Linnavalitsus (registrikood:
esindajad                      75005222; asukoht: Linnu 2, Viljandi linn, 71020
                               Viljandimaa; e-post: viljandi@viljandi.ee) esindaja:
                               linnasekretär Ene Rink;
                               Võlgnik: Mxxx Kxxx (isikukood: xxxxxxxxxxx, surnud
                               xxxxxxxxxx,                viimane              elukoht
                               xxxxxxxxxxxxxxxxxxxxxxxx) pärandvara;
                               Ajutine pankrotihaldur: vandeadvokaat Mart Sikut
                               (Sikuti Advokaadibüroo; Tartu 8, 71020 Viljandi linn;
                               telefon 50 40 266, 433 4192; pankrot@sikutiab.ee)
Kohtuistungi toimumise aeg     Kirjalik menetlus

RESOLUTSIOON
  1. Lõpetada Mxxx Kxxx (isikukood: xxxxxxxxxxx, surnudxxxxxxxxxx, viimane
     elukoht xxxxxxxxxxxxxxxxxxxxxxxxx pärandvara pankrotimenetlus pankrotti
     välja kuulutamata raugemise tõttu, kuna võlgnikul ei jätku vara
     pankrotimenetluse kulude katteks ja puudub vara tagasinõudmise ja
     tagasivõitmise võimalus.
  2. Avaldada väljaandes Ametlikud Teadaanded teade Mxxx Kxxx pärandvara
     pankrotimenetluse lõpetamise kohta pankrotti välja kuulutamata raugemise
     tõttu.

Menetluskulude jaotus
  1. Jätta menetluskulud avaldaja kanda.
  2. Määrata Mxxx Kxxx pärandvara pankrotimenetluses ajutise halduri tasuks 336
      eurot (sh käibemaks 56 eurot) ja kulude suuruseks 16,80 eurot (sh käibemaks
      2,80 eurot).
  3. Anda menetlusabi ning maksta ajutise halduri tasu ja kulud summas 352,80
      eurot riigi eelarvest.


                                                                                    1
   4. Ajutise halduri tasu ja tehtud kulud kanda Sikuti Advokaadibüroo OÜ
      arveldusarvele nr EE691010220061887016 SEB Pangas.

Edasikaebamise kord
Määrusele on võimalik esitada määruskaebus Tartu Ringkonnakohtule Tartu Maakohtu
Jõgeva kohtumaja kaudu 15 päeva jooksul alates määruse Ametlikes Teadaannetes
avaldamisele järgnevast päevast. Määruskaebuse esitamisel tasuda riigilõiv.

Menetlusosaliste seisukohad
12.08.2016 esitas Viljandi Linnavalitsus kohtule avalduse xxxxxxxxxx surnud Mxxx Kxxx
pärandvara pankroti väljakuulutamiseks. Avalduses teatas avaldaja, et pärimismenetluses läbi
viidud inventuuri käigus selgus, et kohustused ületavad vara. Seega ei kata pärandaja vara
tema kohustusi ja pärija esitas PärS § 142 lg-st 6 tulenevalt avalduse pärandvara pankroti
välja kuulutamiseks.
Kohus võttis avalduse 26.08.2016 menetlusse ja määras ajutise pankrotihalduri.

Ajutine pankrotihaldur esitas kohtule aruande, millest nähtuvad järgmised asjaolud.
Ajutine haldur selgitas välja, et pärandvara puudub: võlgniku arvelduskontodel puuduvad
rahalised vahendid, võlgniku omandis ei ole ega pole ka kunagi olnud kinnisvara, tõenäoliselt
puudub samuti muu vallasvara.
Võlgnikul on minimaalselt alljärgnevad kohustused:
- Danske Bank A/S Eesti filiaalile võlgnevus summas 21 604,09 eurot.
Kokkuvõttes tuvastas ajutine haldur, et võlgnikul puudub seisuga 26.08.2016 mistahes vara ja
kohustusi on minimaalselt kogusummas 21 604,09 eurot. Pankroti väljakuulutamise korral
saab pankrotimenetluses esitada täitemenetluse alustamise tasu ja täitekulude nõudeid.

Ajutise pankrotihalduri hinnangul on võlgnik olnud püsivalt maksejõuetu, tema varad ei kata
kohustusi, mistõttu on alus pankroti väljakuulutamiseks.
Ajutise halduri hinnangul on võlgniku maksejõuetussituatsioon tekkinud seoses Danske Bank
A/S Eesti filiaali kasuks OÜ-lt Txxxxxxxx Grupp ja Mxxx Kxxxxx Harju Maakohtu otsusega
tsiviilasjas 2-10-44859 01.02.2011 solidaarselt väljamõistetud võlgnevusega summas
21 632,41 eurot ja menetluskuludega summas 2391,56, kokku 24 023,97 eurot. OÜ
Txxxxxxxx Grupp ainuosanikuks ja juhatuse liikmeks oli Mxxx Kxxx. Nimetatud ettevõtte
majandustegevuse kohta puuduvad igasugused andmed, esitatud on ainult 2006.a
majandusaasta aruanne, mil tegevust ei toimunud. Kuna ettevõtte majandusaasta aruandeid
äriregistrile ei esitanud, on 19.01.2012 ettevõte äriregistrist kustutatud. Võlgniku
sissetulekuks on olnud töötasud: AS-lt Rxxxxx Katus 2011.a. saadud töötasu summas 579.30
eurot (neto) ja AS-lt xxx Tehased 2011.-2014.a saadud töötasud. Võlgniku kontol Swedbankis
pole 2013. ja 2014.a olnud muid laekumisi kui töötasud AS-lt xxx Tehased, osa laekunud
töötasust on kantud kohtutäituritele arestimisaktide registreerimise järjekorras (pärandajal
elatisenõuded puudusid). Pärandajal oli laps Mxxxxx Kxxx (s. xxxxxxxxxx). Danske Bank
A/S Eesti filiaal algatas tema kasuks väljamõistetud võlgnevuse sissenõudmiseks 10.02.2011
täitemenetluse, vastavalt Danske Bank A/S Eesti filiaali esindaja e-kirjale on võlgnevuse
katteks sissenõudjale laekunud 2419,88 eurot.
Hetkesituatsioonis pole ajutise halduri hinnangul mitte mingisuguseid vara tagasivõitmise
võimalusi.


                                                                                           2
Mxxx Kxxxxsurmast on möödunud juba üle 2 aasta. Isegi hüpoteetilisel juhul, kui võlgnikul
mingi vallasvara üldse oli, on see ajutise halduri hinnangul praeguseks kadunud (nö laiali
tassitud).
Ajutine haldur leidis, et võimalused võlausaldajate nõuete rahuldamiseks pankroti
väljakuulutamisel on minimaalsed (sisuliselt olematud).

Lähtudes aruandes esitatud andmetest määras kohus 28.09.2016.a määrusega
pankrotimenetluse raugemise vältimiseks kulude katteks kohtu deposiiti tasutava summa
suuruse ja tasumise tähtaja. Vastav teade avaldati 28.09.2016 väljaandes Ametlikud
Teadaanded.
Kohtu tagatise kontole keegi pankrotimenetluse kulude katteks kohtu määratud summat ei
tasunud.

Kohtumääruse põhjendused
Pärimisseaduse (PärS) § 130 lg 1 kohaselt lähevad pärandi vastuvõtmisega pärijale üle kõik
pärandaja õigused ja kohustused, välja arvatud need, mis oma olemuselt on lahutamatult
seotud pärandaja isikuga või mis seadusest tulenevalt ei saa ühelt isikult teisele üle minna.
PärS § 130 lg 3 sätestab, et pärija on kohustatud täitma kõik pärandaja kohustused.
Pärandvara ebapiisavuse korral peab pärija need kohustused täitma oma vara arvel, välja
arvatud juhul, kui ta pärast inventuuri tegemist on täitnud kohustused seaduses sätestatud
korras, kui on välja kuulutatud pärandvara pankrot või kui pankrotimenetlus on lõppenud
pankrotti välja kuulutamata, raugemise tõttu.
PärS § 142 lg 6 kohaselt on pärandvara hooldaja või pärija kohustatud viivitamata esitama
avalduse pärandvara pankroti väljakuulutamiseks, kui pärandvarast ei jätku kõigi käesoleva
paragrahvi lõike 1 punktides 1 ja 2 nimetatud nõuete rahuldamiseks ja pärija ei ole nõus nende
rahuldamisega oma vara arvel.
PärS § 143 lg 1 sätestab, et pärast inventuuri tegemist on pärija vastutus pärandvaraga seotud
kohustuste eest piiratud pärandvara väärtusega.
Pankrotiseaduse (PankrS) § 29 lg 1 kohaselt lõpetab kohus määrusega menetluse pankrotti
välja kuulutamata raugemise tõttu olenemata võlgniku maksejõuetusest, kui võlgnikul ei jätku
vara pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu.

Kohtule esitatud tõenditest nähtub, et võlgnikul on kohustusi vähemalt 21 604,09 euro
ulatuses. Võlgnikul puudub mistahes vara.
Seega võlgniku kohustused ületavad varasid ja võlgnik on püsivalt maksejõuetu. Kohtu
hinnangul ei ole võlgniku pankrotivara arvel võimalik rahuldada võlausaldajate nõudeid ja
suutmatus ei ole võlgniku majanduslikust olukorrast tulenevalt ajutine, kuna võlgniku enda
võimalik aktiivsus oma vara suurendada on lõppenud tema surmaga ja vara, mille arvel
võlgniku varalist olukorda parandada, sisuliselt ei ole.
Kohtu hinnangul ei ole vara, mida oleks võimalik tagasi võita või tagasi nõuda. Seetõttu on
kohtu hinnangul tegemist olukorraga, milles puuduvad vahendid pankrotimenetluse kulude
katteks ja kohus ei näe võimalusi neid vahendeid kusagilt hankida. Kuna keegi ei ole tasunud
pankrotimenetluse kulude katteks määratud summat kohtu deposiiti, järeldab kohus, et
võlausaldajad ei ole valmis pankrotimenetlust rahastama.
Võttes aluseks Pankrotiseaduse mõtte, mille kohaselt pankrotimenetluse eesmärgiks on
võlausaldajate nõuete rahuldamine võlgniku vara arvel, on kohus seisukohal, et võlgniku
pankroti välja kuulutamine olukorras, kus võlausaldajate nõuete rahuldamist ei ole ette näha,
on vastuolus Pankrotiseaduse mõttega.


                                                                                            3
Eeltoodust tulenevalt tuleb Jxxxxx Kxxxx pärandvara pankrotimenetlus PankrS § 29 lg 1
alusel lõpetada pankrotti välja kuulutamata raugemise tõttu.

Menetluskulude jaotus
Ajutine pankrotihaldur esitas taotluse tasu määramiseks summas 336 eurot (koos
käibemaksuga) ja kulude katteks 16,80 eurot (koos käibemaksuga).
PankrS § 23 lg 1, 2 kohaselt on ajutisel halduril õigus saada oma ülesannete täitmise eest tasu,
mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete
mahtu ja keerukust ning ajutise halduri kutseoskusi. Kohus kontrollib ajutise halduri
ülesannete täitmiseks tehtud kulutuste põhjendatust ja kinnitab vajalike ning põhjendatud
kulutuste suuruse. Tasu suuruse arvestamise aluseks on ülesannete täitmisele kuluv aeg.
Kulutuste hüvitamise taotluses märgib haldur kulutuste suuruse, tekkimise põhjuse või aluse
ja tekkimise aja. Vastavalt sama paragrahvi lõikele 3 on ajutise halduri tunnitasu ülemmäär 96
eurot. Ajutise halduri tasule maksude lisamisel lähtutakse PankrS § 65 lg 11 sätestatust.

Ajutise halduri taotluse kohaselt on tal kulunud aruande koostamiseks vajalikele tegevustele
kokku 3,5 tundi tunnitasumääraga 80 eurot.
Ajutine haldur taotleb töötasu ühe tunni eest 80 eurot, mis jääb alla PankrS § 23 lg-s 3
märgitud kõrgeimat lubatud tasumäära. Kohus leiab, et töötasu 80 eurot ühe tunni eest on
põhjendatud ja vastavuses esitatud aruande mahu ja asja keerukusega. Halduri tasu tuleb
käesolevas asjas määrata tunnimääraga 80 eurot.
Seega tuleb ajutise halduri tasuks määrata 280 eurot (3,5tundix80€), millele lisandub
käibemaks 20% ehk 56 eurot, kokku seega 336 eurot.
Kohtu hinnangul on halduri poolt tehtud kulud põhjendatud. Kohus määrab ajutise halduri
kuludeks kokku 16,80 eurot (sh käibemaks).

PankrS § 150 lg 2 alusel tasutakse pankrotimenetluse kulud pankrotivarast. Käesoleval
hetkel ei ole ajutise pankrotihalduri hinnangul võlgnikul vara, mida saaks realiseerida ja katta
juba tekkinud pankrotimenetluse kulud kas või osaliselt.

PankrS § 23 lg 4 sätestab: kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks
väljamakseteks, mõistab kohus ajutise halduri tasu ja hüvitatavad kulutused välja võlgnikult,
kuid võib määrata nende hüvitamise riigi vahenditest. Riigi vahenditest ei hüvitata ajutise
halduri tasu ja kulutusi suuremas summas kui 397 eurot (sealhulgas seaduses ettenähtud
maksud, välja arvatud käibemaks).
Riigi vahenditest tasu määramise välistuseks on PankrS § 23 lg 5, mis sätestab, et kohus ei
määra ajutise halduri tasu ja kulutuste hüvitamist riigi vahenditest, kui võlgnik, võlausaldaja
või kolmas isik on maksnud deposiidina selleks ettenähtud kontole ajutise halduri tasu ja
hüvitatavate kulutuste katteks kohtu poolt määratud summa. Käesolevalt ei ole deposiidina
keegi kohtu määratud summat tasunud.

Eeltoodust tulenevalt saab kohus anda menetlusabi ja jätta ajutise halduri tasu ja kulud täies
ulatuses riigi kanda, sest ajutise halduri tasu ja kulud ilma käibemaksuta on kokku 294 eurot
ja jääb alla PankrS § 23 lg-s 4 sätestatud piirmäära. Nimetatud summadele lisandub
käibemaks, sest PankrS § 23 lg-s 4 nimetatud piirmäär ei hooma käibemaksu. Riigi
vahenditest tuleb seega tasuda ajutise halduri tasu summas 336 eurot (sh käibemaks 56 eurot)
ja kulud summas 16,80 eurot (sh käibemaks 2,80 eurot).


                                                                                              4
TsMS § 172 lg 1 ja 2 alusel tuleb avaldaja tehtud menetluskulud jätta tema enda kanda


/allkirjastatud digitaalselt/
Maimu Laumets
Kohtunik




                                                                                        5
