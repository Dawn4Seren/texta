                         KOHTUOTSUS
                              EESTI VABARIIGI NIMEL
                                TAGASELJAOTSUS

Kohus                         Tartu Maakohus
Kohtunik                      Marge Tamme
Otsuse tegemise aeg ja koht   30. september 2016.a, Valga kohtumaja,
Tsiviilasja number            2-16-104982
Tsiviilasi                    Creditreform Eesti OÜ hagi Bilis Burkēvičs vastu
                              võlgnevuse nõudes
Tsiviilasja hind              308,13 eurot
Menetlusosalised ja nende
esindajad                     Hageja: Creditreform Eesti OÜ (registrikood 10887820;
                              asukoht: Pirita tee 20, Tallinn 10127)
                              Hageja esindaja: T. R. (RT Capital Estonia OÜ; telefon: xxx
                              xxxx; e-post: x)
                              Kostja: Bilis Burkēvičs (isikukood xxxxxxxxxxx; elu- ja
                              viibimiskoht teadmata)

RESOLUTSIOON
1. Rahuldada tagaseljaotsusega osaliselt Creditreform Eesti OÜ hagi Bilis Burkēvičs vastu
   võlgnevuse nõudes.
2. Välja mõista Bilis Burkēvičs’lt Creditreform Eesti OÜ kasuks:
   2.1. tagastamata põhivõlgnevus 220 (kakssada kakskümmend) eurot;
   2.2. sissenõutavaks muutunud viivis 47 (nelikümmend seitse) eurot ja 17 senti;
   2.3. kahju hüvitis (võla sissenõudmiseks kantud kuludest) summas 10 (kümme) eurot;
3. Välja mõista Bilis Burkēvičs’lt Creditreform Eesti OÜ kasuks viivis 0,02 % päevas
   põhinõudelt (220 eurot) alates 04.04.2016.a. kuni põhivõlgnevuse täieliku tasumiseni,
   kuid koos sissenõutavaks muutunud viivisega kokku mitte suuremas summas kui
   põhinõue.
4. Jätta välja mõistmata Bilis Burkēvičs’lt Creditreform Eesti OÜ kasuks sissenõudmisega
   seotud kulud summas 10 (kümme) eurot.
5. Toimetada otsus kätte kostjale Ametlikud Teadaanded kaudu. Avaldada väljavõte ja
   kohtuotsuse resolutsioon väljaandes Ametlikud Teadaanded. Dokument loetakse
   avalikult kättetoimetatuks 15 päeva möödumisel väljavõtte väljaandes Ametlikud
   Teadaanded ilmumise päevast. (TsMS § 317 lg 1 p 1, lg 3, lg 4 p 3, lg 5).
6. Tunnistada otsus tagatiseta viivitamata täidetavaks.

7. Toimetada tagaseljaotsus hageja esindajale.

Menetluskulude jaotus ja kindlaksmääramine
8. Jätta 97 % hageja menetluskuludest Bilis Burkēvičs kanda ja 3% hageja menetluskuludest
   tema enda kanda.
9. Määrata Creditreform Eesti OÜ menetluskulude rahaliseks suuruseks 135 (ükssada
   kolmkümmend viis) eurot.
10. Välja mõista Bilis Burkēvičs’lt Creditreform Eesti OÜ kasuks menetluskuluna 130
    (ükssada kolmkümmend) eurot ja 95 senti ning viivis tasumata menetluskuludelt VÕS § 113
    lg 1 sätestatud määras alates käesoleva otsuse jõustumisest kuni menetluskulude täieliku
    tasumiseni.
Apellatsioonkaebuse esitamine
11. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
    jooksul alates otsuse apellandile kättetoimetamisest, kuid mitte hiljem kui viie kuu
    möödumisel       otsuse   avalikult    teatavakstegemisest.   Ringkonnakohus       menetleb
    apellatsioonkaebust üksnes juhul, kui maakohtu otsuses on antud luba edasikaebamiseks või
    kui maakohtu otsuse tegemisel on selgelt ebaõigesti kohaldatud materiaalõiguse normi või on
    selgelt rikutud menetlusõiguse normi või on selgelt ebaõigesti hinnatud tõendeid ja see võis
    oluliselt mõjutada lahendit. Käesoleval juhul kohus edasikaebamiseks luba ei anna.
12. Apellatsioonkaebuse esitamise soovi korral tuleb hagejal kümne päeva jooksul otsuse
    kuulutamisest arvates teatada kohtule soovist esitada otsuse peale apellatsioonkaebus, et
    kohus otsust puuduoleva osaga täiendaks. Otsuse täiendamise korral hakkab
    apellatsioonkaebuse esitamise tähtaeg uuesti kulgema täiendava otsuse kättetoimetamisest
    arvates. Kui hageja kümne päeva jooksul kirjeldava ja põhjendava osata tehtud otsuse
    kuulutamisest arvates ei teata apellatsioonkaebuse esitamise soovist, loetakse, et ta on
    apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
13. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
    oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt või tagaseljaotsust ei võinud seaduse kohaselt teha. Kaja võib esitada
    tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
    kätte avalikult, võib kaja esitada 30 päeva jooksul alates päevast, kui kostja tagaseljaotsusest
    või selle täitmiseks algatatud täitemenetlusest teada sai. Kajalt tasutakse kautsjon.
    Kautsjonina tasutakse summa, mis vastab riigilõivule poolelt hagihinnalt, kuid mitte vähem
    kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
   lõpuleviimiseks vajalik koos dokumentide ja nende lisade ärakirjadega vastavalt
   menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
14. TsMS § 444 lg 4 alusel jätab kohus käesolevast otsusest välja kirjeldava osa ja põhjendavas
    osas põhjendab vaid hagi osalist rahuldamata jätmist.
15. Kostja võttis 07.05.2013.a. vastava laenutaotlusega Ferratum Eesti OÜ’lt laenu summas 220
    eurot. 07.05.2013.a. väljastati kostjale laenusumma. Kostja võttis laenu 30 päevaks Seega
    kohustus kostja kui laenuvõtja tagastama laenu hiljemalt 06.06.2013.a. Intressis ei ole pooled
    kokku leppinud.
16. Üldtingimuste p-i 8.3. järgi laenu mittetähtaegsel tasumisel kohustub laenutaotleja tasuma
    laenuandja poolt laenutaotlejale saadetud meeldetuletuskirjade saatmise eest teenustasu.
    Meeldetuletuskirja saatmine maksab laenutaotlejale 10 eurot. Seoses kostjapoolse laenu
    tasumata jätmisega saatis laenuandja kostjale vastavad meeldetuletuskirjad 13.06.2013.a. ja
    07.08.2013.a.
17. 21.01.2014.a. algatas Ferratum Eesti OÜ soovil Creditreform Eesti OÜ kostja suhtes
    inkassomenetluse ning alates selles ajast nõudis võla tasumist kohtuväliselt.
18. Nõude loovutamine hagejale toimus 01.01.2016.a. Kostjat teavitati nõude loovutamisest e-
    posti teel. Hagiavalduse esitamise päeva seisuga ei ole kostja oma rahalist kohustust
    nõuetekohaselt täitnud.
19. Hageja esitas 04.03.2016.a Pärnu Maakohtu maksekäsuosakonna menetlusse maksekäsu
    kiirmenetluse avalduse, mille Pärnu Maakohtu maksekäsuosakond lõpetas 01.04.2016.a
    määrusega maksekäsu kiirmenetluse, kuna makseettepanekut ei õnnestunud kostjale
    mõistliku aja jooksul kätte toimetada, ning andis asja üle Tartu Maakohtule menetluse
    jätkamiseks hagimenetluses. 13.05.2016.a esitas hageja hagiavalduse Tartu Maakohtule.
    18.05.2016.a määrusega võttis Tartu Maakohus avalduse menetlusse. Kuna kostja elu- või
    viibimiskoht on teadmata toimetati kohtumaterjalid kostjale kätte avalikult Ametlikud
    Teadaanded kaudu (avaldati 17.08.2016.a). Kostja ei ole hagile vastuväidet esitanud.
20. Kohus selgitab, et tulenevalt TsMS § 438 lg-st 1 ja § 436 lg-st 7 on kohtul tarbija vastu
    esitatud nõude lahendamisel kohustus kontrollida tüüptingimuste kehtivust ka siis, kui pooled
    ise ei ole sellele tuginenud (vt. ka Riigikohtu 30.10.2013.a otsust tsiviilasjas nr 3-2-1-106-13
    p 24; Riigikohtu 24.11.2011. a määrus tsiviilasjas nr 3-2-1-109-11, p 12; 17.06.2008. a otsus
    tsiviilasjas nr 3-2-1-56-08, p 13).
21. Hagiavalduse kohaselt on kahju hüvitamise nõue ehk võla sissenõudmisega seotud kulu
    20 eurot. Hagist nähtub, et võla sissenõudmisega seotud kulu on Ferratum Eesti OÜ poolt
    kostjale saadetud võla sissenõudmisega seotud meeldetuletuskirjade (2 tk – 20 eurot kokku)
    tasu, mille tasumist nõuab hageja lepingu alusel vastavalt hinnakirjale.
22. Kohus leiab, et lepingu tüüptingimus, mis lubab 10 eurot meeldetuletuskirja eest nõuda
    vastavalt hinnakirjale, on tühine. Lepingu üldtingimuste p 8,3 (hagiavalduse p 1.4.) kohaselt
    laenu mittetähtaegsel tasumisel kohustub laenutaotleja tasuma laenuandja poolt
       laenutaotlejale saadetud meeldetuletuskirjade saatmise eest teenustasu. Meeldetuletuskirja
       saatmine maksab laenutaotlejale 10 eurot.
23. VÕS § 35 lg 1 kohaselt loetakse tüüptingimuseks lepingutingimust, mis on eelnevalt välja
    töötatud tüüplepingutes kasutamiseks või mida lepingupooled muul põhjusel ei ole eraldi läbi
    rääkinud ja mida tüüptingimust kasutav lepingupool (tingimuse kasutaja) kasutab teise
    lepingupoole suhtes, kes ei ole seepärast võimeline mõjutama tingimuse sisu.
24. Kohtu hinnangul on Ferratum Eesti OÜ ja kostja vahel 07.05.2013.a sõlmitud
    järelmaksuleping tüüptingimustel sõlmitud leping VÕS § 35 lg 1 mõistes. Lepingu
    lahutamatuks lisaks olevate üldtingimuste ja hinnakirja näol on tegemist tüüptingimustega.
25. VÕS § 42 lg 3 p 5 kohaselt lepingus, mille teiseks pooleks on tarbija, on ebamõistlikult
    kahjustav eelkõige tüüptingimus, millega nähakse ette, et teine lepingupool peab oma
    kohustuse rikkumise korral maksma tingimuse kasutajale ebamõistlikult suurt leppetrahvi,
    ebamõistlikult suurt kindlaksmääratud suuruses kahjuhüvitist või muud hüvitist, või kui teiselt
    lepingupoolelt võetakse võimalus tõendada tegeliku kahju suurust. VÕS § 42 lg 1 kohaselt on
    selline tüüptingimus tühine.
26. Kohus on seisukohal, et kindlaksmääratud tasu suurus peab olema mõistlikult põhjendatav.
    Hagiavalduse kohaselt on hageja saatnud kostjale kaks meeldetuletuskirja.
27. Kohus leiab, et hinnakirjas kindlaksmääratud meeldetuletuskirjade maksumus 10 eurot on
    ebamõistlikult suur, seejuures arvestades kulu tööjõule ja tööajale ning sellega, et kirjade näol
    on tegemist sisuliselt tüüpkirjadega. Eeltoodust tulenevalt leiab kohus, et üldtingimuste p-st
    8.3. ja hinnakirjast tulenev võlgnevuse sissenõudmistasu määr on tüüptingimusena tühine
    VÕS § 42 lg 3 p 5 alusel.
28. Kohtu hinnangul on mõistlik ja põhjendatud meeldetuletuskirjade maksumus 5 eurot. Tartu
    Ringkonnakohus on 23.05.2016.a otsuses tsiviilasjas nr 2-15-107067 punktis 8.1.1 märkinud
    muu hulgas, et tühiselt kokkulepitud sissenõudmistasu ebamõistlikku suurust ilmestab hästi
    alates 1. oktoobrist 2015 kehtima hakanud VÕS § 1132, mis reguleerib sissenõudmiskulude
    hüvitamist tarbija poolt ja mille lg 1 kohaselt lepingu kehtivusajal võib majandus- või
    kutsetegevuses tegutsev võlausaldaja nõuda tarbijalt võla sissenõudmiskulude hüvitamist iga
    sissenõutavaks muutunud kohustuse kohta saadetava vaid ühe meeldetuletuskirja eest
    summas kuni 5 eurot. Võlaõigusseaduse ja tarbijakaitseseaduse muutmise seaduse eelnõu
    seletuskirja1 kohaselt on viie euro suurune ülempiir valitud põhjusel, et sellega on võimalik
    kehtiva Eesti Posti hinnakirja järgi katta ära kõik postikulud, seda ka juhul, kui tegemist on
    väljastusteatega kirjaga ja välismaale saadetava kirjaga. Samuti on 5 euro suurune hüvitis
    vastavuses lõikes 2 sätestatavate teise ja kolmanda tasulise meeldetuletuskirja hüvitise
    suurusega, mis on eelnõu kohaselt samuti 5 eurot. Samas ei kaasne 5 euro suuruse hüvitise
    korduva maksmisega (nt juhul, kui tarbija on viivituses mitme järjestikuse maksega) tarbijale
    liiga suurt majanduslikku koormust.




1
    Kättesaadav http://eelnoud.valitsus.ee/main#OS2VkZT0
29. Eeltoodust tulenevalt mõistab kohus võla sissenõudmiseks kantud kuluna kostjalt hageja
    kasuks välja meeldetuletuskirjade kulu 10 eurot (2 × 5 eurot). Ülejäänud, so 10 eurot, osas
    tuleb sissenõudmisega seotud kulud jätta välja mõistmata.
30. Ülejäänud osas on hagi põhjendatud ning tuleb rahuldada.


Menetluskulud
31. Menetluskulud tuleb TsMS § 163 lg 1 alusel jaotada võrdeliselt hagi rahuldamise ulatusega.
32. Hagi rahuldatakse ligikaudu 97 % ulatuses. Seega jäävad hageja menetluskuludest 97 % kostja
    ja 3 % hageja kanda. Kostja menetluskulud jäävad tema enda kanda.
33. TsMS § 175 lg 1 kohaselt kui menetlusosaline peab menetluskulude jaotust kindlaksmäärava
    kohtulahendi kohaselt kandma teist menetlusosalist esindanud lepingulise esindaja kulud
    mõistab kohus kulud välja põhjendatud ja vajalikus ulatuses. Lepinguline esindaja on
    menetlusosalist menetluses esindav advokaat või muu esindaja käesoleva seadustiku §-s 218
    sätestatu kohaselt.
34. Hagiavalduse kohaselt palub hageja kostjalt välja mõista menetluskuluna kokku 295 eurot,
    millest 75 eurot on riigilõiv (maksekäsu kiirmenetluse avalduselt tasutud riigilõiv 45 eurot ja
    hagiavalduse esitamisel tasutud täiendav riigilõiv 30 eurot), seega õigusabikuluks on 220
    eurot.
35. Riigilõivu tasumise kohustus tuleneb seadusest, mistõttu on tegemist täies ulatuses vajaliku ja
    põhjendatud kuluga.
36. Arvestades nõude olemust, hagiavalduse tüüpvormi ja asjaolu, et kohus lahendab asja
    kirjalikus menetluses kohtuistungit pidamata, peab kohus põhjendatuks ja vajalikuks
    õigusabikulu summas 60 eurot.
37. Seega on hageja põhjendatud menetluskulud kokku 135 eurot (75 eurot riigilõiv ning 60 eurot
    õigusabikulu). Kuna kostjal tuleb hageja menetluskuludest kanda 97% ulatuses, siis tuleb
    kostjalt välja mõista hageja kasuks hageja menetluskulud 130,95 eurot.



/allkirjastatud digitaalselt/
Marge Tamme
Kohtunik
