                         KOHTUOTSUS
                              EESTI VABARIIGI NIMEL
                                   Tagaseljaotsus




Kohus                         Viru Maakohus

Kohtunik                      Maido Roots


Otsuse tegemise aeg ja koht   07.10.2016.a. Rakvere Kohtumaja, Rohuaia 8 Rakvere

Tsiviilasja number            2-15-115498

Tsiviilasi                OÜ Aktiva Finants hagi G Z vastu põhivõla 138,25 euro ja
                          sissenõutavaks muutunud viivise 113,95 euro, kokku 252,20
                          euro ja tulevikus sissenõutavaks muutuva viivise kuni
                          summani 24,30 eurot nõudes
Menetlusosalised ja nende Hageja: OÜ Aktiva Finants (reg.kood 10746479)
esindajad
                              Esindaja: Kadri Timuska volikirja alusel

                              Kostja: G Z (isikukood xxxx elu- või viibimiskoht teadmata)
Kirjalik menetlus

Hagi hind                     276,50 eurot



 RESOLUTSIOON


 Rahuldada hagi tervikuna tagaseljaotsusega.

 Välja mõista G Z OÜ Aktiva Finants kasuks põhivõlgnevuse katteks 138,25 eurot ükssada
 kolmkümmend kaheksa eurot ja 25 senti) ja sissenõutavaks muutunud viivise katteks 113,95
 eurot (ükssada kolmteist eurot ja 95 senti); kokku 252,20 eurot (kakssada viiskümmend kaks
 eurot ja 20 senti).

 Välja mõista G Z OÜ Aktiva Finants kasuks viivis alates 21.07.2015.a. kuni põhinõude 138,25
 euro täitmiseni 0,15 % kalendripäevas tasumata põhivõla summalt, kuni summani 24,30
 eurot.


                                                                                      1
Menetluskulu jätta G Z kanda.

Välja mõista G Z OÜ Aktiva Finants kasuks tasutud riigilõivu katteks 75.- eurot
(seitsekümmend viis eurot) ja õigusabikulu katteks 159,78 eurot (ükssada viiskümmend
üheksa eurot ja 78 senti), kokku 234,78 eurot (kakssada kolmkümmend neli eurot ja 78
senti).

Välja mõista G Z OÜ Aktiva Finants kasuks viivis menetluskuludelt (234,78 eurot) alates
kohtulahendi jõustumisest kuni täitmiseni VÕS § 113 lg. 1 sätestatud määras.

Kostjal on õigus otsusega mittenõustumisel 30 päeva jooksul otsuse kättetoimetamisest
esitada kaja samale kohtule menetluse taastamiseks, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kui tagaseljaotsus
toimetatakse kätte Ametlikes Teadaannetes avaliku teatavakstegemisega, võib kaja esitada
otsuse kättetoimetamisest alates 30 päeva jooksul. Kajale tuleb esitada kõik vajalikud
dokumendid asja ettevalmistamise lõpuleviimiseks.

Kohtuotsusele on hagejal õigus esitada apellatsioonkaebus Tartu Ringkonnakohtule 30
päeva jooksul kohtuotsuse kättetoimetamisele järgnevast päevast arvates. Kui apellant
soovib asja arutamist kohtuistungil, peab ta seda apellatsioonkaebuses märkima. Vastasel
juhul loetakse, et ta on nõus asja lahendamisega kirjalikus menetluses (TsMS § 442 lg. 6 §
633 lg. 7).

Kohtuotsus kuulub viivitamatult täitmisele TsMS § 467 lg 1, 468 lg 1 p 2 alusel.

Kohtuotsuse ärakiri      kätte   toimetada    hageja    esindajale   ja   kostjale   avalikult
teatavakstegemisega.


I Asjaolud ja hageja nõue:

20.07.2015.a. on OÜ Aktiva Finants esitanud Pärnu Maakohtule maksekäsu kiirmenetluse
avalduse G Z 150,31 euro saamiseks.

Makseettepanekut G Z kätte toimetada ei ole õnnestunud, kuna tema elu- või asukoht ei ole
teada.

20.04.2016.a. on antud materjal üle Viru Maakohtu Rakvere Kohtumaja kohtunikule
menetlemise jätkamiseks hagimenetluses.

Hagi on esitatud Viru Maakohtu Rakvere kohtumajja 10.05.2016.a.
Riigilõivu tasutud 45.- eurot 20.07.2015.a. ja täiendavalt 30.- eurot 09.05.2016.a. kokku 75.-
eurot.
Õigusabikulu nõue 159,78 eurot.

Hagiavalduses palub hageja esindaja kostjalt välja mõista võlgnevuse 138,25 eurot,
sissenõutavaks muutunud viivise 113,95 eurot ja täiendava jooksva viivise, kuni summani
25,30 eurot.




                                                                                       2
Hagiavalduse kohaselt Tele2 Eesti Aktsiaselts loovutas 03.10.2014.a. kostja vastase nõude
põhisummas 138,25 eurot Osaühingule Aktiva Finants koos õigusega nõuda kõrvalnõudeid.
Tele2 Eesti Aktsiaselts ja kostja sõlmisidliitumis- ja järelmaksulepingud nr. 3006916
18.02.2013.a., mille alusel Tele2 Eesti Aktsiaselts kohustus pakkuma kostjale
telekommunikatsiooniteenust ning kostja
kohustus saadud teenuste ja kauba eest vastavalt esitatud arvetele õigeaegselt ja
regulaarselt tasuma.

Hageja on taotlenud tagaseljaotsuse tegemist juhul kui kostja hagile ei vasta.

II Kostjal vastus:

Kostjale toimetati menetlusdokumendid kätte avalikult teatavakstegemisega väljaandes
Ametlikud Teadaanded 02.09.2016.a. Vastamise tähtajaks andis kohus 14 päeva ning
hoiatas, et kirjaliku vastuse nimetatud tähtajaks andmata jätmine annab kohtule õiguse
hagi rahuldada tagaseljaotsusega. Kostja ei ole tähtajaks, milline saabus 03.10.2016.a.
kohtule kirjalikult vastanud ning sel juhul loetakse hageja esitatud faktilised väited kostja
poolt omaksvõetuks.

III Maakohtu tagaseljakohtuotsuse põhjendused:

Kohus leiab, et hagi on põhjendatud ja kuulub rahuldamisele.
TsMS § 407 kohaselt kohus võib hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja kellele
kohus on määranud vastamise tähtaja, ei ole tähtaegselt vastanud. Sel juhul loetakse hageja
faktilised väited kostja poolt omaksvõetuks. Nimetatud juhul võib tagaseljaotsuse teha
kohtuistungit pidamata.
Kostjale on väljastatud hagimaterjal koos vastuse nõudega avalikult teatavakstegemisega
väljaandes Ametlikud Teadaanded ning hoiatatud tagaseljaotsuse tegemisest TsMS § 407
järgi.
Kostja kohtu nõuet tähtajaks ei ole täitnud, samuti ei ole teatanud kohtule mõjuvast
põhjusest hagile vastamata jätmiseks.

Hagi on tõendatud hagis esitatud asjaoludega ja on õiguslikult põhjendatud.
VÕS §§ 76 lg 1 ja 82 lg 1 kohaselt tuleb kohustus täita vastavalt lepingule või seadusele
kindlaks määratud tähtpäeval. VÕS § 101 lg 1 kohaselt võib võlausaldaja võlgniku poolse
kohustuse rikkumise korral nõuda muuhulgas kohustuse täitmist, kahju hüvitamist ja
viivist. Kostja tegevusetus võlgnevuse tähtaegseks likvideerimiseks on otseselt seaduse ja
lepinguga vastuolus. VÕS § 113 tulenevalt võib võlausaldaja võlgnikult tema poolt kohustuse
täitmisega viivitamise korral nõuda viivist.

TsMS § 444 lg 1 kohaselt tagaseljaotsuse tegemisel võib otsuse kirjeldav osa ja põhjendused
esitada lihtsustatud vormis.
Lähtudes eeltoodust leiab kohus, et hagi kuulub tagaseljaotsusega täielikult rahuldamisele
hagiavalduses märgitud asjaoludel ja ulatuses.

Vastavalt TsMS § 162 lõikele 1 hagimenetluse kulud kannab pool, kelle kahjuks otsus tehti.

TsMS § 468 lg 1 p 2 kohaselt kohus tunnistab tagaseljaotsuse omal algatusel tagatiseta
viivitamata täidetavaks.

Kohus kohaldas VÕS § 76 lg 1; 82 lg1; 101 lg 1 sätteid ning juhindus TsMS § 162; 407; 442;



                                                                                      3
444 lg1 nõudeist.

Kohtunik            /digitaalselt allkirjastatud/   M. Roots




                                                               4
