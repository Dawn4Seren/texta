                                                                                    2-16-10274




                                KOHTUMÄÄRUS

Kohtuasja number                2-16-10274
Määruse tegemise aeg ja koht    30. november 2016, Narva kohtumaja
Kohus                           Viru Maakohus
Kohtunik                        Aarne Lõhmus
Kohtujurist                     Maksim Lütter
Kohtuasi                        OÜ Skat-Keskus hagi Regata OÜ, T S ja A S vastu võla
                                nõudes
Menetlustoiming                 Menetluse lõpetamine
Kohtuistungi toimumise aeg      23. november 2016
Menetlusosalised ja esindajad   Hageja:              OÜ Skat-Keskus (rk 10611957)
                                Hageja esindaja:     Andres Kuusk (lepinguline esindaja)
                                Kostja I:            Regata OÜ (rk 12402212)
                                Kostja I esindaja:   Andrei Seliverstov (seaduslik esindaja)
                                Kostja II:           T S (ik XXX)
                                Kostja III:          A S (ik XXX)
                                Kostjate esindaja:   Aleksandr Pehalenko
                                                     (lepinguline esindaja)

RESOLUTSIOON

1. Kinnitada OÜ Skat-Keskus, Regata OÜ, T S ja A S kompromiss järgnevalt:
   1.1. Regata OÜ, T S, A S maksavad OÜ-le Skat-Keskus solidaarselt võlgnevuse 320
        (kolmsada kakskümmend) eurot 40 senti, pool riigilõivu 37 (kolmkümmend seitse)
        eurot 50 senti ja OÜ Skat-Keskus menetluskulude hüvitise 200 (kakssada) eurot,
        kokku 557 (viissada viiskümmend seitse) eurot 90 senti.
   1.2. Regata OÜ, T S, A S maksavad kokkuleppe p-s 1 (kohtumääruse punkt 1.1. - kohtu
        märkus) märgitud summa 557 (viissada viiskümmend seitse) eurot 90 senti OÜ-le
        Skat-Keskus järgmise maksegraafiku alusel:
     1.2.1. esimene osamakse 185 (ükssada kaheksakümmend viis) eurot 96 senti hiljemalt
            15. detsember 2016;
     1.2.2. teine osamakse 185 (ükssada kaheksakümmend viis) eurot 96 senti hiljemalt 15.
            jaanuar 2017;
     1.2.3. kolmas osamakse 185 (ükssada kaheksakümmend viis) eurot 98 senti hiljemalt
            15. veebruar 2017.


                                                                                               1(3)
                                                                                      2-16-10274

   1.3. Regata OÜ, T S, A S maksavad kokkuleppe p-s 1 (kohtumääruse punkt 1.1. - kohtu
        märkus) märgitud summa OÜ Skat-Keskus pangakontole nr XXX, selgitusse
        märkida „OÜ Regata kokkulepe tsiviilasjas 2-16-10274“.
   1.4. Juhul, kui osamaksega viivitatakse rohkem kui 3 kalendripäeva, on OÜ-l Skat-
        Keskus õigus pöörduda kogu summa täies ulatuses sissenõudmiseks kohtutäituri
        poole täitemenetluse algatamiseks.

2. Lõpetada tsiviilasja nr 2-16-10274 menetlus.

3. Jaotada menetluskulud vastavalt kompromissile.

4. Jätta kompromisslepingus nimetamata OÜ Skat-Keskus menetluskulud tema enda
   kanda.

5. Jätta kompromisslepingus nimetamata Regata OÜ menetluskulud tema enda kanda.

6. Jätta kompromisslepingus nimetamata T S menetluskulud tema enda kanda.

7. Jätta kompromisslepingus nimetamata A S menetluskulud tema enda kanda.

8. Menetlusosalistele hüvitatavad menetluskulud puuduvad.

9. Menetluskulude tagastamise lahendab kohus eraldi määrusega peale kohtumääruse
   jõustumist.

EDASIKAEBAMISE KORD

Kohtumääruse peale ei saa esitada määruskaebust.

ASJAOLUD

Viru Maakohtu menetluses on OÜ Skat-Keskus hagi Regata OÜ, T S ja A S vastu võla nõudes.
Pooled sõlmisid kohtuistungil kompromissi.

KOHTUMÄÄRUSE PÕHJENDUSED

Kohus, tutvunud poolte avalduse ja tsiviilasja materjalidega, leiab, et tsiviilasja menetlus tuleb
lõpetada.

Tsiviilkohtumenetluse seadustiku (edaspidi TsMS) § 430 lg 1 kohaselt, pooled võivad menetluse
kuni hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses märgitakse
kompromissi tingimused.

Kohus tuvastas, et pooltevaheline kompromiss ei ole vastuolus heade kommete või seadusega ning
ei riku avalikku- ega menetlusosaliste huvi; kompromissi on võimalik täita. Kohus kinnitab poolte
kompromissi.

Lähtuvalt TsMS § 428 lg 1 p 4, kohus lõpetab menetluse otsust tegemata, kui pooled on sõlminud
kompromissi ja kohus kinnitab selle.

Kohus lõpetab tsiviilasja menetluse.

                                                                                             2(3)
                                                                                        2-16-10274


Kohus selgitab, et vastavalt TsMS § 432, kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetlus on
lõpetatud hagist loobumise tõttu või kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. /--/. TsMS § 168 lg 3
kohaselt, kompromissi sõlmimise korral kannavad pooled oma menetluskulud ise, kui nad ei ole
kokku leppinud teisiti.

Pooled on menetluskulude jaotuse osas kokku leppinud ja seega tuleb menetluskulud jaotada
vastavalt kokkuleppele. Kompromisslepingus nimetamata menetluskulud jäävad poolte endi
kanda.

Kooskõlas TsMS § 174 lg 1 ja lg 2 määrab kohus kindlaks menetluskulude rahalise suuruse.

Pooled on menetluskulude jaotuse osas kokku leppinud, kompromisslepingus nimetamata
menetluskulud jäävad poolte endi kanda. Seega ei ole menetluskulude rahaline kindlaksmääramine
vajalik. Menetlusosalistele hüvitatavad menetluskulud puuduvad.

Hageja esitas taotluse poole riigilõivu tagastamiseks seoses kompromissi sõlmimisega.

Kohus lahendab menetluskulude tagastamise eraldi määrusega peale kohtumääruse jõustumist.

Edasikaebamine

Vastavalt TsMS § 661 lg 4 poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada.

Menetlusosalised avaldasid, et loobuvad edasikaebamise õigusest. Seega ei saa kohtumääruse
peale esitada määruskaebust.

Digitaalne allkiri

Aarne Lõhmus
Kohtunik




                                                                                              3(3)
