                            KOHTUOTSUS
                                 EESTI VABARIIGI NIMEL
Kohus                            Viru Maakohus
Otsuse tegemise aeg ja koht      7. september 2016, Jõhvi kohtumaja
Kriminaalasja number             1-16-7616 (16244001136)
Kohtunik                         Deniss Minzatov
Kohtuistungi sekretär            Piret Juuse
Tõlk                             Valentina Michelson-Ipbüker
Prokurör                         Maarja Germann
Asja läbivaatamise kuupäev       7.09.2016 avalikul kohtuistungil
Kriminaalasi                     Vassili Tšerkassovi süüdistuses KarS § 424 järgi
                                 kiir-kokkuleppemenetluses
Süüdistatav                      Vassili Tšerkassov isikukood 36103022226, xxx
RESOLUTSIOON           Juhindudes KrMS § 2564-§ 2565, § 247-§ 249, § 313, § 315-§ 319 kohus

                                       O T S U S T A S:

1. Süüdi tunnistada Vassili Tšerkassov kuriteo toimepanemises KarS § 424 järgi ning mõista
   temale karistuseks 4 (neli) kuud vangistust.

2. KarS § 68 lg 1 alusel kinnipidamise aeg alates 05.09.2016 kuni 06.09.2016 s.o 2 päeva
   lugeda karistusehulka mõistes karistuseks 3 (kolm) kuud ja 28 (kakskümmend kaheksa)
   päeva vangistust.

3. KarS § 74 1,3 alusel jätta vangistus tingimisi Vassili Tšerkassovi suhtes kohaldamata ning
   täitmisele täielikult pööramata, kui ta ei pane 1-(ühe)-aastase katseaja kestel toime uut
   kuritegu ning täidab KarS § 75 lg 1 p 1-6, lg 2 p 2,8 sätestatud kontrollnõudeid ja kohustusi.

4. Kohustada Vassili Tšerkassovit järgima KarS § 75 lg 1 p-des 1-6 ja KarS § 75 lg 2 p 2, 8
   sätestatud kontrollnõudeid ning kohustusi Viru Vangla Kriminaalhooldusosakonna juhataja
   poolt määratud kriminaalhooldusametniku järelevalve all:
- Elama kohtu määratud alalises elukohas xxx
- Ilmuma kriminaalhooldaja määratud ajavahemike järel kriminaalhooldusosakonda
   registreerimisele.
- Alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta.
- Saama kriminaalhooldusametnikult eelneva loa elukohast lahkumiseks Eesti territooriumi
   piires kauemaks kui viieteistkümneks päevaks
- Saama kriminaalhooldusametniku eelneva loa elu-, töö- või õppimiskoha vahetamiseks
- Saama kriminaalhooldusametnikult eelneva loa Eesti territooriumilt lahkumiseks ja
   väljaspool Eesti territooriumi viibimiseks
- Osalema kriminaalhooldaja määratud liiklusohutusealases sotsiaalprogrammis
                                                                                                1
-   Mitte tarvitama alkoholi
    Katseaja algus 07.09.2016.

5. KarS § 50 lg 1 alusel võtta Vassili Tšerkassov ´ilt lisakaristusena ära mootorsõiduki
   juhtimise õigus 1 (üheks) kuuks. Lisakaristuse kandmise algus alates kohtuotsuse
   jõustumisest.
   Vastavalt liiklusseaduse §-le 127 tuleb juhiluba 5 tööpäeva jooksul pärast mootorsõiduki
   juhtimisõiguse äravõtmise otsuse jõustumist loovutada Maanteeametile.

6. Välja mõista Vassili Tšerkassov’ilt riigituludesse menetluskulud:
   322,50 eurot sundraha,
   96 eurot kaitsjatasu,
   Kokku 418,50 eurot
   Menetlusekulud tasuda 12 kuu jooksul alates kohtuotsuse jõustumisele järgnevast kuust
   Maksu- ja Tolliameti arveldusarvele:
   SEB pangas nr EE351010052031000004
   Swedbank nr EE502200221014193355
   Nordea pangas nr EE401700017002872300
   Danske Bank nr EE873300333499990003
   Maksekorraldusele märkida viitenumber 99916700062443,
   ning selgitus „Vassili Tšerkassov 1-16-7616 kriminaalmenetluse kulud“.
   Kui rahalised nõuded pole täies ulatuses tähtaegselt tasutud suunatakse nõuded
   täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale on kohtumenetluse poolel õigus esitada apellatsioon Tartu Ringkonnakohtule
kui tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse Viru Maakohtule kirjalikult viieteistkümne päeva jooksul alates
kohtuotsuse ärakirja kättesaamisest.

ASJAOLUD

Vassili Tšerkassov´ile on esitatud süüdistus selles, et tema juhtis xxx koos haagisega xxx, olles
ise alkoholi tarvitamisest tingitud joobeseisundis, mis avaldus selles, et mõõtes tõendusliku
alkomeetriga Dräger Alcotest 7110, seerianumbriga ARBK-0027, tuvastati alkoholisisaldus tema
ühes liitris väljahingatavas õhus 0,95 mg/l.
Vassili Tšerkassov rikkus kuriteo toime panemise ajal kehtinud liiklusseaduse § 69 lg 1 nõudeid,
mille kohaselt ei tohi mootorsõidukijuht olla joobeseisundis. Liiklusseaduse § 69 lg 2 p 1 järgi
loetakse mootorsõidukijuht alkoholijoobes olevaks, kui juhi ühes grammis veres on vähemalt
1,50 milligrammi alkoholi või tema väljahingatavas õhus on alkoholi 0,75 milligrammi ühe liitri
kohta või rohkem.
Sellega pani Vassili Tšerkassov toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.
Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
tunnistada Vassili Tšerkassov süüdi KarS § 424 järgi kvalifitseeritava kuriteo toimepanemises ja
mõista karistuseks 4 kuud vangistust.
KarS § 68 lg 1 alusel lugeda karistuse kantud osaks kahtlustatavana kinnipidamine s.o
05.09.2016 kuni 06.09.2016 s.o 2 päeva.
                                                                                                   2
Kandmisele kuuluv karistus 3 kuud ja 28 päeva vangistust.
KarS § 74 lg 1 ja 3 alusel mõistetavat karistust täitmisele mitte pöörata, kui Vassili Tšerkassov
1 aastase katseaja jooksul ei pane toime uut tahtlikku kuritegu ja täidab talle KarS § 75
käitumiskontrolli ajaks pandud kontrollnõudeid :
- elama kohtu poolt määratud alalises elukohas xxx
- ilmuma kriminaalhooldaja määratud ajavahemike järel kriminaalhooldusosakonda
  registreerimisele;
- alluma kriminaalhooldaja kontrollile oma elukohas ning esitama talle andmeid oma kohustuste
  täitmise ja elatusvahendite kohta;
- saama kriminaalhooldusametnikult eelneva loa elukohast lahkumiseks Eesti territooriumi
  piires kauemaks kui 15 päevaks;
- saama kriminaalhooldusametnikult eelneva loa elu-, töö- või õppimiskoha vahetamiseks
- saama kriminaalhooldusametnikult eelneva loa Eesti territooriumilt lahkumiseks ja väljaspool
  Eesti territooriumi viibimiseks.
KarS § 75 lg 2 p 2 alusel kohustub Vassili Tšerkassov käitumiskontrolli ajal mitte tarvitama
alkoholi.
KarS § 75 lg 2 p 8 alusel            kohustada Vassili Tšerkassovit läbima katseaja kestel
kriminaalhooldaja määratud liiklusohutusealase sotsiaalprogrammi.
KarS § 50 lg 1 p 1 alusel võtta Vassili Tšerkassovilt lisakaristusena ära mootorsõiduki juhtimise
õigus 1 (üheks) kuuks.

Kohtuistung

Kohtuistungil tegi kohus kindlaks, et süüdistatav on kokkuleppest aru saanud ja nõustub sellega.
Süüdistatav on selgitanud, et kokkulepet sõlmides väljendas ta oma tõelist tahet. Kõik
menetlusosalised jäid kohtuistungil sõlmitud kokkuleppe juurde ja taotlesid selle kinnitamist
kohtu poolt.

KOHTU SEISUKOHT

Kohus leiab, et süüdistatav Vassili Tšerkassov on kokkulepet sõlmides väljendanud oma tõelist
tahet ja kriminaalasja menetlemisel on järgitud kiir- ja kokkuleppemenetlust reguleerivaid sätteid
ning seega tuleb Vassili Tšerkassov süüdi tunnistada KarS § 424 järgi kvalifitseeritava kuriteo
toimepanemises ning mõista temale karistus vastavalt kokkuleppele.

Menetluskulud

KrMS § 180 alusel tuleb Vassili Tšerkassovilt välja mõista riigituludesse kriminaalmenetluse
kulud, s.o sundraha, mida kooskõlas KrMS § 2565 lg-ga 2 tuleb vähendada poole võrra ning
kaitsjatasu, mida tuleb tasuda 12 kuu jooksul otsuse jõustumisest.


/allkirjastatud digitaalselt/
Deniss Minzatov
kohtunik




                                                                                                3
