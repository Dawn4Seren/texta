                                                                         Tsiviilasi nr 2-15-122126




                              KOHTUOTSUS
                                  EESTI VABARIIGI NIMEL

Kohus                          Tartu Maakohus
Kohtukoosseis                  Tartu Maakohtu kohtunik Margit Jõgeva
Otsuse tegemise aeg ja koht    22. märts 2016. a Tartu, tagaseljaotsus kirjalikus menetluses
Tsiviilasja number             2-15-122126
Tsiviilasi                     OÜ Aktiva Finants hagi Ivar Kiisa vastu võlgnevuse
                               väljamõistmiseks.
Tsiviilasja hind               956,70 eurot
Menetlusosalised ja nende      • Hageja: OÜ Aktiva Finants (registrikood: 10746479,
esindajad                         asukoht: A. Weizenbergi 20, 10150 Tallinn);
                               • Hageja volitatud esindaja: Kadri Timuska (OÜ Julianuse
                                  Õigusbüroo, asukoht: A. Weizenbergi 20, 10150 Tallinn;
                                  e-post: jurist@julianus.ee);
                               • Kostja: Ivar Kiisa (isikukood: XXXX, elukoht ei ole
                                  kohtule       teada,     menetlusdokumendid  avalikult
                                  kättetoimetatud dokumendi väljavõtte avaldamisega
                                  väljaandes Ametlikud Teadaanded).
Menetlus                       Kirjalik menetlus
RESOLUTSIOON
  1. Hagi rahuldada tagaseljaotsusega.
  2. Välja mõista Ivar Kiisalt OÜ Aktiva Finants kasuks Tele2 Eesti AS-i ja Ivar Kiisa
     vahel 7.08.2012. a ja 8.02.2013. a sõlmitud liitumislepingutest nr 30020307 tulenev
     võlgnevus summas 758,90 eurot (seitsesada viiskümmend kaheksa eurot 90 senti),
     mis koosneb põhivõlast 478,35 eurot ja sissenõutavaks muutunud viivisest 280,55
     eurot.
  3. Välja mõista Ivar Kiisalt OÜ Aktiva Finants kasuks viivis 0,15 % päevas
     põhinõudelt (478,35 eurot) alates 16.10.2015. a kuni põhinõude täitmiseni, kuid
     mitte rohkem kui 197,80 eurot.
  4. Jätta menetluskulud Ivar Kiisa kanda.
  5. Välja mõista Ivar Kiisalt OÜ Aktiva Finants kasuks menetluskulud summas 250
     eurot (kakssada viiskümmend eurot).
  6. Menetluskuludelt tuleb tasuda viivist alates tagaseljaotsuse jõustumisest kuni
     kohustuse täitmiseni võlaõigusseaduse § 113 lõikes 1 teises lauses sätestatud
     määras.
  7. Tunnistada tagaseljaotsus tagatiseta viivitamata täidetavaks.
Edasikaebamise kord
Kaja esitamine
   Kostja võib esitada Tartu Maakohtule tagaseljaotsuse peale kaja, kui tema tegevusetus, mis
   oli tagaseljaotsuse tegemise aluseks, oli tingitud mõjuvast põhjusest. Kaja võib esitada
  sõltumata mõjuva põhjuse olemasolust, kui hagi oli kostjale või tema esindajale toimetatud
  kätte muul viisil kui isiklikult allkirja vastu üleandmisega või tagaseljaotsust ei võinud
  seaduse kohaselt teha. Kaja võib esitada tagaseljaotsuse kättetoimetamisest alates 30 päeva
  jooksul. Kajale tuleb lisada kõik asja ettevalmistamise lõpuleviimiseks vajalik koos
  dokumentide ja nende lisade ärakirjadega vastavalt menetlusosaliste arvule.
Apellatsioonkaebuse esitamine
  Ringkonnakohus menetleb hageja apellatsioonkaebust üksnes juhul, kui maakohtu otsuse
  tegemisel on selgelt ebaõigesti kohaldatud materiaalõiguse normi või on selgelt rikutud
  menetlusõiguse normi või on selgelt ebaõigesti hinnatud tõendeid ja see võis oluliselt
  mõjutada lahendit. Apellatsioonkaebus tuleb esitada Tartu Ringkonnakohtule 30 päeva
  jooksul alates otsuse kättetoimetamisest, kuid mitte hiljem kui viie kuu möödumisel esimese
  astme kohtu otsuse avalikult teatavakstegemisest. Apellatsioonkaebus võidakse lahendada
  kirjalikus menetluses, kui kaebuses ei taotleta selle lahendamist istungil. Seaduses sätestatud
  tähtaja järgimiseks peab menetlusabi taotleja tegema tähtaja kestel ka menetlustoimingu,
  mille tegemiseks ta menetlusabi taotleb, eelkõige esitama kaebuse.
KIRJELDAV JA PÕHJENDAV OSA
Tsiviilkohtumenetluse seadustiku (TsMS) § 444 lõike 4 alusel jätab kohus käesolevast otsusest
välja kirjeldava ja põhjendava osa.

Kohus kohustas kostjat kirjaliku vastuse nõudes vastama hagile 14 päeva jooksul pärast nõude
kättesaamist. Kohus hoiatas, et kui kostja kohtule tähtaegselt kirjalikult ei vasta, on kohtul õigus
hagi hageja taotlusel tagaseljaotsusega rahuldada. Hagimaterjalid ja kirjaliku vastuse nõue on Ivar
Kiisale kätte toimetatud Ametlike Teadaannete kaudu 1.03.2016. a. Kostja ei ole tähtaegselt kohtule
vastanud. Hageja taotles hagiavalduses hagi rahuldamist tagaseljaotsusega, kui kostja ei vasta kohtu
poolt määratud tähtajaks.

TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta viivitamata
täidetavaks.
Menetluskulude jaotamisel juhindub kohus TsMS § 162 lõikest 1 ning § 173 lg 1, 4. TsMS § 174 lg
1 kohaselt menetluskulude rahalise suuruse määrab menetluskulude jaotuse alusel vajalikus ja
põhjendatud ulatuses kindlaks asja menetlev kohus samas tsiviilasjas, millega seoses kulud tekkisid.
Kohus määrab menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või tsiviilasja
materjalid.
Kohtule esitatud menetluskulude nimekirja kohaselt on hageja menetluskuluks maksekäsu
kiirmenetluse avalduse esitamisel tasutud riigilõiv 45 eurot, hagiavalduse esitamisel tasutud
riigilõiv 130 eurot ja õigusabikulud 287,60 eurot.
Hageja poolt tasutud riigilõivu suurus tuleneb riigilõivuseadusest. Riigilõivuseaduse § 59 lg 1 ja lisa
1 kohaselt tuleb hagilt hinnaga 956,70 eurot tasuda riigilõivu 175 eurot. Hageja on tasunud
riigilõivu kokku 175 eurot. Seega on põhjendatud kostjalt menetluskuluna hageja kasuks välja
mõista riigilõiv 175 eurot.
Tulenevalt TsMS § 175 lg 1 esimese lause kohaselt kui menetlusosaline peab menetluskulude
jaotust kindlaksmäärava kohtulahendi kohaselt kandma teist menetlusosalist esindanud lepingulise
esindaja kulud, mõistab kohus kulud välja põhjendatud ja vajalikus ulatuses.
Arvestades nõude suurust ning asjaolu, et tsiviilasi ei olnud keerukas ega mahukas ja hageja
lepingulise esindaja sisuline õigusabi on piirdunud vaid hagiavalduse koostamise ning selle
kohtusse esitamisega, peab kohus põhjendatud õigusabikuluks 75 eurot. Arvestades eeltoodut
kuulub kostjalt hageja kasuks väljamõistmisele menetluskulud summas 250 eurot (175 + 75).

/allkirjastatud digitaalselt/
Kohtunik
