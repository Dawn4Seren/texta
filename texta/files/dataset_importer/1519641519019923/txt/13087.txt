                                                                                           1




                           KOHTUOTSUS
                                EESTI VABARIIGI NIMEL


Kohus                            Viru Maakohus

Otsuse tegemise aeg ja koht      09. juuni 2016, Rakvere kohtumaja

Kriminaalasja number             1-16-5088 (16259000410)

Kohtunik                         Tiit Kullerkupp

Kohtuistungi sekretär            Merle Kaegas

Prokurör                         Enn Pustak

Kriminaalasi                     Raivo Saar süüdistatuna KarS § 424 järgi kiir- ja
                                 kokkuleppemenetluses

Süüdistatav                      RAIVO SAAR, isikukood 35402160235, EV kodanik,
                                 keskharidus, emakeel eesti keel, elukoht xxxx; xxxx, varem
                                 kriminaalkorras karistatud 1-l korral, Viru Maakohtu
                                 29.10.2013 otsusega mõisteti KarS § 424 järgi karistuseks
                                 8 kuud vangistust tingimisi 3-aastase katseajaga,
                                 lisakaristusena võeti mootorsõiduki juhtimise õigus ära 5
                                 kuuks, väärteokorras karistamata
RESOLUTSIOON:

Juhindudes KrMS § 239-250, 256 1 -256 5, 313, 315, 318, 319 kohus

                                           otsustas:

Süüdi tunnistada RAIVO SAAR KarS § 424 järgi ning karistuseks mõista 10 (kümme) kuud
vangistust.

KarS § 65 lg 2 alusel suurendada mõistetavat karistust Viru Maakohtu 29.10.2013 otsusega
mõistetud ja ärakandmata karistuse 8 kuud vangistuse võrra ja mõista liitkaristuseks 1 (üks)
aasta 6 (kuus) kuud vangistust.

KarS § 69 lg 1 ja 3 alusel asendada vangistus 540 (viiesaja neljakümne) tunni üldkasuliku
tööga. Üldkasuliku töö tegemise ajaks määrata 2 (kaks) aastat. Üldkasuliku töö tegemise ajaks
allutada Raivo Saar kriminaalhooldaja käitumiskontrollile ja kohustada teda üldkasuliku töö
tegemise ajal järgima KarS § 75 lg 1 toodud kontrollnõudeid:
    1) elama kohtu määratud alalises elukohas – xxxx;
    2) ilmuma kriminaalhooldaja määratud ajavahemike järel kriminaalhooldusosakonda
        registreerimisele;
                                                                                             2
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg 2 p 2 alusel kohustada Raivo Saart mitte tarvitama alkoholi.

KarS § 50 lg 1 p 1 alusel võtta Raivo Saarelt lisakaristusena ära mootorsõiduki juhtimise
õigus 7 (seitsmeks) kuuks.

Vastavalt liiklusseaduse §-le 127 tuleb Raivo Saarel 5 (viie) tööpäeva jooksul otsuse
jõustumisest arvates loovutada oma juhiluba Maanteeametile.

KrMS § 175 lg 1 p 4 alusel välja mõista Raivo Saarelt menetluskuluna kaitsjatasu 114.22
(ükssada neliteist eurot 22 senti) eurot riigituludesse adv. Andres Veski poolt osutatud
õigusabi eest.

KrMS § 175 lg 1 p 9 ja § 179 lg 1 p 2 alusel välja mõista Raivo Saarelt menetluskuluna ½
sundrahast summas 322.50 (kolmsada kakskümmend kaks eurot 50 senti) eurot riigituludesse.

Menetluskulud kokku summas 436.72 eurot tuleb 30 päeva jooksul alates kohtuotsuse
jõustumisest tasuda Maksu- ja Tolliameti arveldusarvele SEB Pank EE351010052031000004,
Swedbank EE502200221014193355, Nordea Pank EE401700017002872300 või Danske
Bank EE873300333499990003, viitenumbriga 99916700044348 ning selgitusega: „Raivo
Saar, 1-16-5088, menetluskulud.“ Kui menetluskulud ei ole tähtajaks tasutud, pööratakse
otsus tasumata osas täitmisele kohtutäituri kaudu täitemenetluse seadustikus sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.

SÜÜDISTUS

Raivo Saart süüdistatakse selles, et tema 05.06.2016 kella 13.17 paiku, olles alkoholijoobes
juhtis mootorsõidukit xxxx registreerimisnumbriga xxxx Rakvere linnas Kaevu tänaval. Raivo
Saare joove tuvastati tõendusliku alkomeetriga ALCOTEST 7110 EST nr ARBK-0025, mille
mõõtetulemus oli 1,59 mg/l alkoholi ühes liitris väljahingatavas õhus. Vastavalt
Liiklusseaduse § 69 lg 1 ei tohi juht olla joobeseisundis ning vastavalt § 69 lg 2 p 1 loetakse
alkoholijoobes olevaks juhti, kelle väljahingatavas õhus on alkoholi 0,75 mg ühe liitri kohta
või rohkem.

Seega Raivo Saar, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.
                                                                                            3
MENETLUSE KÄIK JA MAAKOHTU SEISUKOHT

Süüdistatava, süüdistatava kaitsja ja prokuröri vahel sõlmitud kokkuleppe kohaselt on Raivo
Saarele mõistetavaks karistuseks KarS § 424 järgi 10 kuud vangistust. KarS § 65 lg 2 alusel
suurendada mõistetavat karistust Viru Maakohtu 29.10.2013 mõistetud ja ärakandmata
karistuse 8 kuud vangistuse võrra ja mõista liitkaristuseks 1 aasta 6 kuud vangistust. KarS
§ 69 lg 1 ja 3 alusel asendada vangistus 540 tunni üldkasuliku tööga, mille tegemise tähtajaks
määrata 2 aastat. Üldkasuliku töö tegemise ajaks allutada Raivo Saar kriminaalhooldaja
käitumiskontrollile ja kohustada teda üldkasuliku töö tegemise ajal järgima KarS § 75 lg 1
toodud kontrollnõudeid:
1) elama kohtu määratud alalises elukohas – xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
KarS § 75 lg 2 p 2 alusel kohustada Raivo Saart mitte tarvitama alkoholi. KarS § 50 lg 1 p 1
alusel võtta Raivo Saarelt lisakaristusena ära mootorsõiduki juhtimise õigus 7 kuuks.

Kokkuleppe arutamise põhjal tegi kohus järelduse, et süüdistatav Raivo Saar on kokkuleppest
aru saanud ja nõustunud sellega ning on kokkulepet sõlmides väljendanud oma tõelist tahet.
Samuti on kriminaalasja menetlemisel järgitud kokkuleppemenetlust reguleerivaid sätteid.

Raivo Saar tuleb süüdi tunnistada KarS § 424 järgi ning mõista talle karistus vastavalt
kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 645 eurot, mille
vähendamist süüdistatav taotleb poole võrra, seega summas 322.50 eurot ning KrMS § 175
lg 1 p 4 alusel kaitsjatasu summas 114.22 eurot, kokku 436.72 eurot.


Kohtunik                       /digitaalselt allkirjastatud/                 Tiit Kullerkupp
