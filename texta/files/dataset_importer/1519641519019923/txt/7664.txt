                                                                                  2-15-7008




                               KOHTUMÄÄRUS

Kohus                            Viru Maakohus
Kohtunik                         Pille Aver
Otsuse tegemise aeg ja koht      07. september 2016, Narva kohtumaja
Tsiviilasja number               2-15-7008

Tsiviilasi, hageja nõue          OOO Lnjanaja Manufaktura hagi M M vastu nõude
                                 tunnustamiseks      OÜ   Crismas   (pankrotis)
                                 pankrotimenetluses.
Tsiviilasja hind                 22 674,20 eurot
Menetlusosalised ja nende        Hageja: OOO Lnjanaja Manufaktura (välisriigi registrikood
esindajad                        7842458806)
                                 Hageja lepinguline esindaja: vandeadvokaadi abi Andrei
                                 Matvejev (andrei.matvejev@sillar.ee )
                                 Kostja: M M (IK XXX)
                                 Kostja lepinguline esindaja: vandeadvokaat Madis
                                 Mahlapuu (e-post: mahlapuu.ab@gmail.com )
Kohtuistungi toimumise aeg       20. juuni 2016, kirjalik menetlus

RESOLUTSIOON:
   1. Tunnustada ja tunnistada täidetavaks Eesti Vabariigi territooriumil Venemaa
      Föderatsiooni Peterburi linna ja Leningardi oblasti Arbitraažikohtu 24.02.2015.a.
      otsus asjas nr. A56-67142/2014, millega: lõpetati 22.12.2011 tarneleping nr 1,mis on
      sõlmitud Lnjanaja manufaktura ja Crisman OÜ vahel ning nõuti sisse OÜ-lt
      Crisman osaühingu Lnjanaja manufaktura kasuks võlgnevus 22 600 eurot VF KP
      kursi järgi tasumise päeval ning leppetrahv 8080 eurot VF KP kursi järgi tasumise
      päeval.

   2. Jätta OOO Lnjanaja Manufaktura hagi M M vastu nõude tunnustamiseks OÜ
      Crismas (pankrotis) pankrotimenetluses TsMS § 423 lg 3 alusel läbi vaatamata.

   3. Jätta menetluskulud menetlusosaliste enda kanda.

   4. Määrus toimetada kätte menetlusosalistele.

   5. Tagastada OOO-le Lnjanaja Manufaktura kohtule esitatud originaaldokumendid.

EDASIKAEBAMISE KORD

Määrusele võib esitada määruskaebuse, arvates määruse kättetoimetamisest, Viru Maakohtu
                                                                                     1(5)
                                                                                         2-15-7008
kaudu Tartu Ringkonnakohtule. Määruskaebuse esitamise tähtaeg on üks kuu alates määruse
kättetoimetamisest, välisriiki kättetoimetamise puhul aga kaks kuud kättetoimetamisest (TsMS §
625 lg 2, § 661 lg 1 ja 2).

ASJAOLUD JA MENETLUSE KÄIK

Hageja esitas Viru Maakohtule hagiavalduse M M vastu nõude tunnustamiseks OÜ Crisman
(pankrortis) pankrotimenetluses.

Hagiavalduse kohaselt on Viru Maakohtu 23.09.2014 kohtumäärusega välja kuulutatud OÜ
Chrisman (RK 11129859) pankrot ning pankrotihalduriks nimetati vandeadvokaat Anne Tammer.
Hageja esitas pankrotihaldurile nõudeavalduse, milles taotles oma nõude tunnistamist teise
rahuldamisjärgu nõudena 22 674,20 eurot. 10.04.2015.a toimus võlausaldajate nõuete kaitsmise
koosolek, enne mida esitas hageja esindaja haldurile Vene Föderatsiooni Peterburi ja
Leningradskaja oblast arbitraažikohtu 24.02.2015.a hageja nõuet võlgniku vastu kinnitava
kohtuotsuse, mis jõustus 25.03.2015.a. 10.04.2015.a toimunud nõuete kaitsmise koosolekul esitas
hageja nõudele vastuväite võlausaldaja Mihhail Malyshev.

Antud juhul vaidles nõuete kaitsmise koosolekul hageja nõudele vastu võlausaldaja M M, kes on
seetõttu õige kostja. 22.12.2011.a hageja, mis on VF õigussubjekt (edaspidi võlausaldaja), ja OÜ
Chrisman (pankrotis) (edaspidi Võlgnik) vahel oli sõlmitud võõrandamisleping nimetusega
«Договор поставки нр. 1), mis lähtudes võlaõiguseseadusest peab olema sisuliselt kvalifitseeritud
müügilepinguna (Vene Föderatsiooni õiguse kooskõlas oli leping nimetatud hankelepinguks).
Mainitud võõrandamislepingu (edaspidi Leping) alusel võttis võlgnik endale kohustuse müüa
hagejale 3 aerodünaamilist ketrusmasinat Vortex Murata Mod. MVS 851. Iga ketrusmasina hind oli
40 000 eurot. Kokku on Lepingu hind 120 000 eurot.       11.03.2012.a oli poolte vahel sõlmitud
lisakokkulepe nr 1 mainitud lepingu juurde. Hiljem sõlmiti ka teised lisakokkulepped: 20.04.2012.a
oli sõlmitud lisakokkulepe nr 2, 27.12.2012.a oli sõlmitud lisakokkulepe nr 3, 29.07.2013.a. oli
sõlmitud lisakokkulepe nr 4 ja viimasena 05.11.2013.a oli sõlmitud lisakokkulepe nr 5.
Lisakokkulepete sõlmimise põhjuseks oli see asjaolu, et põhilepingu sõlmimisel Lepingu punktide
5.2 ja 5.5 alusel maksis hageja võlgnikule ettemaksu summas 4 176 455,88 vene rubla, mis maksete
teostamise päeval oli võrdne 102000 euroga. Mainitud tehingute tulemusel kandis hageja võlgnikule
üle kokku 102600 eurot. Võlgnik tarnis hagejale ainult 2 masinat kokku maksumusega 80 000
eurot. Võlgnik jättis tarnimata hagejale 1 masina ning ei tagastanud hagejale tasutud ettemaksu
summas 22 600 eurot. Seega moodustas võlgniku põhivõlgnevus hageja ees pankroti
väljakuulutamise päeva seisuga kokku 22 600 eurot.

Hageja nõuet tõendatakse Vene Föderatsiooni Peterburi ja Leningradskaja oblasti arbitraažikohtu
24.02.2015.a otsusega, mis jõustus 25.03.2015.a. 24.02.2015.a otsusega ütles kohus hageja ja
võlgniku vahel 22.12.2011.a sõlmitud müügilepingu üles ning määras välja mõista võlgnikult
hageja kasuks võlgnevus summas 22 600 eurot ja viivis summas 8 080 eurot. Seega on hageja nõue
täiesti selge, mida tõendab juba nõudeavalduse ja hagi juurde lisatud dokumendid. Hageja nõuet
tõendatakse täiendavalt käesoleva hagi juurde lisatud Vene Föderatsiooni Peterburi ja
Leningradskaja oblasti arbitraažikohtu jõustunud kohtuotsusega. Hageja palub rahuldada hagi ja
tunnustada ООО «Льняная мануфактура» nõudeõigust võlgniku vastu summas 22 674,20 eurot
teises rahuldamisjärgus.

Viru Maakohus keeldus hagiavalduse menetlusse võtmisest. Tartu Ringkonnakohus tühistas Viru
Maakohtu määruse, milles selgitas, et kohtul tuleb välja selgitada, kas osapoolte vahel on vaidlus
välisriigis tehtud kohtuotsuse tunnustamise suhtes. Viru maakohtus võttis avalduse menetlusse.

Hageja esitas kohtule avalduse, milles taotleb Vena Föderatsiooni Peterburi linna Leningradi oblasti
Arbitraažikohtu otsuse A56-67142/2014 tunnustamist käesolva tsiviilasja raames.
                                                                                               2(5)
                                                                                           2-15-7008

Kostja oma vastuses hagi ei tunnista ning palub jätta hagiavalduse täies ulatuses rahuldamata.
Vastuse kohaselt on esitatud haginõue kostja vastu õiguslikult põhjendamata ja tõendamata. Hageja
tugineb oma haginõudes Vene Föderatsiooni Peterburi linna ja Leningradi oblasti Arbitraažikohtu
24.02.2015 a otsusele, millise otsusega ütles välisriigi kohus hageja ja kostja vahel 22.12.2011 a
sõlmitud lepingu üles ning määras välja mõista kostjalt hageja kasuks võlgnevus summas 22 600
eurot ja leppetrahvi summas 8 080 eurot. Hageja leiab, et nimetatud tõendi (Vene Föderatsiooni
Peterburi linna ja Leningradi oblasti Arbitraažikohtu 24.02.2015 a otsuse) näol on tegemist
välisriigi kohtulahendiga, mis ei ole Eesti Vabariigi õigusruumis kehtiv. Siinjuures peab kostja
vajalikuks rõhutada, et tarneleping nr 1 koos selle juurde kuuluva nelja lisaga on äärmiselt segased
ja vastuolulised tarnelepingu endaga. Nimelt tarnelepingu punkt 5.2. kohaselt pidi hageja tasuma
kostjale ettemaksuna koheselt pärast lepingu allkirjastamist 100 000.- eurot. Leping allkirjastati
22.12.2011 ning kostja kohustus punkt 3.3. kohaselt tarne teostama 120 päeva jooksul ettemaksu
tasumisest. Hageja tasus nõutava ettemakse osade kaupa alles 08.04.2012 a, seega ligi kolm ja pool
kuud hiljem. Samas on hageja hagiavalduse punktis 2.3. täiesti meelevaldselt ja tuvastatud
asjaoludele mittevastavalt väitnud, et tarnetähtaeg möödus 25.04.2012. Kostja rõhutab, et kuivõrd
hageja tasus ettemaksu 08.04.2012 a, siis ei saa 120 päeva tarnetähtaeg mitte kuidagi saabuda
25.04.2012 ehk siis 17 päeva möödudes ettemaksu tasumisest. Eeltooduga on tõendatud
tarnelepingu rikkumine hageja poolt, mistõttu puudus hagejal ka õigus lepingut ülesse öelda.
Siinjuures peab kostja kohaseks rõhutada, et hageja ei ole ka avaldanud soovi tarnelepingut ülesse
öelda või sellest taganeda VÕS § 116 sätestatud korras. Vähemalt ei ole hageja esitanud selle kohta
ei pankrotimenetluses ega ka käesolevas menetluses mitte ühtegi asjakohast tõendit. Täiesti
vastuolulised ja üksteist välistavad on ka tarnelepingu lisades sätestatud poolte kohustused. Nii on
pooled 05.11.2013 sõlmitud täiendavas kokkuleppes nr 5 sätestanud, et kauba tarnimine teostatakse
kostja poolt alles enne 01.augusti 2014 a. Eeltoodust tulenevalt ja esitatud hagiavalduse
materjalidest nähtuvalt jääb arusaamatuks ja ebaselgeks ning mittejälgitavaks ka hagiavalduses
esitatud intresside ja viiviste nõude arvestus. Nende arvestuse alguseks ei ole kuidagi võimalik
lugeda 25.04.2012. Seega ei ole hageja nõue selge ning see on põhjendamata ning tõendamata.

20. juunil 2016.a toimunud kohtuistungil teatas kohus, et asi lahendatakse kirjalikus menetluses
ning andis täiendava tähtaja seisukohtade esitamiseks.

Kostja täpsustatud seisukoha kohaselt võlausaldajate nõuete kaitsmise koosoleku 10.04.2015
protokollist ei nähtu, et hageja oleks esitanud haldurile nõuete kaitsmise koosoleku toimumise ajaks
Vene Föderatsiooni Peterburi ja Leningradskaja oblasti arbitraažikohtu 24.02.2015.a otsuse
jõustumismärkega. Ka võlausaldaja OOO «Льняная мануфактура» poolt OÜ Chrisman (pankrotis)
pankrotimenetluses 10.10.2014 esitatud nõudeavaldusest ei nähtu, et hageja nõuet kinnitaks
nimetatud arbitraažikohtu 05.03.2015 a otsus. Materjalides puuduvad ka andmed, et hageja oleks
pankrotimenetluses ka hiljem esitanud haldurile jõustumismärkega arbitraažikohtu otsuse.
Nimetatud Vene Föderatsiooni Peterburi ja Leningradskaja oblasti arbitraažikohtu 24.02.2015.a
otsuse koos jõustumismärkega on esmakordselt hageja poolt esitatud alles 08.05.2015 esiatud
hagiavalduse lisana. Nähtuvalt Vene Föderatsiooni Peterburi ja Leningradskaja oblasti
arbitraažikohtu 24.02.2015.a otsusest on antud otsus tehtud ilma võlgniku Chrisman OÜ osavõtuta,
st tagaselja. Seetõttu leiab kostja, et TsMS § 620 lg 1 p 2 kohaselt ei kuulu nimetatud väliriigi
kohtulahend tunnustamisele. Nimelt viidatud norm sätestab, et välisriigi kohtulahend ei kuulu Eesti
Vabariigis tunnustamisele juhul, kui kostja või muu võlgnik ei ole saanud oma õigusi mõistlikult
kaitsta, eelkõige kui ta ei saanud kohtukutset või muud menetlust algatavat dokumenti kätte õigel
ajal ja nõuetekohasel viisil, välja arvatud juhul, kui tal oli mõistlik võimalus kohtulahend
vaidlustada ja ta seda ettenähtud tähtaja jooksul ei teinud. Teiseks märgib kostja, et PankrS § 103 lg
4 kohaselt nõuete kaitsmise koosolekul loetakse kaitsmiseta tunnustatuks nõue, mis on kohtu või
vahekohtu jõustunud lahendiga rahuldatud. Seega ei saanudki võlausaldajate nõuete kaitsmise
koosolekul 10.04.2015 OOO «Льняная мануфактура» nõuet kaitsmiseta tunnustada, kuivõrd asja

                                                                                                 3(5)
                                                                                              2-15-7008
materjalidest nähtuvalt nõuete kaitsmise koosolekule ei olnud esitatud jõustumismärkega
arbitraažikohtu otsust.

Hageja omapooses 01.08.2016 seisukohas leiab, et menetlus tuleb antud asjas lõpetada ja otsus
hagiavalduse kohta jätta läbivaatamata, kuna nõue on kaitstud jõustunud kohtuotsusega. Kohtuotsus
jõustus 24.02.2015.a.

KOHTUOTSUSE PÕHJENDUSED

Kohus, tutvunud esitatud avaldusega, leiab, et esitatud hagiavaldus tuleb jätta läbi vaatamata ning
täidetud on kõik tingimused kohtule esitatud otsuse tunnustamiseks ja täidetavaks tunnistamiseks
Eesti Vabariigis.

TsMS § 620 lg 1 p 2 kohaselt tsiviilasjas tehtud välisriigi kohtulahend kuulub Eesti Vabariigis
tunnustamisele, välja arvatud juhul, kui kostja või muu võlgnik ei ole saanud oma õigusi mõistlikult
kaitsta, eelkõige kui ta ei saanud kohtukutset või muud menetlust algatavat dokumenti kätte õigel
ajal ja nõuetekohasel viisil, välja arvatud juhul, kui tal oli mõistlik võimalus kohtulahend
vaidlustada ja ta seda ettenähtud tähtaja jooksul ei teinud; lg 2 sätestab, et välisriigi kohtulahendit
tunnustatakse Eestis üksnes juhul, kui lahend on lahendi teinud riigi õiguse järgi jõustunud, välja
arvatud juhul, kui seaduse või välislepingu järgi tuleb lahendit tunnustada ja täita alates ajast, millal
otsust saab täita lahendi teinud kohtu asukohariigis.

TsMS § 623 lg 1 kohaselt kohus kontrollib välisriigi kohtulahendi täidetavaks tunnistamise
avalduse lahendamisel kohtulahendi tunnustamise eeldusi. Kohtulahendi õigsust sisuliselt ei
kontrollita; lg 3 sätestab, et kohus võib vajaduse korral võlgniku ja sissenõudja ära kuulata ning
küsida selgitust ka kohtult, kelle lahendi tunnustamist või täitmist taotletakse.

Eesti Vabariigi ja Vene Föderatsiooni lepingu õigusabi ja õigussuhete kohta tsiviil-, perekonna- ja
kriminaalasjades artikkel 50 alusel lepingupooled tunnustavad ja täidavad vastastikku
justiitsasutuste jõustunud otsuseid tsiviil- ja perekonnaasjades.

Osapoolte vahel vaidlust ei ole, et kohtuotsus, mille tunnustamist antud asja raames soovitakse oni
jõustunud. Kostja väitel puudub võimalus kohtuotsuse tunnustamiseks, kuna on rikutud
tunnustamise alused. Nimelt on otsus tehtud tagaselja, mistõttu ei kuulu otsus tunnustamisele.
Kohtule esitatud Peterbuti linna ja Leningradi oblasti Arbitraažikohtu 24.02.2015 lahendist nr A56-
67142/2014 ilmneb, et kostja (OÜ Crisman) ei ole ilmunud kohtuistungile. Tagaseljaotsuse
tegemine ei eelda koheselt, et teine pool ei saanud kohtukutset või muud menetlust algatavat
dokumenti nõuetekohaselt ja õigel aja kätte. Samuti ei ole tuvastatud, et menetlusosalisel puudus
võimalus kohtulahendi vaidlustamiseks. Menetluse kestel ei ole ilmnenud asjaolusid, mis viitaksid,
et OÜ Crisman ei olnud teadlik enda vastu suunatud kohtumenetlusest. Ka ei ole kohtule teada, et
poolte vahel oleks samas asjas teisi lahendeid, mis oleksid vastuolus tunnustatava lahendiga. Eesti
õiguse rahvusvahelise kohtualluvuse sätete kohaselt oli Peterburi linna ja Leningradi oblasti
Arbitraažikohus pädev tunnustatavat kohtulahendit tegema. Samuti ei esine Eesti Vabariigi ja Vene
Föderatsiooni lepingu õigusabi ja õigussuhete kohta tsiviil-, perekonna- ja kriminaalasjades art-s 56
sätestatud mittetunnustamise ja -täitmise aluseid. TsMS § 620 lg 2 kohaselt tunnustatakse välisriigi
kohtulahendit Eestis üksnes juhul, kui lahend on lahendi teinud riigi õiguse järgi jõustunud.
Kohtuotsus on jõustunud. Seega leiab kohus, et ei ole tuvastatud TsMS § 620 loetletud asjaolude
esinemist.

Kohtule esitatud Peterburi linna ja Leningradi oblasti Arbitraažikohtu 24.02.2015.a. otsus asjas nr.
A56-67142/2014 ei ole vastuolus Eesti õiguse oluliste põhimõtetega ja ei esine TsMS § 620 lg 1 p
1-6 toodud asjaolusid, mis võiksid takistada kohtulahendi tunnustamist, kuulub esitatud kohtuotsus
tunnustamisele.
                                                                                                    4(5)
                                                                                         2-15-7008

TsMS § 621 kohaselt kuulub välisriigi kohtulahend Eestis täitmisele üksnes siis, kui lahend on Eesti
kohtu poolt tunnistatud täidetavaks, kui seadusest või välislepingust ei tulene teisiti.

PankrS § 103 lg 4 kohaselt nõuete kaitsmise koosolekul loetakse kaitsmiseta tunnustatuks nõue, mis
on kohtu või vahekohtu jõustunud lahendiga rahuldatud, ja pandiõigus, mida on kohtu või
vahekohtu jõustunud lahendiga tunnustatud või mis on kantud kinnistusraamatusse,
laevakinnistusraamatusse, kommertspandiregistrisse või Eesti väärtpaberite keskregistrisse.

Kohus selgitab, et kuna hageja kasuks on jõustunud kohtuotsusega välja mõistetud võlgnevus
22 600 ning leppetrahv summas 8080 eurot, tuleb PankrS § 103 lg 4 alusel osaühingu Lnjanaja
manufaktura nõuet tunnustada ilma selle kaitsmiseta hagimenetluse korras. PankrS § 103 lg 4
kohaselt loetakse nõuete kaitsmise koosolekul kaitsmiseta tunnustatuks nõue, mis on kohtu või
vahekohtu jõustunud lahendiga rahuldatud. Kostjal puudub seega õigus vastuväite esitamiseks ning
hagejal polnud kohustust esitada nõude tunnustamise hagi.

Menetluskulud

Arvestades käesoleva tsiviilasja materjale peab kohus põhjendatuks jätta menetluskulud
menetlusosaliste endi kanda.


/allkirjastatud digitaalselt/

Pille Aver
Kohtunik




                                                                                               5(5)
