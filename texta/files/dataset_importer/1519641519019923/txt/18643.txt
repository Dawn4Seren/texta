                                                                                           1




                          KOHTUMÄÄRUS

Kohus                             Viru Maakohus

Kohtunik                          Kristel Vedro

Määruse tegemise aeg ja koht      12. aprill 2016, Rakvere kohtumaja, kirjalikus menetluses

Väärteoasja number                4-16-2831

Väärteoasi                        Aleksei Bõkovi kaebus Politsei- ja Piirivalveameti Ida
                                  prefektuuri 21.12.2015 otsusele väärteoasjas 2590, 15,
                                  004783

Menetlustoiming                   Kaebuse läbi vaatamata jätmine

Menetlusosalised                  Kaebuse      esitaja:   Aleksei     Bõkov    (isikukood
                                  38611195219), elukoht: xxxx
                                  Kohtuväline menetleja: Politsei- ja Piirivalveameti Ida
                                  prefektuur, e-post: ppa@politsei.ee

Juhindudes VTMS 38 lg 1, 118 lg 2 p 1

RESOLUTSIOON:

Jätta Aleksei Bõkovi kaebus Politsei- ja Piirivalveameti Ida prefektuuri 21.12.2015
otsusele väärteoasjas 2590, 15, 004783 läbi vaatamata.

Määruse peale võib esitada määruskaebuse Viru Maakohtu Rakvere kohtumajale 15
päeva jooksul arvates määruse kättesaamise päevale järgnevast päevast.


Asjaolud ja kohtumääruse põhjendus

1. 11.04.2016 saabus Viru Maakohtu Rakvere kohtumajja Aleksei Bõkovi kaebus Politsei- ja
Piirivalveameti Ida prefektuuri 21.12.2015 otsusele väärteoasjas 2590, 15, 004783.
                                                                                              2

2. Vaidlustatud otsusega karistati Aleksei Bõkovit liiklusseaduse § 227 lg 1 järgi rahatrahviga
15 trahviühikut summas 60 eurot ja liiklusseaduse § 242 lg 1 järgi rahatrahviga 5 trahviühikut
summas 20 eurot. Kaebuse esitaja vaidlustab otsuse täielikult. Kohtuväline menetleja on
määranud põhjendamatult range karistuse. Tõendatud ei ole, et menetlusalune isik ületas
kiirust. Vahtraleht oli nähtaval kohal ja seda võib kinnitada tunnistaja M- K V. Kaebuse esitaja
palub tühistada otsus. Kaebuse esitaja tähtaja ennistamise taotlust ei esitanud.

3. Väärteoasjas nr 2590, 15, 004783 on 21.12.2015 Politsei-ja Piirivalveameti Ida prefektuuri
vanemväärteomenetleja A V tehtud otsuses märkinud, et käesoleva otsuse peale võib esitada
kaebuse Viru Maakohtule 15-ne päeva jooksul, alates päevast, mil kohtuvälise menetleja otsus
on menetlusosalisele kohtuvälise menetleja juures kättesaadav, st kaebuse esitamise viimane
tähtaeg on 14.01.2016. Lisaks on otsuses märgitud, et otsus saadetakse kohtutäiturile
täitmiseks, kui päevast, mil otsus oli kohtuvälise menetleja juures kättesaadav, on möödunud
15 päeva ja menetlusalune isik ei ole rahatrahvi täies ulatuses tasunud või otsuse peale
maakohtule kaebust esitanud. Otusest nähtub, et kaebuse esitaja on otsuse kätte saanud
30.12.2015.

4. VTMS § 114 lg 1 p 2 kohaselt on menetlusosalisel õigus esitada maakohtule kaebus
kohtuvälise menetleja üldmenetluses tehtud otsuse peale. Sama paragrahvi lg 4 kohaselt
esitatakse kaebus käesoleva paragrahvi lõike 1 punktis 2 sätestatud üldmenetluses tehtud otsuse
peale maakohtule 15 päeva jooksul, alates päevast, mil kohtuvälise menetleja otsus on
menetlusosalisele kohtuvälise menetleja juures kättesaadav.

5. VTMS § 117 lg 1 p 1 kohaselt kontrollib maakohtunik eelmenetluses asja kohtualluvust ning
käesoleva seadustiku §-de 114 ja 115 nõuete täitmist. VTMS § 117 lg 1 p 2 näeb ette, et
eelmenetluses jätab maakohtunik kaebuse käiguta või läbi vaatamata käesoleva seadustiku §-s
118 sätestatud alustel.

6. Kohus, tutvunud Aleksei Bõkovi kaebusega, leiab, et kaebus tuleb jätta läbi vaatamata.
Menetlusalusele isikule Aleksei Bõkovile oli kohtuvälise menetleja otsus kättesaadav
30.12.2015. Ta on ise kinnitanud otsuse kättesaamist allkirjaga. Otsus jõustus 15.01.2016 ilma,
et Aleksei Bõkov oleks otsuse peale maakohtule kaebust esitanud. Seega oli Aleksei Bõkov
teadlik, mis ajast alates oli kohtuvälise menetleja lahend kohtuvälise menetleja juures
kättesaadav ja edasikaevatav ning millal lahend jõustub.

7. VTMS § 118 lg 2 p 1 sätestab, et maakohtunik teeb kaebuse läbi vaatamata jätmise kohta
määruse ja saadab määruse koopia ning tagastab kaebuse selle esitanud isikule, kui kaebus on
esitatud pärast käesoleva seadustiku § 114 lg 4 sätestatud tähtaja möödumist ja tähtaja
ennistamise taotlust ei ole esitatud või maakohtunik on jätnud tähtaja ennistamata.

8. Eeltoodust tulenevalt jätab kohus Aleksei Bõkovi poolt esitatud kaebuse Politsei- ja
Piirivalveameti Ida prefektuuri 21.12.2015 otsusele väärteoasjas 2590, 15, 004783 läbi
vaatamata, kuna kaebus on esitatud kaebetähtaega rikkudes.

(allkirjastatud digitaalselt)
Kristel Vedro
kohtunik
