                                             RIIGIKOHUS
                                       HALDUSKOLLEEGIUM
                                           KOHTUMÄÄRUS
 Kohtuasja number                      3-3-1-82-16
 Määruse kuupäev                       1. detsember 2016
 Kohtukoosseis                         Eesistuja Ivo Pilving, liikmed Indrek Koolmeister ja Jüri Põld
 Kohtuasi                              Aleksei Sargajevi kaebus Tallinna Vangla tekitatud mitte​-
                                       varalise kahju hüvitamiseks
 Menetlusosalised                      Kaebaja Aleksei Sargajev
                                       Vastustaja Tallinna Vangla
 Vaidlustatud kohtulahend              Tallinna Ringkonnakohtu 23. augusti 2016. a määrus asjas
                                       nr 3-14-52678
 Menetluse alus Riigikohtus            Aleksei Sargajevi määruskaebus
 Asja läbivaatamine                    Kirjalik menetlus

RESOLUTSIOON
1. Rahuldada Aleksei Sargajevi määruskaebus.
2. Tühistada Tallinna Ringkonnakohtu 23. augusti 2016. a määrus asjas nr 3-14-52678. Saata
Aleksei Sargajevi apellatsioonkaebus menetlusse võtmise otsustamiseks Tallinna Ringkonna​-
kohtule.


ASJAOLUD JA MENETLUSE KÄIK
1. Aleksei Sargajev esitas Tallinna Ringkonnakohtule apellatsioonkaebuse Tallinna Halduskohtu
6. mai 2016. a otsuse peale asjas nr 3-14-52678.
2. Tallinna Ringkonnakohus jättis 2. augusti 2016. a määrusega apellatsioonkaebuse käiguta ning
andis kaebajale 70 euro suuruse riigilõivu tasumiseks ja selle kohta andmete esitamiseks aega 15
päeva määruse kättetoimetamisest arvates.
3. Kaebaja sai ringkonnakohtu määruse kätte 3. augustil 2016.
4. Tallinna Ringkonnakohus tagastas 23. augusti 2016. a määrusega apellatsioonkaebuse. Ringkonna​-
kohus märkis, et kaebajal tuli riigilõiv tasuda hiljemalt 18. augustiks 2016 (kaasa arvatud). Kaebaja ei
olnud määruse tegemise ajaks esitanud riigilõivu tasumist tõendavat dokumenti. Riigilõivu tasumist ei
nähtunud ka elektroonilisest andmebaasist.


MENETLUSOSALISTE PÕHJENDUSED
5. Kaebaja palub määruskaebuses ringkonnakohtu määruse tühistada. Määruskaebuse kohaselt on
riigilõiv 70 eurot tähtaegselt tasutud, mis nähtub ka arvelduskonto väljavõttest.


KOLLEEGIUMI SEISUKOHT
6. Määruskaebus tuleb rahuldada.
7. Riigikohtule esitatud arvelduskonto väljavõtte kohaselt tasus P. Gontarenko 17. augustil 2016
kaebaja eest riigilõivu 70 eurot. Riigilõiv kanti Rahandusministeeriumi arvelduskontole. Arve
tasumisel märgiti õige viitenumber. Arve tasumisel märgiti selgitusse ekslikult riigilõiv haldusasjas
nr 3-14-5267.
8. Haldusasja õige number on 3-14-52678. Arve tasumisel selgitusse märgitud vale haldusasja number
ei tähenda, et riigilõiv oleks tasumata. Haldusasja numbriga 3-14-5267 ei ole. Arveldus​konto number
ja viitenumber on õigesti märgitud. Ühtlasi nähtub kohtute infosüsteemi menetlus​kulude nõuete osast,
et 18. augustil 2016 on haldusasjas nr 3-14-52678 laekunud kaebaja apellatsioon​kaebuse riigilõiv 70
eurot. Seega on riigilõiv 70 eurot laekunud tähtaegselt, mistõttu tuleb ringkonnakohtu määrus
tühistada.
