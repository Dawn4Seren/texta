                                                                            2-16-15121




                            KOHTUMÄÄRUS
Kohus                          Harju Maakohus
Kohtunik                       Viktor Brügel
Kohtujurist
                               Maarja Kadakas
Määruse tegemise aeg ja koht   09. november 2016, Tallinn, Kentmanni kohtumaja
Tsiviilasja number             2-16-15121

Tsiviilasi                     XXXX, XXXX, XXXX, XXXX, XXXX, XXXXavaldus
                               XXXX(surnud)       pärandvara    pankroti
                               väljakuulutamiseks
Menetlustoiming                Pankrotiavalduse menetluse lõpetamine pankrotti välja
                               kuulutamata raugemise tõttu
Menetlusosalised ja nende      Avaldaja 1: XXXX(isikukood XXXX, elukoht XXXX);
esindajad, ajutine
pankrotihaldur                 Avaldaja 2: XXXX (isikukood XXXX, elukoht XXXX, e-
                               post: XXXX);
                               Avaldaja 3: XXXX (isikukood XXXX, elukoht XXXX, e-
                               post: XXXXX);
                               Avaldaja 4: XXXX (isikukood XXXX, elukoht XXXX, e-
                               post: XXXX);
                               Avaldaja 5: XXXX (isikukood XXXX, elukoht XXXX, e-
                               post: XXXXX);
                               Avaldaja 6: XXXX(isikukood XXXX, elukoht XXXX, e-
                               post: XXXX);
                               Avaldajate 4 ja 5 volitatud esindaja: Jaana Padrik (e-post:
                               jaana.padrik@112.ee);
                               Võlgnik: XXXX (surnud XXXXX, isikukood XXXX).
                               Ajutine     pankrotihaldur: Veli     Kraavi    (OÜ
                               Advokaadibüroo Kraavi & Partnerid, Tatari 25, 10116
                               Tallinn,          e-post:     kraaviab@kraaviab.ee,
                               veli.kraavi@kraaviab.ee).
                               03.11.2016
                               Avaldaja 2 XXXX
                               Avaldajate 4 ja 5 volitatud esindaja Jaana Padrik
                               Avaldaja 6 XXXX


                                                                                         1
                                                                                 2-16-15121

                                   Ajutine pankrotihaldur Veli Kraavi
 Kohtuistungi toimumise aeg
 ja kohtuistungil osalenud
 isikud



RESOLUTSIOON

   1. Lõpetada XXXX(surnud XXXX, isikukood XXXX) pärandvara pankrotimenetlus
      pankrotti välja kuulutamata raugemise tõttu.
   2. Vabastada Veli Kraavi ajutise pankrotihalduri kohustustest.
   3. Määrata ajutise pankrotihalduri Veli Kraavi töötasuks 360 eurot, millele lisandub
      käibemaks 72 eurot ning vajalike kulutuste hüvitamine summas 35,60 eurot, millele
      lisandub käibemaks summas 7,12 eurot, kokku 474,72 eurot.
   4. Riigi Tugiteenuste Keskusel hüvitada riigi vahenditest ajutise pankrotihalduri Veli
      Kraavi ajutise pankrotihalduri tasu 395,60 eurot, millele lisandub käibemaks summas
      79,12 eurot, kokku 474,72 eurot. Pankrotihalduri tasu kanda Advokaadibüroo Kraavi &
      Partnerid OÜ (registrikood 12019915), mille kaudu ajutine haldur tegutseb,
      arvelduskontole nr EE732200221050996778 Swedbank AS-is.
   5. Avaldada teade menetluse lõpetamise kohta raugemise tõttu väljaandes Ametlikud
      Teadaanded.
   6. Toimetada kohtumäärus         kätte   avaldajale,   ajutisele   pankrotihaldurile   ning
      Rahandusministeeriumile.
   7. Saata kohtumäärus pärast jõustumist p. 4 täitmiseks Riigi Tugiteenuste Keskusele.

Edasikaebamise kord

Kohtumääruse peale võib võlgnik ja võlausaldaja esitada määruskaebuse Tallinna
Ringkonnakohtule Harju Maakohtu kaudu 15 päeva jooksul alates määruse kättetoimetamisest.
Võlausaldaja, kes ei esitanud pankrotiavaldust, võib esitada määruskaebuse Tallinna
Ringkonnakohtule Harju Maakohtu kaudu 15 päeva jooksul alates menetluse lõpetamise kohta
raugemise tõttu teate avaldamisest väljaandes Ametlikud Teadaanded. Määruskaebust ei saa
esitada viie (5) kuu möödumisel määruse tegemisest, kui seaduses ei ole sätestatud teisiti.

Maakohtu või ringkonnakohtu menetlusabi andmise või sellest keeldumise määruse peale ja
kummagi määruse muutmise või tühistamise määruse peale, võib menetlusabi taotleja või saaja
või   Eesti    Vabariik    Rahandusministeeriumi       või   rahandusministri    määratud
Rahandusministeeriumi valitsemisala asutuse kaudu esitada määruskaebuse.

Asjaolud

1. XXXX, XXXX, XXXX, XXXX, XXXXja XXXXesitasid 07.10.2016 Harju Maakohtule
avalduse XXXX(surnud) pärandvara pankroti väljakuulutamiseks. Avalduse kohaselt nähtub
pärimismenetluse käigus läbi viidud pärandvara inventuurist, et võlgniku pärandvarast ei jätku
kõigi võlgniku vastu esitatud nõuete rahuldamiseks. Avaldajad paluvad kuulutada välja
võlgniku pärandvara pankrot kuna avaldajad, kui pärijad, ei ole nõus pärandaja kohustuste


                                                                                              2
                                                                                        2-16-15121

rahuldamisega oma vara arvel. Pankrotiavalduselt on tasutud seaduses sätestatud määras
riigilõivu (10 eurot).

2. 18.10.2016 määrusega võttis kohus määrusega pankrotiavalduse menetlusse, nimetas
ajutiseks pankrotihalduriks Veli Kraavi ja määras pankrotiavalduse läbivaatamiseks
kohtuistungi 03.11.2016.

3. Ajutine pankrotihaldur Veli Kraavi esitas 01.11.2016 kohtule ajutise pankrotihalduri
aruande.

Võlgniku vara

Ajutine haldur tuvastas, et võlgniku varaks on arvelduskontodel raha summas 224,94 eurot.

Võlgniku nimele on registreeritud sõidukid:
   - Sõiduauto AZLK, reg.märk. XXXX, ehitusaasta 1971. Registrikande peatamine
       01.10.2014.
   - Sõiduauto Moskvitš, reg.märk. XXXX, ehitusaasta 1976. Omandamise aeg 15.08.1998.
       Sõiduk asub liiklusregistri vanas andmebaasis.
Ajutine pankrotihaldur peab sõiduautode väärtuseks 0,00 eurot.

Kokkuvõttes igasugune vara, millele oleks seaduse kohaselt võimalik pöörata sissenõuet ning
mille arvel rahuldada võlausaldajate nõudeid, võlgnikul puudub.

Võlgniku kohustused

Maksu- ja Tolliameti andmetel on võlgnikul seisuga 26.10.2016 intressi nõue summas 2 400,35
eurot.

Kohtutäiturite ja pankrotihaldurite koja poolt 19.10.2016 edastatud registriväljavõtte kohaselt
on võlgniku osas menetluses kaks täitemenetlust:

 Kohtutäitur        Täiteasja nr                     Sissenõudja         Nõude suurus

 Kohtutäitur        031/2009/1606                    Aktiva    Finants             13,97
 Kaire Põlts        Võlg 6,24, täitekulu 7,73        OÜ
                                                     10746479
 Kohtutäitur        031/2003/179                     EMT AS                         5,20
 Kaire Põlts        Täitekulu 5,20                   10096159
 Kohtutäitur        195/2013/4547                    Maksu-ja                    1412,50
 Kaja Lilloja       Võlg 1115,00, täitekulu 297,50   Tolliamet
 Kohtutäitur        025/2005/2362                    Maksu-ja                     163,26
 Kaire Põlts        Võlg 137,05, täitekulu 26,21     Tolliamet

Muu kohustusena on kohtutäituri tasu otsuse alusel XXXX’i pärimisasjas koostatud pärandi
inventuuri tegemise eest nõue summas 42,00 eurot.

Ajutine haldur on tuvastanud seega kohustusi kokku summas vähemalt summas 4 037,28 eurot.

Ajutine haldur on seisukohal, et võlgniku vara ei kata pankrotimenetluse kulusid. Võlgniku
maksejõuetuse põhjuseks on surm ja asjaolu, et võlgniku eluajal omandatud vara ei kata tema
poolt võetud kohustusi. Võlgniku arvelduskontode ülevaatuse käigus ebaharilikke ning
                                                                                                     3
                                                                                  2-16-15121

tavapärasest majandustegevusest kõrvalekalduvaid tehinguid ei ilmnenud. Samuti ei nähtu
ajutise halduri kasutuses olevatest materjalidest tehinguid, mis oleksid tagasivõidetavad.
Kindlasti ei saa neid siiski ka täielikult välistada. Ajutise halduri hinnangul on võlgnik
maksejõuetu, kuivõrd võlgnik ei suuda rahuldada võlausaldaja nõuet ja see suutmatus ei ole
võlgniku majanduslikust olukorrast tulenevalt ajutine.

Kuna võlgnikul ei jätku vara pankrotimenetluse kulude katteks, leiab ajutine haldur, et menetlus
tuleks lõpetada raugemisega. Juhul kui pankrotiavalduse esitanud võlausaldaja või keegi
võlausaldajatest või kolmas isik soovib siiski menetluskulusid kanda, on võimalik pankrot välja
kuulutada. Samas märgib ajutine haldur, et pankrotimenetlus on perspektiivitu ja kogutud
asjaolusid arvestades puudub võimalus täita PankrS §-is 2 toodud pankrotimenetluse peamist
eesmärki, so rahuldada võlgniku vara arvelt võlausaldajate nõudeid. Ajutise halduri hinnangul
Ametlikes Teadaannetes avaldatavas kuulutuses võiks kohaseks deposiidi summaks pidada
1 500,00 eurot, mis kataks esmased pankrotimenetluse kulud.
Ajutise halduri aruanne sisaldab ajutise halduri töötasu aruannet, mille kohaselt on ajutine
haldur kulutanud ülesannete täitmiseks 10 tundi, arvestusega 36 eurot tunnis, millest tulenevalt
on ajutise halduri töötasuks 360 eurot, millele lisandub käibemaks 72 eurot ning vajalike
kulutuste hüvitamine summas 35,60 eurot, millele lisandub käibemaks summas 7,12 eurot,
kokku 474,72 eurot.
Ajutine haldur palub ajutise halduri tasu ja kulutused hüvitada riigi vahenditest summas 395,60
eurot, millele lisandub käibemaks summas 79,12 eurot, kokku 474,72 eurot. Pankrotihalduri
tasu kanda Advokaadibüroo Kraavi & Partnerid OÜ (registrikood 12019915), mille kaudu
ajutine haldur tegutseb, arvelduskontole nr EE732200221050996778 Swedbank AS-is.
4. 03.11.2016 toimunud kohtuistungil jäid avaldajad avalduse juurde ning märkisid, et
pärandvara inventuuri eest tasu summas 42 eurot on avaldajate poolt tasutud. Ajutine haldur jäi
oma aruande juurde. Kohus määras menetluse raugemise vältimiseks pankrotimenetluse kulude
katteks kohtu deposiiti makstava summa suuruseks 1500 eurot ning tegi ettepaneku võlgnikule,
võimalikele võlausaldajatele või kolmandatele isikutele see summa tasuda kohtu deposiiti
hiljemalt 5 kalendripäeva jooksul kohtumääruse väljaandes Ametlikud Teadaanded
avaldamisest arvates.

5. Kohus avaldas teate väljaandes Ametlikud Teadaanded 03.11.2016. Seisuga 03.11.2016-
08.11.2016 ei ole kohtu tagatiste kontole ega NAP kontole kohtu määratud rahasummat tasutud.

Kohtumääruse põhjendused

6. Pankrotiseaduse (PankrS) § 1 lg 2 kohaselt võlgnik on maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt
ajutine. PankrS § 29 lg 1-3 kohaselt lõpetab kohus määrusega menetluse pankrotti välja
kuulutamata raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu. Kohus võib lõpetada
menetluse pankrotti välja kuulutamata raugemise tõttu olenemata võlgniku maksejõuetusest ka
siis, kui võlgniku vara koosneb peamiselt tagasivõitmise nõuetest ja nõuetest kolmandate
isikute vastu ning nende nõuete rahuldamine on vähetõenäoline. Kohus ei lõpeta menetlust
raugemise tõttu käesoleva paragrahvi lõikes 1 või 2 sätestatud alusel, kui võlgnik, võlausaldaja
või kolmas isik maksab pankrotimenetluse kulude katteks kohtu deposiiti kohtu määratud
summa.


                                                                                               4
                                                                                    2-16-15121

PankrS § 9 lg 2 kohaselt kohaldatakse võlgniku surma korral võlgniku vara suhtes esitatud
pankrotiavaldusele võlgniku pankrotiavalduse kohta sätestatut.

Ajutine pankrotihaldur on kindlaks teinud, et võlgniku vara ei kata pankrotimenetluse kulusid.
Kohus nõustub ajutise halduriga, et maksejõuetuse põhjuseks tuleb pidada muud asjaolu PankrS
§ 22 lg 5 tähenduses. Kohus tuvastab ajutise halduri aruande põhjal, et puuduvad vara
tagasivõitmise või tagasinõudmise võimalused. Kohus leiab, et kogutud ja kohtuistungil uuritud
tõenditega on kindlaks tehtud, et võlgnik on püsivalt maksejõuetu. Tasutud ei ole
pankrotimenetluse kulude deposiiti. Kohtu hinnangul on täidetud PankrS § 29 lg 1-3 eeldused
pankrotimenetluse lõpetamiseks pankrotti välja kuulutamata raugemise tõttu.

7. PankrS § 150 lg 1 kohaselt on pankrotimenetluse kulud muu hulgas ajutise halduri tasu ning
ajutise halduri tehtud vajalikud kulutused oma ülesannete täitmiseks. PankrS § 150 lg 4 kohaselt
pankrotimenetluse raugemise korral otsustab kohus pankrotimenetluse kulude jagamise
asjaolude kohaselt. PankrS § 23 lg-te 1 ja 2 kohaselt on ajutisel halduril õigus saada oma
ülesannete täitmise eest tasu, mille suuruse määrab kohus, samuti nõuda oma ülesannete
täitmiseks tehtud vajalike kulutuste hüvitamist. Tasu suuruse määramisel arvestab kohus ajutise
halduri ülesannete mahtu ja keerukust ning ajutise halduri kutseoskusi. Kohus kontrollib ajutise
halduri ülesannete täitmiseks tehtud kulutuste põhjendatust ja kinnitab vajalike ning
põhjendatud kulutuste suuruse. Tasu suuruse arvestamise aluseks on ülesannete täitmisele
kuluv aeg. Ajutine pankrotihaldur esitab kohtule tööaja arvestuse andmed ja taotluse kulutuste
hüvitamiseks koos käesoleva seaduse § 22 lg-s 5 nimetatud aruandega. Kulutuste hüvitamise
taotluses märgib haldur kulutuse suuruse, tekkimise põhjuse või aluse ja tekkimise aja. PankrS
§ 23 lg 3 kohaselt on ajutise halduri tunnitasu ülemmäär 96 eurot. Lõike 6 kohaselt võib kohus
ajutise halduri tasu ja hüvitatavate kulutuste tasumise määrata büroole, mille kaudu ajutine
haldur tegutseb.
Ajutise pankrotihalduri tehtud töö aruande kohaselt on ajutine haldur kulutanud ülesannete
täitmiseks 10 tundi, arvestusega 36 eurot tunnis, millest tulenevalt on ajutise halduri töötasuks
360 eurot, millele lisandub käibemaks 72 eurot ning vajalike kulutuste hüvitamine summas
35,60 eurot, millele lisandub käibemaks summas 7,12 eurot, kokku 474,72 eurot. Ajutine haldur
palub ajutise halduri tasu ja kulutused hüvitada riigi vahenditest.
Kohus leiab, et ajutise pankrotihalduri poolt taotletava tasu ja kulutuste hüvitise summa on
mõistlik ja vastab ajutise pankrotihalduri poolt tehtud tööle ja halduri kvalifikatsioonile ning
tuleb ajutisele haldurile välja mõista. PankrS § 23 lg 4 sätestab, et kui võlgniku avalduse alusel
alustatud menetlus lõpetatakse raugemisega pankrotti välja kuulutamata ja võlgniku varast ei
jätku vajalikeks väljamakseteks, mõistab kohus ajutise halduri tasu ja hüvitatavad kulutused
välja võlgnikult, kuid võib määrata nende hüvitamise riigi vahenditest. Riigi vahenditest ei
hüvitata ajutise halduri tasu ja kulutusi suuremas summas kui 397 eurot (sealhulgas seaduses
ettenähtud maksud, välja arvatud käibemaks).
Kohus, tutvunud ajutise halduri poolt esitatud menetlusabi taotlusega ning tuvastanud, et
puuduvad vahendid menetluskulude katmiseks, määrab ajutise pankrotihalduri tasu ja
kulutused riigi vahenditest (sealhulgas seaduses ettenähtud maksud, välja arvatud käibemaks).
Riigi Tugiteenuste Keskusel hüvitada riigi vahenditest ajutise pankrotihalduri Veli Kraavi
ajutise pankrotihalduri tasu 395,60 eurot, millele lisandub käibemaks summas 79,12 eurot,
kokku 474,72 eurot. Pankrotihalduri tasu kanda Advokaadibüroo Kraavi & Partnerid OÜ
(registrikood 12019915), mille kaudu ajutine haldur tegutseb, arvelduskontole nr
EE732200221050996778 Swedbank AS-is.
8. PankrS § 29 lg 4 sätestab, et kohus avaldab teate menetluse lõpetamise kohta raugemise tõttu
väljaandes Ametlikud Teadaanded.
                                                                                                 5
                                2-16-15121




/allkirjastatud digitaalselt/

Viktor Brügel
Kohtunik




                                             6
