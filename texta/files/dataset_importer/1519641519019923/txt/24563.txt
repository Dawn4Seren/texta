                        TARTU MAAKOHUS

                               KOHTUOTSUS
                                 EESTI VABARIIGI NIMEL


Otsuse tegemise koht ja aeg         Viljandi kohtumaja                    03. veebruar 2016
Kriminaalasi                        kriminaalasi nr 13260102669; kohtuasi nr 1-16-812
(number ja nimetus)                 riik versus K.O ja S.S
Asja lahendamine                    kohtuistung kokkuleppemenetluses
Kohtukoosseis                       kohtunik Toomas Lillsaar
Kohtuistungi sekretär               Irina Meremaa
Prokurör                            Merike Tikk
Süüdistatav                         K.O (isikukood xxxxxxxxxxx ; elukoht xxxxxxxxx xx-xx
                                    xxxxxxx xxxx; ei oma kriminaalkaristatust)
                                    karistusseadustik (KarS) § 184 (Narkootilise ja
                                    psühhotroopse aine suures koguses ebaseaduslik
Süüdistus                           käitlemine) lg 2 p 1 ja § 188 (Narkootilise ja psühhotroopse
                                    aine ebaseaduslikule tarvitamisele kallutamine) lg 1 – § 26
                                    (Kõlbmatu süüteokatse) lg 1 järgi
Kaitsja                             advokaat Rene Varul
Süüdistatav                         S.S (isikukood xxxxxxxxxxx ; elukoht xxxxxx xxx xx-x
                                    xxxxxx xxxx ; ei oma kriminaalkaristatust)
Süüdistus                           KarS § 184 lg 2 p 1 ja § 188 lg 1 – § 26 lg 1 järgi
Kaitsja                             advokaat Rene Varul

RESOLUTSIOON
(Kohtuotsuse resolutiivosa)

      Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 249, tegi kohus otsustused.
Otsustused süüs ja karistamises
1. Kriminaalasjas:
1.1 tunnistada K.O süüdi KarS § 184 lg 2 p 1 järgi ja mõista talle karistusena vangistus 3 aastat
    ning tunnistada K.O süüdi KarS § 188 lg 1 – § 26 lg 1 järgi ja mõista talle karistusena
    vangistus 3 kuud; KarS § 64 lg 1 alusel kergema karistuse raskemaga kaetuks lugemisega
    mõista K.Ole liitkaristus vangistusena 3 (kolm) aastat; KarS § 68 alusel arvata eelvangistuse
    aeg 3 päeva mõistetud vangistuse aja hulka ja lugeda K.Ol kandmata karistuseks vangistus 2
    (kaks) aastat 11 (üksteist) kuud 27 (kakskümmend seitse) päeva; KarS § 73 lg 1 ja lg 3
    alusel määrata, et mõistetud vangistus jääb täielikult tingimisi kohaldamata; määrata K.Ole
    katseaeg 3 (kolm) aastat ning mõistetud vangistust 2 aastat 11 kuud 27 päeva ei pöörata
    täitmisele, kui K.O ei pane katseajal tahtlikult toime uut kuritegu;
1.2 tunnistada S.S süüdi KarS § 184 lg 2 p 1 järgi ja mõista talle karistusena vangistus 3 aastat
    ning tunnistada S.S süüdi KarS § 188 lg 1 – § 26 lg 1 järgi ja mõista talle karistusena
    vangistus 3 kuud; KarS § 64 lg 1 alusel kergema karistuse raskemaga kaetuks lugemisega
    mõista S.Sele liitkaristus vangistusena 3 (kolm) aastat; KarS § 68 alusel arvata eelvangistuse
    aeg 3 päeva mõistetud vangistuse aja hulka ja lugeda S.Sel kandmata karistuseks vangistus 2
    (kaks) aastat 11 (üksteist) kuud 27 (kakskümmend seitse) päeva; KarS § 73 lg 1 ja lg 3
    alusel määrata, et mõistetud vangistus jääb täielikult tingimisi kohaldamata; määrata S.Sele
    katseaeg 3 (kolm) aastat ning mõistetud vangistust 2 aastat 11 kuud 27 päeva ei pöörata
    täitmisele, kui S.S ei pane katseajal tahtlikult toime uut kuritegu.
Asja lahendamisega seonduvad muud otsustused
2. kriminaalmenetluse kulude ja kriminaalmenetluses. kohaldatavate muude abinõude osas:
2.2 välja mõista riigi kasuks:
2.2.1 K.Olt kriminaalmenetluse kulu 1 867 (üks tuhat kaheksasada kuuskümmend seitse) €
        (sundraha 1 075 €, ekspertiisitasu 792 €); määrata väljamõistetud kriminaalmenetluse
        kulud tasumisele ositi järgmiselt: 1) alates 2016 a märtsi kuust igakuise menetluskulu osa
        155 (ükssada viiskümmend viis) € 59 senti tasumine, kuni menetluskulude täieliku
        tasumiseni; 2) igas kuus tasutava menetluskulu osa tasumistähtaeg kuu 30-s kuupäev; 3)
        tähtaegselt kohtu määratud menetluskulu osa tasumata jätmisel või kokkuvõttes tasumise
        graafikujärgse võlgnevuse korral, lugeda tähtaeg saabunuks menetluskulu tasumisele
        tervikuna;
2.2.2 S.Selt kriminaalmenetluse kulu 1 926 (üks tuhat üheksasada kakskümmend kuus) €
        (sundraha 1 075 €, ekspertiisitasu 851 €); määrata väljamõistetud kriminaalmenetluse
        kulud tasumisele ositi järgmiselt: 1) alates 2016 a märtsi kuust igakuise menetluskulu osa
        160 (ükssada kuuskümmend) € 50 senti tasumine, kuni menetluskulude täieliku
        tasumiseni; 2) igas kuus tasutava menetluskulu osa tasumistähtaeg kuu 30-s kuupäev; 3)
        tähtaegselt kohtu määratud menetluskulu osa tasumata jätmisel või kokkuvõttes tasumise
        graafikujärgse võlgnevuse korral, lugeda tähtaeg saabunuks menetluskulu tasumisele
        tervikuna;
2.3 kohtuotsuse jõustumisel hävitada asitõendid:
2.3.1 2 kanepitaime kasvatuspotti (asuvad Lõuna prefektuuri asitõendite laos; pakendis nr 2);
2.3.2 1 LO-paberümbrik, milles minigripp-kilekott (asub kriminaalasja juures);
2.3.3 sõiduautost läbiotsimise käigus leitud ja ära võetud klaaskolb (asub kriminaalasja juures¸
        pakendis nr 7LO);
2.3.4 ekspertiisist tagasi saadetud minigripp-kilekotis taimne puru ja taimeosakesed (asub
        kriminaalasja juures; pakendites 12.1 ja 12.2);
2.3.5 mokatubaka karp (asub kriminaalasja juures; pakendis nr 5 LO);
2.3.6 metallist karp (asub kriminaalasja juures; pakend nr 5 KP);
2.3.7 mokatubaka karp (asub kriminaalasja juures; pakend nr 1 KP);
2.3.8 purustajad (asuvad kriminaalasja juures; pakendis nr 6 LO; pakendis nr 3 LO; pakendis nr
        2 KP );
2.3.9 hõbepaber (asub kriminaalasja juures; pakendis nr 4 LO);
2.3.10 klaaspurk (asub kriminaalasja juures; pakendis nr 3 KP);
2.3.11 halli värvi digitaalne kaal (asub kriminaalasja juures; pakendis nr 6 KP);
2.3.12 S.Se sigaretipaberid, filtripaberid (asub kriminaalasja juures; pakendis nr 4 KP
2.4    kohtuotsuse jõustumisel tagastada K.Ole temalt kinnipidamisel ära võetud 2 telefoni (asub
       kriminaalasja juures; pakendis nr1XXX );
2.5    kohtuotsuse jõustumisel tagastada S.Sele temalt kinnipidamisel ära võetud 4 telefoni
       (asuvad kriminaalasja juures; pakendis nr 1 XXXX ).
Edasikaebamise kord ja selgitused kohtuotsusele
3. Selgitada:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
    kohtuotsuse peale on õigus edasi kaevata KrMS §-s 318 sätestatud alustel Tartu Maakohtu
    Viljandi kohtumaja kaudu Tartu Ringkonnakohtule kirjaliku apellatsiooni esitamisega
    viieteistkümne päeva jooksul, alates päevast, mil kohtumenetluse poolel on võimalik kohtus
    tutvuda kohtuotsusega; apellatsiooniõiguse kasutamise soovist tuleb teatada Tartu Maakohtu


                                                2
    Viljandi kohtumaja kaudu kirjalikult seitsme päeva jooksul, alates kohtuotsuse kuuluta-
    misest;
3.2 kriminaalmenetluse kulude hüvitamise ja väljamõistmise peale võib KrMS § 189 lg 3
    kohaselt vaidlustada kohtuotsusest eraldi määruskaebuse esitamisega (KrMS §-de 383 –
    392);
3.3 kohtuotsus jõustub edasikaebe (apellatsiooni) tähtaja möödumisel;
3.4 ositi täitmiseks määratud kriminaalmenetluse kulud loetakse täidetuks ja otsust
    menetluskuludes kohtutäiturile täitmisele pööramiseks ei saadeta, kui süüdimõistetu on
    rahasummad tähtaegselt tasunud Eesti Vabariigile; tasumiseks vajalikud andmed sisalduvad
    kohtuotsuse lisas (makseinfos); makseinfo tehakse kättesaadavaks ka e-toimiku süsteemi
    vahendusel;
3.5 KrMS § 317 kohaselt pärast kohtuotsuse kuulutamist või teatavaks tegemist saavad
    kohtumenetluse pooled sellega tutvuda kohtus ning poole soovil antakse talle kohtuotsuse
    koopia või väljatrükk.
3.6 KrMS § 248 (Kohtulahendid kokkuleppemenetluses) lg 1 p 5 kohaselt on kokkuleppe-
    menetluses kohtulahendiks kohtuotsus süüdistatava süüdimõistmise ja talle
    kokkuleppekohase karistuse mõistmise kohta.

ASJAOLUDE KIRJELDUS JA KOHTUOTSUSE PÕHJENDUSED
(Kohtuotsuse põhiosa)

      KrMS § 249 (Süüdimõistva kohtuotsuse põhiosa kokkuleppemenetluses) kohaselt
kohtuotsuse põhiosas märgitakse: 1) millises süüdistuses kohus süüdistatava süüdi mõistab ning
2) kokkuleppe sisu.

1. Süüdistused
1.1. Süüdistusest nähtuvalt on K.O toime pannud kuritegudena:
1) grupis narkootilise aine suures koguses ebaseadusliku käitlemise KarS § 184 lg 2 p 1 järgi,
mis seisnes selles, et tema omandas ebaseaduslikult grupis koos S.Sega 25.07.2013 xxxxxx
linnas, seni tuvastamata isikult, narkootilist ainet marihuaanat suures koguses, so vähemalt 15
grammi, millest 1 grammi andis 26.07.2013 edasi xxxx xxxxxxxxxxx.
Kuna narkootiliste ja psühhotroopsete ning nende lähteainete seaduse § 3 lg 1 järgi on
narkootiliste ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks
või nimetatud seaduses ettenähtud õppeotstarbel kasutamise eesmärgil. Üle 0,2% THC
sisaldusega kanep ja selle töötlemisproduktid kuuluvad sotsiaalministri 18.05.2005 a määruse nr
73 (Narkootiliste ja psühhotroopsete ainete meditsiinilisel ja teaduslikul eesmärgil käitlemise
ning sellealase arvestuse ja aruandluse tingimused ja kord ning narkootiliste ja psühhotroopsete
ainete nimekirjad) lisa 1 I nimekirja.
Narkootilise ja psühhotroopsete ainete ning nende lähteainete seaduse § 3¹ lg 3 kohaselt loetakse
suureks koguseks narkootilise aine kogust, millest piisab narkojoobe tekitamiseks vähemalt
kümnele isikule. Selliseks koguseks on kanepi töötlemisprodukti marihuaana puhul 7,5 g ja
kanepi puhul 10 grammi. Ainete segu, mis lahjendamise eesmärgil on saadud narkootilise või
psühhotroopse aine segamisel muu ainega, loetakse käesoleva lõike mõttes võrdseks narkootilise
või psühhotroopse ainega.
2) kanepi ebaseadusliku kasvatamise kõlbmatu süüteokatse KarS § 188 lg 1 – § 26 lg 1 järgi,
mis seisnes selles, et tema kasvatas xxxxxxxxxxx xxxxxxxx xxxxx xxxxxx xxxxxxx xxxxxx
külas, xxxxxx kinnistul, xxxxxxx ääres ühte kanepitaime (tetrahüdrokannabinooli sisaldus alla
0,2%), mis sündmuskohavaatluse käigus 29.07.2013 ära võeti.
1.2. Süüdistusest nähtuvalt on S.S toime pannud kuritegudena:
1) grupis narkootilise aine suures koguses ebaseadusliku käitlemise KarS § 184 lg 2 p 1 järgi,
mis seisnes selles, et tema omandas ebaseaduslikult grupis koos K.Oga 25.07.2013 xxxxxx
linnas, seni tuvastamata isikult, narkootilist ainet marihuaanat suures koguses, so vähemalt 15
grammi.
                                                  3
Kuna narkootiliste ja psühhotroopsete ning nende lähteainete seaduse § 3 lg 1 järgi on
narkootiliste ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks
või nimetatud seaduses ettenähtud õppeotstarbel kasutamise eesmärgil. Üle 0,2% THC
sisaldusega kanep ja selle töötlemisproduktid kuuluvad sotsiaalministri 18.05.2005 a määruse nr
73 (Narkootiliste ja psühhotroopsete ainete meditsiinilisel ja teaduslikul eesmärgil käitlemise
ning sellealase arvestuse ja aruandluse tingimused ja kord ning narkootiliste ja psühhotroopsete
ainete nimekirjad) lisa 1 I nimekirja.
Narkootilise ja psühhotroopsete ainete ning nende lähteainete seaduse § 3¹ lg 3 kohaselt loetakse
suureks koguseks narkootilise aine kogust, millest piisab narkojoobe tekitamiseks vähemalt
kümnele isikule. Selliseks koguseks on kanepi töötlemisprodukti marihuaana puhul 7,5 g ja
kanepi puhul 10 grammi. Ainete segu, mis lahjendamise eesmärgil on saadud narkootilise või
psühhotroopse aine segamisel muu ainega, loetakse käesoleva lõike mõttes võrdseks narkootilise
või psühhotroopse ainega.
2) kanepi ebaseadusliku kasvatamise kõlbmatu süüteokatse KarS § 188 lg 1 – § 26 lg 1 järgi,
mis seisnes selles, et tema kasvatas xxxxxxxxxxx xxxxxxx xxxxxx xxxx xxxxx xxxxxxxx
kinnistul, xxxxxxxxx ääres ühte kanepitaime (tetrahüdrokannabinooli sisaldus alla 0,2%), mis
sündmuskohavaatluse käigus 29.07.2013 ära võeti.

2. Kriminaalasjas sõlmitud kokkulepped
       Prokuratuur ja süüdistatavad on nõustunud kriminaalasja lahendamisega kokkuleppe-
menetluses. Prokurör, süüdistatavad ja süüdistatavate kaitsjad on kriminaalasjas sõlminud
kokkulepped süüdistatavate süüdimõistmiseks:
2.1. K.O KarS § 184 lg 2 p 1 järgi ja karistamiseks vangistusega 3 aastat ning KarS § 188 lg 1 –
§ 26 lg 1 järgi ja karistamiseks vangistusega 3 kuud. KarS § 64 lg 1 järgi lugeda kergemad
karistused kaetuks raskeimaga ning mõista liitkaristuseks 3 aastat vangistust. KarS § 68 alusel
arvata eelvangistuse aeg 3 päeva s.o 27.07.2013 – 29.07.2013 karistuse tähtaja hulka ja lõplikuks
karistuseks 2 aastat 11 kuud ja 27 päeva vangistust. KarS § 73 lg 1 ja lg 3 alusel määrata, et
mõistetud karistust ei pöörata täitmisele, kui K.O ei pane 3 - aastase katseaja jooksul toime uut
tahtlikku kuritegu.
2.2. S.S KarS § 184 lg 2 p 1 järgi ja karistamiseks vangistusega 3 aastat ning KarS § § 188 lg 1 –
§ 26 lg 1 järgi ja karistamiseks vangistusega 3 kuud. KarS § 64 lg 1 järgi lugeda kergemad
karistused kaetuks raskeimaga ning mõista liitkaristuseks 3 aastat vangistust. KarS § 68 alusel
arvata eelvangistuse aeg 3 päeva s.o 27.07.2013 – 29.07.2013 karistuse tähtaja hulka ja
lõplikuks karistuseks 2 aastat 11 kuud ja 27 päeva vangistust. KarS § 73 lg 1 ja lg 3 alusel
määrata, et mõistetud karistust ei pöörata täitmisele, kui S.S ei pane 3 - aastase katseaja jooksul
toime uut tahtlikku kuritegu.

3. Menetluskulud
       Kriminaalmenetluse kulud on sätestatud KrMS 7. peatüki 1. jaos (Kriminaalmenetluse
kulude liigid; § 173 - § 179), 2. jaos (Kriminaalmenetluse kulude hüvitamine; § 180 - § 188) ning
3. jaos (Kriminaalmenetluse kulud hüvitamise otsustus; § 189 - § 192).
3.1. Menetluskulude koosseis
       Menetluskulud kululiikide järgi on sätestatud KrMS §-s 175 (Menetluskulud).
3.1.1. Sundraha
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha,
mis KrMS § 179 (Sundraha) lg 1 kohaselt on esimese astme kuriteo puhul 2,5 palgamäära, s. o
1 075 €. Sundraha määr tuleneb Vabariigi Valitsuse 18. detsembri 2015 määrusest nr 139
(Töötasu alammäära kehtestamine), millega on kehtestatud alates 01. jaanuarist 2016 töötasu
alammääraks 430 € kuus.
3.1.2. Ekspertiisitasu
       KrMS § 175 lg 1 p 3 kohaselt on menetluskuluks riiklikul ekspertiisiasutusel, muul
riigiasutusel või juriidilisel isikul seoses ekspertiisi tegemisega tekkinud kulud. Kriminaalasjas
ekspertiiside tegemisega tekkinud kulud – 1 643 €. Ekspertiisidega tekkinud kulutused:
                                                  4
1) K.O joobeseisundi tuvastamise tasu 36 € (kt lk 66);
2) S.Se joobeseisundi tuvastamise tasu 95 € (kt lk 68);
3) narkootilise aine ekspertiis – ekspertiisi tasu 1 512 € (kt lk 78).
K.Ole on arvestatav ekspertiisidega tekkinud kulutused 792 €;
S.Sele on arvestatav ekspertiisidega tekkinud kulutused 851 €.
      Kulud on vastavuses ekspertiisi keerukusega.
3.2. Menetluskulude summaarne arvestus
      Kokku moodustub kululiikidest kriminaalasjas menetluskulu K.O suhtes 1 867 € (1 075
+36+756).
      Kokku moodustub kululiikidest kriminaalasjas menetluskulu S.S suhtes 1 926 € (1 075
+95+756).
3.3. Menetluskulude hüvitamise põhjendused
      KrMS § 189 (Kriminaalmenetluse kulude hüvitamise otsustus) lg 1 kohaselt kohtueelses
menetluses kriminaalmenetluse kulude hüvitamine otsustatakse uurimisasutuse või prokuratuuri
määrusega. Kohtumenetluses otsustatakse kriminaalmenetluse kulude hüvitamine kohtumääruse
või kohtuotsusega (KrMS. § 189 lg 2).
      KrMS § 180 (Menetluskulude hüvitamine süüdimõistva kohtuotsuse korral) lg 1 kohaselt
süüdimõistva kohtuotsuse korral hüvitab menetluskulud süüdimõistetu. Kui ühes kriminaalasjas
mõistetakse süüdi mitu isikut, siis otsustab kulude jaotuse kohus, arvestades iga süüdimõistetu
vastutuse ulatust ja varalist seisundit (KrMS § 180 lg 2).
      KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid; kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda; kohus võib määrata, et kriminaalmenetluse
kulud hüvitatakse ositi.
      Kohus ei tuvastanud asjaolusid, et kriminaalasjas menetluskulude hüvitamine oleks
süüdimõistetutel üle jõu käivateks kohustusteks. Arvestatud menetluskulud tulevad KrMS § 180
alusel välja mõista süüdistatavatelt.
      Arvestades süüdimõistetu majanduslikku olukorda ei ole ta eelduslikult võimeine temalt
väljamõistetud menetluskulusid koheselt tasuma. KrMS § 180 lg 3 alusel tuleb määrata
süüdimõistetul menetluskulud kulude tasumine ositi aasta jooksul, igakuiste võrdsete osade
kaupa.
      Seoses süüdimõistva kohtuotsusega tuleb riigi kasuks välja mõista kriminaalmenetluse
kulu K.Olt 1 867 € ja S.Selt 1 926 €.

4. Otsuse tegemisel kaasnevate täiendavate küsimuste lahendamine
      Asitõendid
4.1.     Kriminaalasja juures olevad asitõendid tuleb KrMS § 126 (Asitõendi ja konfiskeeritava
vara suhtes võetavad meetmed) lg 3 kohaselt hävitada või KrMS § 126 lg 3 p 2 tagastada.
4.2.     kohtuotsuse jõustumisel hävitada asitõendid: 1) 2 kanepitaime kasvatuspotti (asuvad
Lõuna prefektuuri asitõendite laos; pakendis nr 2); 2) 1 LO-paberümbrik, milles minigripp-
kilekott (asub kriminaalasja juures); 3) sõiduautost läbiotsimise käigus leitud ja ära võetud
klaaskolb (asub kriminaalasja juures¸ pakendis nr 7LO); 4) ekspertiisist tagasi saadetud
minigripp-kilekotis taimne puru ja taimeosakesed (asub kriminaalasja juures; pakendites 12.1 ja
12.2); 5) mokatubaka karp (asub kriminaalasja juures; pakendis nr 5 LO); 6) metallist karp (asub
kriminaalasja juures; pakend nr 5 KP); 7) mokatubaka karp (asub kriminaalasja juures; pakend nr
1 KP); 8) purustajad (asuvad kriminaalasja juures; pakendis nr 6 LO; pakendis nr 3 LO; pakendis
nr 2 KP ); 9) hõbepaber (asub kriminaalasja juures; pakendis nr 4 LO); 10) klaaspurk (asub
kriminaalasja juures; pakendis nr 3 KP); 11) halli värvi digitaalne kaal (asub kriminaalasja
juures; pakendis nr 6 KP); 12) S.Se sigaretipaberid, filtripaberid (asub kriminaalasja juures;
pakendis nr 4 KP).
4.3.     Kohtuotsuse jõustumisel tagastada K.Ole temalt kinnipidamisel ära võetud 2 telefoni
(asub kriminaalasja juures; pakendis nr1XXX) ja xxxxxxx temalt kinnipidamisel ära võetud 4
telefoni (asuvad kriminaalasja juures; pakendis nr 1 XXXX ).
      Kohtuotsuse täitmisega seonduv
                                                5
4.4.     KrMS § 408 (Kohtuotsuse ja –määruse jõustumine) lg 2 kohaselt kohtuotsus jõustub, kui
apellatsiooni esitamise tähtaeg on möödunud. Kohtuotsuse osalise vaidlustamise korral jõustub
kohtuotsus vaidlustamata osas (KrMS § 408 lg 6).
4.5.     KrMS § 412 (Kohtuotsuse ja –määruse täitmisele pööramise tähtaeg) lg 2 kohaselt
süüdimõistev kohtuotsus pööratakse täitmisele selle jõustumisest või kriminaalasja apellatsiooni-
või kassatsioonikohtust tagastamisest alates kolme päeva jooksul.
4.6.     KrMS § 423 (Kriminaalmenetluse kulude sissenõudmine) kohaselt kriminaalmenetluse
kulude sissenõudmisel järgitakse KrMS sätteid rahalise karistuse täitmisele pööramise kohta.


(digitaalselt allkirjastatud)


Toomas Lillsaar
Kohtunik




                                               6
