                                                                      Kriminaalasi nr 1-12-11727




                          KOHTUMÄÄRUS

 Kohus                              Tartu Maakohus

 Määruse tegemise aeg ja koht       8. märts 2016. a Jõgeva kohtumaja

 Kriminaalasja number               1-12-11727

 Kohtukoosseis                      Kohtunik Raina Pärn

 Kohtuistungi sekretär              Jana Kaaver

 Tõlk                               Nadežda Bõstrova

 Prokurör                           Abiprokurör Ene Uljanova

 Kriminaalasi                       Süüdimõistetu Andrei Buketovi tingimisi enne tähtaja
                                    lõppemist vangistusest vabastamise otsustamine


 Süüdimõistetu                      ANDREI BUKETOV
                                    elukoht                                    (vabanemisel):
                                    xxxxxxxxxxxxxxxxxxxxxxxxxxxxxxxxxxxxxx; isikukood:
                                    36803273726; garanteeritud töökoht (vabanemisel): puudub.
 Kohtuistungi toimumise aeg         08.03.2016. a (kaugkohtuistung)


RESOLUTSIOON
Jätta Andrei Buketov temale Ida-Viru Maakohtu 14.11.2003. a otsusega kriminaalasjas nr
1-909/03 mõistetud karistuse kandmiselt tingimisi enne tähtaega vabastamata.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu
Ringkonnakohtule Tartu Maakohtu Jõgeva kohtumaja kaudu kirjalik määruskaebus 15 päeva
jooksul, alates päevast, mil isik sai vaidlustatavast kohtumäärusest teada või pidi teda saama.


ASJAOLUD JA MENETLUSE KÄIK
Ida-Viru Maakohtu 14.11.2003. a otsusega, tunnistati Andrei Buketov süüdi KrK § 101 p 3, § 115
lg 2 p 1, 3 ja § 139 lg 1 järgi. KarS § 64 lg 1 alusel mõisteti Andrei Buketovile liitkaristuseks 18
aastat vangistust. KarS § 65 lg 1 ja § 64 lg 1 alusel mõisteti Andrei Buketovile liitkaristus Narva
Linnakohtu 29.08.2003. a otsusega mõistetud karistuse, s.o 5 aastat vangistust, osalise liitmise teel.
Andrei Buketovi lõplikuks liitkaristuseks loeti 20 aastat vangistust, millest arvati maha Narva
Linnakohtu 29.08.2003. a otsuse järgi osaliselt ärakantud karistus, s.o 2 kuud 16 päeva vangistust.
Andrei Buketovi ärakandmisele kuuluvaks karistuseks loeti 19 aastat 9 kuud 14 päeva vangistust.
Viru Ringkonnakohtu 28.01.2004. a otsusega tühistati maakohtu otsus Andrei Buketovile lõplikuks
ärakandmisele kuuluva liitkaristuse ja karistuse kandmise aja alguse osas. Uue otsusega määrati, et
Andrei Buketovile mõistetud lõpliku karistuse, s.o 20 aastat vangistust, algust arvestada
12.09.2002.a.
Kinnipeetava karistusaeg algas 12.09.2002. a ja lõppeb 11.09.2022. a.
Vangla ei toeta Andrei Buketovi vabastamist tingimisi ennetähtaegselt karistuse kandmisest.
Prokurör on edastanud kohtule kirjaliku seisukoha Andrei Buketovi tingimisi ennetähtaegse
vabastamise kohta. Prokurör ei toeta Andrei Buketovi tingimisi ennetähtaegset vabastamist
karistuse kandmiselt.


KOHTUS TUVASTATUD ASJAOLUD
Süüdimõistetu Andrei Buketov selgitas kohtus, et ta ei soovi karistuse kandmiselt tingimisi
ennetähtaegselt vabaneda. Andrei Buketovil puudub elamisõigus ja tal on 4 rikkumist.


KOHTU SEISUKOHT
1. Kohus, tutvunud kinnipeetava isikliku toimiku ja prokuröri seisukohaga ning kuulanud ära
Andrei Buketovi, leiab, et Andrei Buketovi tingimisi ennetähtaegne vabastamine karistuse
kandmiselt ei ole põhjendatud.
2. Andrei Buketov kannab käesoleval ajal karistust tahtlike esimese astme kuritegude
toimepanemise eest.
KarS § 76 lg 2 p 2 kohaselt võib kohus tahtlikus esimese astme kuriteos süüdlase katseajaga
tingimisi enne tähtaega vangistusest vabastada, kui ta on tegelikult ära kandnud vähemalt kaks
kolmandikku mõistetud karistusajast, kuid mitte vähem kui neli kuud.
Käesolevaks ajaks on Andrei Buketov temale mõistetud karistusajast (20 aastat vangistust) ära
kandnud vähemalt kaks kolmandikku. Andrei Buketovi on karistatud vähemalt 2-aastase
vangistusega ja tal on jäänud karistust kanda rohkem kui 2 kuud (KarS § 76 lg 3).
Seega esinevad formaalsed alused Andrei Buketovi tingimisi vangistusest ennetähtaegseks
vabastamiseks.
3. KarS § 76 lg 4 järgi arvestab kohus katseajaga tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine.
Kohus on seisukohal, et Andrei Buketovi tingimisi ennetähtaegne vabastamine ei ole põhjendatud,
kuna Andrei Buketov ei soovi tingimisi ennetähtaegselt karistuse kandmiselt vabaneda. Kohus
leiab, et kuigi kinnipeetaval on KarS § 76 järgi õigus taotleda tema tingimisi ennetähtaegset
vabastamist, ei ole tegemist kohustusega, st kinnipeetaval on õigus otsustada, kas ta soovib enda
tingimisi ennetähtaegset vabastamist või mitte. Sellesisulist seisukohta kinnitab ka see, et
süüdimõistetutele mõistetud karistused kuuluvad ärakandmisele reeglina tervikuna ja üksnes
erandlikud asjaolud võimaldavad nende tingimisi ennetähtaegset vabastamist. Lisaks on kohtu
                                                 2
arvates oluline ka see, et Andrei Buketovil puudub Eestis elamise õigus. Seega, kuna Andrei
Buketov on avaldanud soovi vangistusest ennetähtaegselt mitte vabaneda, ei pea kohus vajalikuks
hinnata ja käsitleda teisi KarS § 76 lg-s 4 sätestatud asjaolusid.


/allkirjastatud digitaalselt/
Raina Pärn
Kohtunik




                                              3
