                              KOHTUMÄÄRUS
Kohus                                Harju Maakohus Kentmanni kohtumaja

Kohtunik                             Karin Sonntak

Määruse tegemise aeg ja koht         03. veebruar 2016.a, Tallinn

Tsiviilasja number                   2-15-15610
Tsiviilasi                           XXXOÜ hagi Aktsiaseltsi             XXX      vastu     võlgnevuse
                                     väljamõistmiseks
Menetlustoiming                      Kompromissi kinnitamine, asjas menetluse               lõpetamine,
                                     riigilõivu osaline tagastamine, kirjalik menetlus
Menetlusosalised ja nende            Hageja: XXXOÜ (registrikood XXX, asukoht XXX)
esindajad
                                     Hageja    esindaja:    advokaat    Karl-Morten       Jõgi   (e-post
                                     menetlus@rask.ee)
                                     Kostja: Aktsiaselts XXX(registrikood XXX, asukoht XXX; e-
                                     post XXX)

Resolutsioon

   I.        Kinnitada XXXOÜ (edaspidi ka Üürileandja) ja Aktsiaseltsi XXX(edaspidi ka
             Üürnik) vahel sõlmitud kompromiss, mille kohaselt:
   1. Pooled on kokku leppinud, et poolte vahel 01.07.2011.a sõlmitud üürileping (edaspidi Leping)
      ei ole üles öeldud ning kehtib poolte suhtes edasi.
   2. Pooled on kokku leppinud alljärgnevate Lepingu tingimuste muutmises:
   - Muuta Lepingu punkti 4.2 ja sõnastada see järgmiselt: Leping on sõlmitud tähtajalisena kuni
      31.01.2018.a ja edasi tähtajatuna;
   - Muuta Lepingu punkti 5.1 ja sõnastada see järgmiselt: Üürnik on kohustatud tasuma
      Üürileandjale ruumide kasutamise eest üüri alates 01.02.2016.a, summas 4 567.50 (neli tuhat
      viissada kuuskümmend seitse eurot ja 50 senti) eurot kuus, millele lisandub käibemaks.
   - Muuta Lepingu punkti 9.2 ja sõnastada see järgmiselt: Kummalgi poolel on õigus Leping
      korraliselt üles öelda 3 (kolme) kuulise etteteatamise tähtajaga. Lepingut ei saa korraliselt üles
      öelda enne 31.01.2018.a, kuid ülesütlemisavalduse võib esitada alates 31.10.2017.a.
   - Täiendada Lepingut punktiga 11.3 ja sõnastada see järgmiselt: Lepingu korralisel
      ülesütlemisel ruumide vabastamisega viivitamisel, on Üürileandjal õigus nõuda Üürnikult
      500.00 (viissada) eurot, iga ruumide vabastamisega viivitatud päeva eest.
   3. Leping jääb jõusse ulatuses, milles seda käesoleva kokkuleppega ei ole muudetud või
      täiendatud.


                                                 1(3)
    4. Üürnik kinnitab, et ta võlgneb Üürileandjale üüri perioodi eest 24.06.2015.a - 31.01.2016.a
       (567.50 eurot * 2 kuud + 4 402.20 eurot * 5 kuud), summas 23 146.00 (kakskümmend kolm
       tuhat ükssada nelikümmend kuus) eurot, millele lisandub käibemaks summas 4 629.20 (neli
       tuhat kuussada kakskümmend üheksa eurot ja 20 senti) eurot ning 500.00 (viissada) eurot.
       Kokku võlgneb Üürnik Üürileandjale seega 28 275.20 (kakskümmend kaheksa tuhat kakssada
       seitsekümmend viis eurot ja 20 senti) eurot, millise summa kohustub üürnik käesoleva
       kompromissiga XXXOÜ pangakontole nr XXXXXXXXXXXXXXX Danske Bank AS Eesti
       filiaalis tasuma 5 päeva jooksul alates käesoleva kompromissi allkirjastamisest. Üürileandja
       kohustub Üürnikule esitama arve summas 28 275.20 (kakskümmend kaheksa tuhat kakssada
       seitsekümmend viis eurot ja 20 senti) eurot (sisaldab üürilt arvestatavat käibemaksu), märkega
       „Kompromissi alusel tasumine tsiviilasjas 2-15-15610“.
    5. Pooled avaldavad ja kinnitavad, et pärast kompromissi p-s 4. nimetatud summa laekumist
       Üürileandja kontole puuduvad pooltel üksteise vastu nõuded Lepingu täitmata jätmisest või
       mittekohasest täitmisest, sealhulgas viivitamisest tulenevad nõuded, hagiavalduses esitatud
       nõuded ja mistahes tagatisraha tagastamisega seonduvad nõuded, kahju hüvitamise ning muud
       nõuded ajaperioodil kuni käesoleva kompromisslepingu allkirjastamiseni.
    6. Kompromissi kõik tingimused on konfidentsiaalsed ega kuulu avaldamisele kolmandatele
       isikutele ilma teise poole kirjaliku nõusolekuta, välja arvatud seaduses ettenähtud juhtudel.
    7. Käesolev kompromiss on Lepingu lahutamatu lisa.
    8. Pooled on kokku leppinud, et nende poolt käesolevas tsiviilasjas kantud menetluskulud jäävad
       poolte endi kanda.
    9. Pooled on kokku leppinud, et lühendavad kompromissi kinnitava määruse peale
       määruskaebuse esitamise tähtaega 1 (ühe) päevani määruse kättetoimetamisest arvates.

    II.     Lõpetada seoses kompromissi kinnitamisega menetlus tsiviilasjas 2-15-15610.
    III.    Tagastada tasutud riigilõiv osaliselt, summas 750.00 eurot, XXXOÜ arveldusarvele
            nr XXXXXXXXXXXXXXX Danske Bank AS Eesti filiaalis.

 Määrus saata pooltele.
 Edasikaebamise kord

 Käesoleva kohtumääruse peale menetluse lõpetamise osas võib esitada määruskaebuse Tallinna
 Ringkonnakohtule Harju Maakohtu kaudu 1 (ühe) päeva jooksul.

Kohtumääruse põhjendused ja kohaldatav seadus
Harju Maakohtu menetluses on XXXOÜ hagi Aktsiaseltsi XXXvastu võlgnevuse väljamõistmiseks.

Pooled edastasid kohtule kinnitamiseks kompromissi. Pooled paluvad kohtul kompromiss kinnitada
ning asjas menetlus lõpetada pärast seda, kui kostja on tasunud hagejale kompromissi alusel võlgnetava
summa, s.o 28 275.20 eurot.

Kuivõrd hageja teatas kohtule 29.01.2016.a, et võlgnevus summas 28 275.20 eurot on kostja poolt
tasutud, kuulub käesolev kompromiss kinnitamisele. Kompromissi kohaselt on pooled teadlikud
menetluse lõpetamise tagajärgedest. Ühtlasi paluvad pooled, seoses poolte vahel kompromissi
sõlmimisega, tagastada hagejale käesolevas tsiviilasjas tasutud riigilõivust pool, s.o 750.00 eurot.
Kohus leiab, et poolte poolt esitatud kompromiss tuleb kinnitada ja asjas menetlus lõpetada.
TsMS § 430 lg 1 kohaselt võivad pooled menetluse kuni hagi kohta tehtud lahendi jõustumiseni
lõpetada kompromissiga. TsMS § 428 lg 1 p 4 sätestab, et kohus lõpetab menetluse otsust tegemata,
kui pooled on sõlminud kompromissi ja kohus kinnitab selle. Kohus kinnitab kompromissi määrusega,
millega ühtlasi lõpetab asja menetluse. TsMS § 430 lg 3 kohaselt kohus ei kinnita kompromissi, kui
                                               2(3)
see on vastuolus heade kommetega või seadusega või rikub olulist avalikku huvi või kui kompromissi
ei ole võimalik täita. Kohus leiab, et poolte poolt esitatud kompromiss vastab seadusest tulenevatele
nõuetele ning ei esine selle kinnitamisest keeldumise aluseid. Seega kuulub kohtule esitatud
kompromiss kinnitamisele ja menetlus käesolevas tsiviilasjas lõpetamisele.
Tulenevalt TsMS § 432 on menetluse lõpetamisel kompromissiga samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene teisiti.

TsMS § 173 lg 1 järgi esitab asja menetlenud kohus menetluskulude jaotuse menetlusosaliste vahel
kohtuotsuses või menetlust lõpetavas määruses. TsMS § 168 lg 3 alusel kompromissi sõlmimise korral
kannavad pooled oma menetluskulud ise, kui nad ei ole kokku leppinud teisiti. Pooled leppisid kokku,
et menetluskulud tuleb jätta poolte endi kanda.

Hageja tasus hagiavalduse esitamisel 20.10.2015.a riigilõivu 1 500.00 eurot.

TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled sõlmivad
kompromissi. Hageja palub tagastada riigilõivu summas 750.00 eurot. Eeltoodust tulenevalt tuleb
riigilõiv tagastada XXXOÜ arveldusarvele nr XXXXXXXXXXXXXXX Danske Bank AS Eesti
filiaalis osaliselt, s.o summas 750.00 eurot.

TsMS § 661 lg 4 alusel võib kohus poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Antud asjas on pooled kokku
leppinud, et lühendavad kompromissi kinnitava ja menetluse lõpetamise kohta tehtava kohtumääruse
kaebetähtaega, millest tulenevalt on pooltel õigus esitada määruskaebus menetluse lõpetamise kohta
tehtavale kohtumäärusele 1 tööpäeva jooksul nimetatud kohtumääruse kättetoimetamisest.


/allkirjastatud digitaalselt/
Karin Sonntak
Kohtunik




                                                3(3)
