                   KOHTUMÄÄRUS
Kohus                          Viru Maakohus

Määruse tegemise aeg ja        11.02.2016
koht                           Jõhvi kohtumaja

Kohtuasja number               4-16-979

Kohtunik                       Anne PALMISTE

                               Juri SULINI avaldus täitemenetluse 072/2012/1694
Avaldus
                               lõpetamiseks
Avalduse esitaja               Juri SULIN, isikukood 38503072233, elukoht xxx

Kohtutäitur                    Risto KÜTT

RESOLUTSIOON                   Juri SULINI avaldus täitemenetluse lõpetamiseks
                               täiteasjas nr.072/2012/1694 jätta läbi vaatamata.
                               Määruse ärakirjad edastada            avaldajale    ja
                               kohtutäiturile teadmiseks.
                               Kohtumäärusele on õigus esitada määruskaebus
                               Viru Maakohtule 15 päeva jooksul alates päevast,
                               mil isik sai vaidlustatavast kohtumäärusest teada
                               või pidi teada saama.



Asjaolud ja menetluse käik

11.02.2016 saabus Viru Maakohtusse Juri Sulini avaldus, milles palub lõpetada
menetlus täiteasjas nr.072/2012/1694 karistusotsuse täitmise aegumise tõttu.

Justiitsministeeriumi andmebaasi väljatrükist nähtub, et täiteasjas nr.072/2012/1694
alustati menetlust seoses Politsei- ja Piirivalveameti 16.01.2012 otsusega väärteoasjas
nr.2440,11,009699, mille alusel on Juri Sulinile määratud karistuseks rahatrahv
summas 100 eurot. Käesoleval hetkel kuuluvad täitmisele politsei trahvinõue 100
eurot, kohtutäituri tasu 45,60 eurot ja menetluse algatamise tasu 19,16 eurot.

Kohtutäitur on 18.10.2012 saatnud võlgnikule täitmisteate ja otsuse kohtutäituri tasu
väljamõistmise kohta.




                                                                                        1
Maakohtu seisukoht

Kohus, tutvunud esitatud avalduse ja täitetoimiku materjalidega, leidis, et Juri Sulini
avaldus täitemenetluse lõpetamiseks seoses karistusotsuse täitmise aegumisega tuleb
jätta läbi vaatamata.

Väärteomenetluse seadustiku §212 lg.1 kohaselt lahendab väärteomenetluse seadustiku
§199 – §2121 reguleerimata küsimused ning muud kohtuvälise menetleja lahendi või
kohtulahendi täitmisel ilmnevad kahtlused ja ebaselgused lahendi teinud kohus või
kohtuväline menetleja või lahendit või kohtulahendit täitmisele pööranud kohtuväline
menetleja või maakohtu kohtunik oma määrusega menetlusosalisi kohtusse kutsumata
kirjalikus menetluses.

Käesoleval juhul ei ole tegemist kohtuvälise menetleja lahendi täitmisel tekkinud
küsimuste, kahtluste või ebaselgustega, mille lahendamine on väärteomenetluse
seadustiku §212 kohaselt täitmiskohtuniku pädevuses.

Täitemenetluse seadustiku §209 kohaselt kohaldatakse kohtuotsuse või -määrusega
või kohtuvälise menetleja otsuse või määrusega kohaldatud väärteomenetluse kulude
ja muude avalik-õiguslike rahaliste sissenõuete täitmisele kohaldatakse täitementluse
seadustiku §199 lg.2–4, §200 lg.1 ja §202, §203 sätestatut.

Täitemenetluse seadustiku §202 lg.1 kohaselt lõpetab kohtutäitur täitemenetluse
väärteoasjas tehtud kohtuotsuse alusel või kohtuvälise menetleja otsuse alusel
määratud rahatrahvi sissenõudes täitmise aegumise tõttu, kui rahatrahvi ei ole sisse
nõutud karistusseadustiku §82 sätestatud tähtaja jooksul.

Täitemenetluse seadustiku §50 lg.1 kohaselt lõpetab täitemenetluse kohtutäitur
otsusega.

Täitemenetluse §48 lg.1 sätestab täitemenetluse lõpetamise alused.

Käesoleva asja materjalidest nähtub, et avaldaja suhtes on alustatud täitemenetlus
seoses     Politsei-   ja   Piirivalveameti    16.01.2012     otsusega  väärteoasjas
nr.2440,11,009699. Kohus selgitab, et täitemenetluse lõpetamise pädevus on vastavalt
täitemenetluse seadustiku §50 lg.1 kohtutäituril, mitte maakohtu kohtunikul. Seega
tuleb avaldus täitemenetluse lõpetamiseks esitada kohtutäiturile. Väärteomenetluse
seadustik ei anna täitmiskohtunikule õigust lõpetada täitemenetlust.

Eeltoodu alusel Juri Sulini avaldus jätta läbi vaatamata, kuna selle menetlemine ei
ole maakohtu pädevuses.

Maakohus juhindus määruse tegemisel eeltoodust ja VTMS §189, §190, §192, §193,
§212.



(allkirjastatud digitaalselt)
Anne PALMISTE
kohtunik


                                                                                     2
