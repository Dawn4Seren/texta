                        KOHTUMÄÄRUS
Kohus                               Tartu Maakohus
Kohtunik                            Roomet Sõnna
Määruse tegemise aeg ja koht        14. september 2016 Võru kohtumaja
Tsiviilasja number                  2-16-114590
Menetluse ese                       Bondora Servicer OÜ hagiavaldus S. K.              vastu
                                    võlgnevuse nõudes
Menetlustoiming                     Hagiavalduse menetlusse võtmisest keeldumine
Pooled ja nende esindajad           Hageja Bondora Servicer OÜ, registrikood xxxxxxxx,
                                    asukoht A. H. Tammsaare tee 47, Tallinn, lepinguline
                                    esindaja Kadri Timuska, e-post: inkasso@julianus.ee;
                                    Kostja S. K. , isikukood xxxxxxxxxxx, elukoht
                                    xxxxxxxxxxxxxxxxxxxx-xxxxxxxxxxxxxxxxxxxxxxxx.

RESOLUTSIOON
1. Keelduda Bondora Servicer OÜ hagiavaldus S. K. vastu võlgnevuse nõudes menetlusse
võtmast.
2. Menetluskulud jätta hageja kanda.

Edasikaebamise kord
Määruse peale võib esitada määruskaebuse Tartu Ringkonnakohtule 15 päeva jooksul, arvates
määruse määruskaebuse esitajale kättetoimetamisele järgnevast päevast, Tartu Maakohtu Võru
kohtumaja kaudu.

KOHTU PÕHJENDUSED JA JÄRELDUSED

1. Bondora Servicer OÜ esitas 08.07.2016 Pärnu Maakohtule maksekäsu kiirmenetluse
avalduse võlgnikult 298,16 euro saamiseks. Kohus tegi 25.07.2016 võlgnikule
makseettepaneku, mis on kätte toimetatud 31.07.2016. Võlgnik esitas nõudele vastuväite. Pärnu
Maakohtu 23.08.2016 määrusega lõpetati maksekäsu kiirmenetlus ja anti nõue üle Tartu
Maakohtule menetluse jätkamiseks hagimenetluses.

2. TsMS § 487 lg 1 kohaselt kohustab asja hagimenetluse korras menetlev kohus
avaldajat viivitamata esitama oma nõude ja põhjendama seda hagiavaldusele ettenähtud vormis
14 päeva jooksul, kui maksekäsu kiirmenetluse avaldus ei vasta hagiavalduse nõuetele. Kohus
leidis, et avaldus ei vasta hagiavalduse nõuetele.

3. Tartu Maakohtu 26.08.2016 määrusega jäeti Bondora Servicer OÜ hagi S. K. vastu
võlgnevuse nõudes käiguta ja kohustati hagejat esitama kohtule oma nõue ning põhjendama
seda hagiavaldusele ettenähtud vormis (nõuetekohane hagiavaldus, kus mh märgitud
kohtualluvuse põhjendus, tõendid, esindaja esindusõigust tõendav dokument) ning tasuma
täiendavalt riigilõivu vastavalt hagihinnale 14 päeva jooksul alates nimetatud määruse hagejale
kättetoimetamisest. Kohus määras nimetatud tähtajaks esitada kohtule riigilõivu tasumise
kontrollimist võimaldavad andmed või riigilõivu tasumist tõendav dokument. Kohus selgitas
määruses hagejale, et kohtu nõudmise tähtpäevaks täitmata jätmisel keeldub kohus määrusega
hagi menetlusse võtmast.

Hagejale on 26.08.2016 määrus puuduste kõrvaldamise kohta kätte toimetatud TsMS § 3111 lg
1, 3 kohaselt 26.08.2016. Hageja ei ole määratud tähtajaks määruses märgitud puudusi
kõrvaldanud.

4. Vastavalt TsMS § 487 lg-le 3, kui avaldaja ei esita nõude põhjendust õigel ajal, keeldub
kohus määrusega hagi menetlusse võtmast. Kohus on andnud hagejale tähtaja puuduste
kõrvaldamiseks, kuid hageja ei ole kohtu nõudmist täitnud, seega tuleb keelduda avalduse
menetlusse võtmisest.

5. TsMS § 168 lg 1 alusel jätab kohus menetluskulud hageja kanda.


/allkirjastatud digitaalselt/

Roomet Sõnna
Kohtunik
