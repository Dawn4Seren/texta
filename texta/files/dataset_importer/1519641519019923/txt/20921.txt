                          KOHTUMÄÄRUS
Kohus                              Harju Maakohus, Kentmanni kohtumaja
Kohtunik                           Maie Seppo
Määruse tegemise aeg ja koht       18.03.2016.a., Kentmanni 13 Tallinnas.
Tsiviilasja number                 2-15-15054
Kohtuasi                           Tallinna linna avaldus alaealisele XXX seatud
                                   eestkoste lõpetamiseks ja eestkostja ametist
                                   vabastamiseks
Kohtuistungi aeg                   15.03.2016
Menetlusosalised ja nende          Avaldaja Tallinna linn Tallinna Kesklinna Valitsuse
esindajad                          kaudu (asukoht Nunne 18, Tallinn 15058), volitatud
                                   esindaja Anneli Väär (e-post Anneli.vaar@tallinnlv.ee)
                                   Puudutatud isik I XXX(isikukood XXX, elukoht
                                   XXX)
                                   Puudutatud isik II XXX(isikukood XXX, elukoht
                                   XXX)
                                   Puudutatud isik III XXX(isikukood XXX, elukoht
                                   XXX)
                                   XXXriigi õigusabi korras määratud esindaja
                                   vandeadvokaat Ilja Santašev

Resolutsioon                       Jätta Tallinna linna avaldus rahuldamata.

Määruse jõustumine ja              Määruse peale võib esitada määruskaebuse Tallinna
edasikaebamise kord ning           Ringkonnakohtule      Harju Maakohtu Kentmanni
tähtaeg                            kohtumaja kaudu 15 päeva jooksul alates määruse
                                   teatavaks tegemisest.

Avalduse aluseks olevad asjaolud
Harju Maakohtu menetluses on Tallinna linna avaldus alaealisele XXXseatud eestkoste
lõpetamiseks ja eestkostja ametist vabastamiseks. Avalduse kohaselt alaealise XXXüle seatud
eestkoste tuleb lõpetada ning eestkostja XXXametist vabastada, kuna eestkoste seadmise
alused on täielikult ära langenud.
Puudutatud isiku XXXmääratud esindaja seisukohad
Puudutatud isiku XXXmääratud esindaja, vandeadvokaat Ilja Santašev, vestles XXX, kes
teatas, et tegelikult ta kahtleb selles, et XXXsaab lapse kasvatamisega hakkama. XXXei tööta
ja lapsega ei tegele, kõik koduülesanded teeb lapsega XXX, ka lapse arenguga ning kooli
asjadega tegeleb ainult XXX. XXXseletas, et XXXhakkas nõudma, et ta loobuks eeskostjaks
olemisest, mistõttu oli ta sunnitud tema tahtele alluma, kuigi ei tahtnud. Määratud esindaja ei
toeta avalduse rahuldamist ja on seisukohal, et eestkoste lõpetamisel kannatab eelkõige lapse
heaolu.
Kohtumääruse põhjendused
Kohus, kuulanud kohtuistungil ära avaldaja esindaja arvamuse, puudutatud isikute XXX,
XXXseisukohad, alaealise määratud esindaja arvamuse, uurinud kohtutoimikus asja
menetlemisel kogutud dokumentaalseid tõendeid ja hinnates neid kogumis, asub seisukohale,
et avaldus ei kuulu rahuldamisele.
Harju Maakohtu 19.03.2010.a. kohtumäärusega tsiviilasjas nr 2-09-44827 on peatatud
XXXhooldusõigus lapse XXXsuhtes , kuna kohus tuvastas, et XXXon kestvalt võimetu
lapse hooldusõigust teostama. Kuna XXXkummalgi vanemal ei olnud esindusõigust, määras
kohus XXXeestkostjaks tema vanaema, XXX.
Perekonnaseaduse (PKS) § 140 lg 2 kohaselt kohus ennistab vanema hooldusõiguse, kui on
tuvastanud hooldusõiguse peatamise aluse äralangemise.
Vanema hooldusõiguse peatamise ajal 2010.a. märtsikuus oli XXXtöötu, lapse eest ei
hoolitsenud, kadus ära mitmeks päevaks ega võtnud enam kontakti. Anatoli Tšuikinit oli
korduvalt võetud vastutusele väärtegude toimepanemise eest ning isikut oli kohtulikult
karistatud kuritegude toimepanemise eest. Eestkosteasutus oli seisukohal, et XXXei suuda
tagada oma pojale stabiilset ning turvalist kasvukeskkonda, kuna ta on ise otsustusvõimetu
ning vastutustundetu.
Kohus ei tuvastanud kohtuistungil hooldusõiguse peatamise aluse äralangemist. XXXon ka
käesoleval ajal töötu ja ebastabiilse elukorraldusega ilmselgelt ei suuda ta oma last kasvatada
ja tema eest hoolitseda, pidades silmas lapse huvisid ja vajadusi. Lapse huvides on , et
jätkuvalt oleks tema eestkostjaks vanaema XXX.

/allkirjastatud digitaalselt/

Maie Seppo
kohtunik
