                              KOHTUOTSUS
                                EESTI VABARIIGI NIMEL

Kohus                          Viru Maakohus

Kohtunik                       Heli Väinaste

Otsuse tegemise aeg ja koht    28. juuni 2016, Rakvere kohtumaja

Väärteoasja number             4-16-1843

Väärteoasi                     Kadi Ink’i väärteoasi liiklusseaduse §-de 227 lg 1, 238 järgi

Vaidlustatud lahend            Politsei- ja Piirivalveameti Ida prefektuuri Rakvere
                               politseijaoskonna patrullpolitseiniku Mihkel Tepaskindi
                               20.07.2015 kiirmenetluse otsus nr 10220151036272
                               väärteoasjas nr: 2590,15,002769

Kohtumenetluse pooled          Kaebuse esitaja: menetlusalune isik Kadi Ink (isikukood
                               48604250419, elukoht xxxx, e-post: xxxx);
                               Kohtuväline menetleja: Politsei- ja Piirivalveameti Ida
                               prefektuuri Rakvere politseijaoskond (Fr. R. Kreutzwaldi 5a
                               Rakvere)

Menetluse liik                 Kirjalik menetlus

RESOLUTSIOON:

Kadi Ink’i kaebus rahuldada.

Tühistada Politsei- ja Piirivalveameti (registrikood 70008747, Pärnu mnt 139 Tallinn) Ida
prefektuuri Rakvere politseijaoskonna patrullpolitseiniku Mihkel Tepaskindi 20.07.2015
kiirmenetluse otsus nr 10220151036272 väärteoasjas nr: 2590,15,002769, millega määrati
Kadi Ink’ile liiklusseaduse § 227 lg 1 alusel karistuseks rahatrahv 15 trahviühikut, s.o 60
eurot ning liiklusseaduse § 238 alusel karistuseks rahatrahv 10 trahviühikut, s.o 40 eurot,
ja lõpetada väärteomenetlus VTMS § 29 lg 1 p 1 alusel Kadi Ink’i tegudes väärteo
tunnuste puudumise tõttu.




Edasikaebamise kord:

                                                                                          1
Kohtuotsuse peale on õigus esitada kassatsioon Riigikohtule. Kassatsioon esitatakse
Riigikohtule kirjalikult 30 päeva jooksul kohtuotsuse kättesaamisele järgnevast päevast
arvates. VTMS § 155 lg 2 kohaselt on kassatsiooni esitamise õigus menetlusaluse isiku
advokaadist kaitsjal, kohtuvälisel menetlejal või tema advokaadist esindajal.


ASJAOLUD JA MENETLUSE KÄIK.

1. 20.07.2015 koostas Politsei- ja Piirivalveameti Ida prefektuuri Rakvere politseijaoskonna
patrullpolitseinik Mihkel Tepaskind kiirmenetluse otsuse nr 10220151036272 väärteoasjas nr:
2590,15,002769 Kadi Inki suhtes. Otsuse kohaselt Kadi Ink 20.07.2015 kell 21.33 Lääne-Viru
maakonnas Haljala vallas Rakvere-Haljala mnt 7. kilomeetril, liikudes Rakvere suunas, juhtis
mootorsõidukit xxxx registreerimismärgiga xxxx asulavälisel teel kiirusega 113 km/h +/- 8 km.
Suurim lubatud kiirus antud teelõigul on 90 km/h. Ületas suurimat lubatud kiirust mitte vähem
kui 15 km/h. Sellega rikkus menetlusalune isik liiklusseaduse (LS) § 15 lg 1 p 1 ning väärtegu
kvalifitseeriti LS § 227 lg 1 järgi. Otsuse kohaselt juhtis Kadi Ink mootorsõidukit, vedas
suuremat arvu sõitjaid kui sõidukis on valmistaja poolt ettenähtud kohti. Mootorsõidukis sõidu
ajal viibis koos juhiga 6 inimest, kui valmistaja poolt sõidukis oli ettenähtud 5 istekohta. Sellega
rikkus menetlusalune isik LS § 34 lg 2 ning väärtegu kvalifitseeriti LS § 238 järgi.
Menetlusalusele isikule Kadi Inkile määrati LS § 227 lg 1 alusel karistuseks rahatrahv 15
trahviühikut, s.o 60 eurot ning LS § 238 alusel karistuseks rahatrahv 10 trahviühikut, s.o 40
eurot. Karistust kergendava asjaoluna on märgitud puhtsüdamlik kahetsus.

2. 11.03.2016 esitas menetlusalune isik Kadi Ink Viru Maakohtu Rakvere kohtumajale kaebuse
kohtuvälise menetleja kiirmenetluse otsusele 20.07.2015 nr 10220151036272 väärteoasjas nr:
2590,15,002769. Koos kaebusega esitas menetlusalune isik avalduse kaebetähtaja
ennistamiseks, kuna ta sai kaevatavast otsuses teada alles 2016. aasta veebruaris, kui vaatas
oma andmeid karistusregistrist. Peale seda kirjutas ta politseisse avalduse, et keegi on tema
isikuandmeid kasutanud. Menetlusalune isik palub kaebus menetlusse võtta, kuna kiirmenetluse
otsus on koostatud valele isikule.

Viru Maakohtu 20.04.2016 määrusega rahuldati Kadi Inki taotlus ning ennistati kaebetähtaeg.
Nimetatud kohtumäärus jõustus 13.05.2016.

Esitatud kaebuse kohaselt on kiirmenetluse otsus koostatud valele isikule ning menetlusalune
isik sai sellest teada alles siis, kui vaatas karistusregistrist enda andmeid. Tema ei ole
20.07.2015 kella 21.33 paiku Rakvere-Haljala mnt 7. kilomeetril mootorsõidukit juhtinud.
Tema nime võis öelda ja sõidukit juhtida K R. Antud juhtumi kohta on ta teinud ka avalduse
Rakvere politseijaoskonnas. Arvestades eelnimetatud asjaolusid palub menetlusalune isik
tühistada kohtuvälise menetleja otsus väärteoasjas nr: 2590,15,002769 ning lõpetada
väärteoasja menetlus VTMS § 29 lg 1 p 1 alusel, kuna tema ei ole seda rikkumist toime pannud.

3. Viru Maakohtu 24.03.2016 otsusega kriminaalasjas nr 1-16-2452 tunnistati K R
kokkuleppemenetluses süüdi KarS § 1572 järgi ning karistuseks mõisteti 5 kuud vangistust. K R
tunnistati süüdi KarS § 4231 järgi ning karistuseks mõisteti 4 kuud vangistust. KarS § 64 lg 1 alusel
üksikkaristustest raskema suurendamise teel mõisteti K R liitkaristuseks 6 kuud vangistust. Nähti
ette, et mõistetud vangistust ei pöörata KarS § 73 lg 1,3 alusel tingimisi täitmisele, kui K R ei
pane ühe aastasel katseajal toime uut tahtlikku kuritegu. K R määratud katseaja alguseks loeti
24.03.2016. Nimetatud kohtuotsus jõustus 09.04.2016. Otsuse kohaselt oli K R kohtu alla antud
süüdistatuna muuhulgas selles, et tema 20.07.2015 kella 21.33 ajal andis patrullpolitseinikule
                                                                                                   2
Mihkel Tepaskindile kiirmenetluse nr 10220151036272 käigus Lääne-Virumaal Haljala vallas
Rakvere-Haljala mnt 7. kilomeetril enda kohta valeandmeid, esitledes ennast Kadi Inkina.
Seega K R, kasutades teist isikut tuvastada võimaldavaid isikuandmeid tema nõusolekuta
eesmärgiga luua teise isikuna esinemise teel temast teadvalt ebaõige ettekujutus, tekitades
sellega kahju teise isiku seadusega kaitstud õigustele või huvidele, pani toime KarS § 1572 järgi
kvalifitseeritava kuriteo.

4. 03.05.2016 kohtule saabunud vastuskirjas Kadi Inki kaebusele märgib kohtuvälise menetleja
esindaja, et on nõus rahuldama Kadi Inki kaebuse, kuna süütegu on toime pandud teise isiku
poolt, kes andis väärteoasjas nr: 2590,15,002769 Kadi Inki andmed.

KOHTUOTSUSE PÕHJENDUSED.

5. Väärteomenetluse seadustiku (VTMS) § 117 lg 1 p 4 kohaselt maakohtunik lahendab asja
kirjalikus menetluses vastavalt käesoleva seadustiku §-le 120. VTMS § 120 lg 1 kohaselt võib
maakohtunik kohtuistungit korraldamata lahendada kaebuse kirjalikus menetluses ja teha
lahendi käesoleva seadustiku § 132 sätteid järgides, kui kohus on saatnud kaebuse koopia
kohtumenetluse teisele poolele ning selgitanud tema seisukoha kaebuse suhtes ning
kohtumenetluse pooled on kaebuses või selle vastuses teatanud, et nad ei soovi kohtuistungist
osa võtta.

Antud juhul on kohtumenetluse pooled nõustunud asja lahendamisega kirjalikus menetluses,
mistõttu kuulub käesolev asi lahendamisele kirjalikus menetluses.

6. Menetledes väärteoasja kohtuvälise menetleja otsuse peale esitatud kaebuse alusel, ei
kontrolli maakohus üksnes kohtuvälise menetleja tegevuse õiguspärasust väärteoasja
lahendamisel, vaid kontrollib ka kohtuvälise menetleja otsuse tegemise aluseks olnud faktilisi
ja õiguslikke asjaolusid.

Vastavalt VTMS §-le 133 peab kohus käesolevat kaebust lahendades otsustama järgmised
küsimused: 1) kas väärteoasjas ei esine VTMS §-s 29 sätestatud väärteomenetlust välistavaid
asjaolusid; 2) kas leidis aset tegu, milles menetlusalust isikut süüdistatakse; 3) kas teo on
pannud toime menetlusalune isik; 4) kas tegu on väärtegu ning kas see on õigesti
kvalifitseeritud; 5) kas karistus väärteo eest määrati selleks pädeva kohtuvälise menetleja poolt;
6) kas väärteo menetlemisel kohtuvälise menetleja poolt on järgitud väärteomenetlusõigust; 7)
kas menetlusalusele isikule karistuse määramine on toimunud kooskõlas karistuse kohaldamise
alustega; 8) kas väärteomenetlus ei kuulu lõpetamisele VTMS §-s 30 sätestatud alustel.

7. VTMS § 29 lg 1 p 1 kohaselt väärteomenetlust ei alustata ja alustatud menetlus tuleb
lõpetada, kui teos puuduvad väärteo tunnused.

VTMS § 2 kohaselt, kui käesolevas seadustikus ei ole sätestatud teisiti, kohaldatakse
väärteomenetluses kriminaalmenetluse sätteid, arvestades väärteomenetluse erisusi. KrMS §
301 kohaselt, kui prokurör kohtuvaidluses loobub süüdistusest, teeb kohus menetlust jätkamata
õigeksmõistva otsuse.

Riigikohtu kriminaalkolleegiumi otsuse nr 3-1-1-94-07 p 8 kohaselt ei reguleeri
väärteomenetluse seadustik, kuidas peab kohus toimima olukorras, kus kohtuvälise menetleja
esindaja vähendab kohtuistungil väärteoprotokollis algselt kirjeldatud süüdistuse mahtu,
loobudes menetlusalusele isikule osaliselt või täielikult ette heitmast talle süükspandud tegusid.
Kolleegiumi hinnangul tuleb kohtul sellises olukorras juhinduda VTMS §-st 2, mis näeb ette

                                                                                                3
kriminaalmenetlusõiguse kohaldamise väärteomenetluses, kui väärteomenetluse seadustik ise
ei sätesta teisiti. Seega teeb kohus KrMS §-s 301 kohaselt menetlust jätkamata õigeksmõistva
otsuse (resp lõpetab väärteomenetluse), kui prokurör (resp kohtuvälise menetleja esindaja)
loobub kohtuvaidluses süüdistusest.

Käesoleval juhul on kohtuvälise menetleja esindaja vastuses Kadi Inki kaebusele avaldanud, et
nõustub kaebuse rahuldamisega, kuna väärtegu on toime pandud teise isiku poolt. Viru
Maakohtu 24.03.2016 kohtuotsusega kriminaalasjas nr 1-16-2452, milline jõustus 09.04.2016,
on tuvastatud, et K R andis patrullpolitseinikule Mihkel Tepaskindile 20.07.2015 kella 21.33
ajal kiirmenetluse nr 10220151036272 käigus Lääne-Virumaal Haljala vallas Rakvere-Haljala
mnt 7. kilomeetril enda kohta valeandmeid, esitledes ennast Kadi Inkina. Sellest tulenevalt on
kohus seisukohal, et Politsei- ja Piirivalveameti Ida prefektuuri Rakvere politseijaoskonna
patrullpolitseiniku Mihkel Tepaskindi 20.07.2015 kiirmenetluse otsus nr 10220151036272
väärteoasjas nr: 2590,15,002769, millega Kadi Inki karistati LS § 227 lg 1 ja LS § 238 alusel,
tuleb tühistada ning lõpetada väärteomenetlus VTMS § 29 lg 1 p 1 alusel, s.o Kadi Inki tegudes
väärteo tunnuste puudumise tõttu.

8. Kohus juhindus otsuse tegemisel VTMS §-dest 2, 120 lg 1, 132 p 3, 134-135.

/allkirjastatud digitaalselt/

Heli Väinaste
Kohtunik




                                                                                            4
