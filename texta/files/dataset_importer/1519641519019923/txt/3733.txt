                                                                 Kriminaalasi nr. 1-16-7955




                            KOHTUOTSUS
                                  EESTI VABARIIGI NIMEL




Kohus                             Harju Maakohus

Otsuse tegemise aeg ja koht       02.11.2016.a. Tallinnas (Liivalaia kohtumaja)

Kohtunik                          Merle Parts

Sekretär                          Liis Landsmann

Prokurör                          Grete Vahtra

Kaitsja                            süüdistatav on kaitsjast loobunud

Menetluse liik                     kokkuleppemenetlus

Süüdistatav:
MAIKEL RIKKINEN, ik: 39604200256; elukoht: XXXX; kodakondsus: EV; emakeel: eesti
keel; haridus: põhiharidus; töökoht või õppeasutus: puudub; kriminaalkorras karistamata:
2 kehtivat väärteokaristust.
Tõkend: elukohast lahkumise keeld alates 20.05.2016.a.; kahtlustatavana kinnipidamine 19.05.–
20.05.2016.a.

süüdistuses KarS § 183 lg 2 p 2, § 185 lg 1 järgi;


RESOLUTSIOON

Süüdi tunnistada Maikel Rikkinen KarS § 183 lg 2 p 2, § 185 lg 1 järgi ja karistada teda
vangistusega 2 (kaks) aastat 6 (kuus) kuud.

KarS § 68 lg 1 alusel lugeda eelvangistuses viibitud aeg 19.05.–20.05.2016.a., s.o 2 (kaks) päeva
vangistust karistusaja hulka ja lõplikuks kandmisele kuuluvaks karistuseks mõista 2 (kaks) aastat
5 (viis) kuud 28 (kakskümmend kaheksa) päeva vangistust.

KarS § 73 lg 1, 3 alusel määrata, et mõistetud karistust, 2 aastat 5 kuud 28 päeva vangistust, ei
pöörata täielikult täitmisele, kui süüdimõistetu ei pane 3 (kolme) aasta 6 (kuue) kuu pikkuse
katseaja kestel toime uut tahtlikku kuritegu. Katseaja alguseks lugeda kohtuotsuse kuulutamise
päev, s.o. 02.11.2016.a.

Süüdistatava Maikel Rikkinen’i suhtes kohaldatud tõkend – elukohast lahkumise keeld – tühistada
kohtuotsuse jõustumisel.
KrMS   § 175, § 179, 180 alusel välja mõista Maikel Rikkinen’ilt riigituludesse:
   -   sundraha 1,5 palga alammääras – 645 eurot;
   -   kaitsjatasu summas 120 eurot;
   -   narkootilise aine ekspertiisi kulud summas 336 eurot.

Kriminaalmenetluse kulud tasuda 12 (kaheteistkümne) kuu jooksul alates kohtuotsuse
jõustumisest Maksu- ja Tolliameti kontole nr EE351010052031000004 SEB Pank, kontole nr
EE502200221014193355 Swedbank, kontole nr EE401700017002872300 Nordea Pank või
kontole nr EE873300333499990003 Danske Bank, maksekorraldusse märkida viitenumber
99916700078796 ning selgitusse kriminaalasja kohtunumber 1-16-7955, Maikel Rikkinen ja tekst
„kriminaalmenetluse kulud“ või “sundraha”. Kui rahalised nõuded pole täies ulatuses tähtaegselt
tasutud, suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Asitõendid ja salvestised:
- narkootilist ainet sisaldavad taimeosad (asuvad EKEI keemiaosakonnas) – konfiskeerida KarS §
83 lg 1, 4 alusel ja jätta NPALS § 7 lg 3 alusel ekspertiisiasutusele aine säilitamiseks, õppeotstarbel
kasutamiseks või hävitamiseks;
- fooliumvoldikud, paberist voldik ja digitaalne kaal (asuvad Põhja prefektuuri asitõendite hoidlas)
– konfiskeerida KarS § 83 lg 1 alusel ja hävitada kohtuotsuse jõustumisel;
- 1 DVD-plaat helisalvestistega – jätta kriminaalasja materjalide juurde.


EDASIKAEBE KORD

Kohtuotsuse peale võib esitada apellatsiooni kokkuleppemenetlust reguleerivate sätete (KrMS §
9. ptk 2. jagu) või KrMS § 339 lg 1 rikkumisega seoses. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb teatada Harju Maakohtu Liivalaia
kohtumajale kirjalikult 7 (seitsme) päeva jooksul alates kohtuotsuse kuulutamisest s.o alates
02.11.2016.a. Apellatsioon esitatakse Tallinna Ringkonnakohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda kohtuotsusega
(02.11.2016.a.), vahistatud süüdistataval ja tema kaitsjal alates kohtuotsuse koopia süüdistatavale
kätteandmisele järgnevast päevast.


SÜÜDISTUS

Maikel Rikkineni süüdistatakse KarS § 183 lg 2 p 2 järgi korduvas väikeses koguses narkootilise
aine (marihuaana) ebaseaduslikus omandamises edasiandmise eesmärgil ning KarS § 185 lg 1
järgi täisealise isiku poolt narkootilise aine ebaseaduslikus edasiandmises nooremale kui
kaheksateistaastasele isikule.

Nimelt süüdistatakse Maikel Rikkineni selles, et tema omandas korduvalt Tallinnas eeluurimisel
täpselt tuvastamata kohas ja isikult eeluurimisel kindlaks tegemata ajast alates, kuid vähemalt
alates 2015.a lõpust kuni 19.05.2016.a ebaseaduslikult edasiandmise eesmärgil väikeses koguses
narkootilist ainet marihuaanat, mida valdas edasiandmise eesmärgil ning andis väikestes kogustes
eeluurimisel tuvastatud ning seni tuvastamata isikutele.


                                                                                                     2
Osa eelnevalt omandatud narkootilist ainet marihuaanat andis Maikel Rikkinen täisealise isikuna
ajavahemikul 2015.a lõpust kuni 2016.a kevadeni üks kord nädalas edasi Tallinnas, Õismäe
piirkonnas 0,5 grammi kaupa ebaseaduslikult edasi alaealisele XXXX(sündinud XXXX.a).

Osa eelnevalt omandatud narkootilist ainet marihuaanat andis Maikel Rikkinen täisealise isikuna
ajavahemikul 2015.a lõpust kuni 2016.a maini viiel korral Tallinnas Õismäe piirkonnas 0,5
grammi kaupa ebaseaduslikult edasi alaealisele XXXX (sünd.XXXX.a).

Osa eelnevalt omandatud narkootilist ainet marihuaanat andis Maikel Rikkinen 19.05.2016.a enne
kella 14.54 Tallinnas, Õismäe tee 3 juures ebaseaduslikult edasi XXXX (sünd. XXXX.a), kelle
kinnipidamise ning isiku läbivaatuse käigus 19.05.2016.a kella 15.22 ajal leiti ja võeti ära
politseiametnike poolt 0,40 grammi marihuaanat THC sisaldusega 10%.

Osa eelnevalt omandatud narkootilist ainet marihuaanat hoidis Maikel Rikkinen enda juures kuni
19.05.2016.a kella 14.54-ni, mil Maikel Rikkinen Tallinnas, Õismäe tee 22 juures kahtlustatavana
kinni peeti ning tema valdusest leiti ja võeti ära 1,39 grammi marihuaanat THC sisaldusega 12%.

Osa eelnevalt omandatud narkootilist ainet marihuaanat hoidis Maikel Rikkinen enda elukohas
aadressil Tallinn, XXXXkuni 19.05.2016.a kella 15.10-ni, mil Maikel Rikkineni elukoha
läbiotsimise käigus leiti ja võeti ära 0,18 grammi marihuaanat THC sisaldusega 13%.

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste ja
psühhotroopsete ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.

Kanep ja selle töötlemisprodukt marihuaana (v.a Euroopa Liidu ühtsesse põllukultuuride
sordilehte võetud sordid, mille tetrahüdrokannabinooli sisaldus ei ületa 0,2%) kuulub
narkootiliste ja psühhotroopsete ainete ning nende lähteainete seaduse § 3¹ lõike 1 ja § 4 lõike 15
alusel kehtestatud ja sotsiaalministri 18.05.2005.a määrusega nr 73 vastu võetud „Narkootiliste
ja psühhotroopsete ainete meditsiinilisel ja teaduslikul eesmärgil käitlemise ning sellealase
arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete I nimekirja.

Narkootiliste ja psühhotroopsete ainete ning nende lähteainete seaduse § 3ˡ lg 3 järgi on
narkootilise aine suureks koguseks aine kogus, millest piisab narkojoobe tekitamiseks vähemalt
kümnele inimesele. EKEI kohtutoksikoloogiaeksperdi Mailis Tõnissoni vastusest järelepärimisele
nähtuvalt piisab kümnele inimesele narkojoobe tekitamiseks narkootilise aine marihuaana puhul
7,5 grammist marihuaanast.

Väikeses koguses narkootilise aine ebaseadusliku omandamise ja valdamisega edasiandmise
eesmärgil ning edasiandmisega, samuti täisealise isikuna narkootilise aine väikeses koguses
ebaseadusliku edasiandmisega nooremale kui kaheksateistaastasele isikule pani Maikel
Rikkinen toime KarS § 183 lg 2 p 2 ja KarS § 185 lg 1 järgi kvalifitseeritava kuriteo.


Kuriteoga tekitatud kahju laad ja suurus: kahju ei ole tekitatud.

Maikel Rikkinen’i, tema kaitsja ja prokuröri vahel sõlmitud kokkuleppe kohaselt on Maikel
Rikkinen’i karistuseks KarS § 183 lg 2 p 2, § 185 lg 1 järgi kvalifitseeritavate kuritegude
toimepanemise eest KarS § 63 lg 1 alusel 2 aastat 6 kuud vangistust. KarS § 68 lg 1 alusel tuleb
arvata eelvangistuses viibitud aeg 19.05.-20.05.2016.a., s.o 2 päeva karistusaja hulka ning

                                                                                                 3
lõplikuks karistuseks mõista vangistus 2 aastat 5 kuud 28 päeva, mis tuleb KarS § 73 lg 1, 3 sätete
kohaselt jätta täitmisele pööramata, kui Maikel Rikkinen ei pane 3 aasta 6 kuu pikkuse katseaja
kestel toime uut tahtlikku kuritegu.

Kokkuleppe kohaselt tuleb Maikel Rikkinen’ilt välja mõista ka kriminaalmenetluse kulud
alljärgnevalt: narkootilise aine ekspertiisi kulud summas 336 eurot, kaitsjatasu 120 eurot ning
sundraha summas 645 eurot. Samuti tuleb kokkuleppes tehtud ettepaneku kohaselt jätta KrMS §
180 lg 3 alusel menetluskulud ositi tasumisele 12 kuu jooksul.

Kokkuleppest nähtuvalt nõustusid süüdistatav ja tema kaitsja KrMS § 245 lg-s 1 sätestatud
tingimustes. Süüdistatav on kinnitanud, et ta on kokkuleppe tingimustega nõus ja talle on
selgitatud ka menetluskulude ja sundraha tasumise kohustust.

Kohtuistungil jäi süüdistatav sõlmitud kokkuleppe juurde.

Kokkuleppe arutamise põhjal tegi kohus järelduse, et süüdistatava Maikel Rikkinen’i süüdi
tunnistamine ja tema poolt kokkuleppe sõlmimine on olnud tema tõelise tahte avaldus ning
kriminaalasja menetlemisel on järgitud kokkuleppemenetluse sätteid.

Kohus leiab, et Maikel Rikkinen tuleb süüdi tunnistada KarS § 183 lg 2 p 2, § 185 lg 1 järgi ning
mõista talle karistus vastavalt kokkuleppele.

Samuti kuuluvad Maikel Rikkinen’ilt väljamõistmisele kriminaalmenetluse kulud ning
süüdimõistva kohtuotsusega kaasnev sundraha, kuivõrd tulenevalt KrMS § 180 lg-st 1,
süüdimõistva kohtuotsuse korral hüvitab menetluskulud süüdimõistetu. Kriminaaltoimiku
andmetel on menetluskuludeks narkootilise aine ekspertiisi kulud summas 336 eurot ja määratud
kaitsja tasu summas 120 eurot. Kohus peab põhjendatuks lähtuda kokkuleppes tehtud
menetluskulude jaotuse ettepanekust ja nimetatud summad kuuluvad süüdistatavalt
väljamõistmisele. Süüdimõistva kohtuotsusega kaasnev sundraha II astme kuriteo puhul on KrMS
§ 179 lg 1 p 2 kohaselt 1,5 palga alammäära, s.o 645eurot, mis tuleb Maikel Rikkinen’ilt samuti
välja mõista. Kohtu hinnangul ei esine süüdistatava puhul erandlikke asjaolusid, mille puhul oleks
põhjendatud menetluskulude osaline riigi kanda jätmine. Tulenevalt kokkuleppes esitatud
ettepanekust ja kohtuistungil esitatud taotlusest peab kohus võimalikuks ajatada väljamõistetavate
menetluskulude hüvitamine ning kohus määrab kulude hüvitamise 12 kuu jooksul kohtuotsuse
jõustumisest.

Kriminaalasjas asitõendiks olev narkootiline aine, s.o narkootilist ainet tetrahüdrokannabinooli
sisaldavad taimeosad (asuvad EKEI-s), tuleb KarS § 83 lg 1, 4 alusel konfiskeerida ja jätta NPALS
§ 7 lg 3 alusel ekspertiisiasutusele aine säilitamiseks, õppeotstarbel kasutamiseks või
hävitamiseks. Asitõenditeks olevad fooliumvoldikud, paberist voldik ja digitaalne kaal (asuvad
PPA Põhja prefektuuri asitõendite hoidlas) tuleb KarS § 83 lg 1 alusel konfiskeerida kui kuriteo
toimepanemise vahendid tuleb ning KrMS § 126 lg 3 p 4 alusel hävitada, kui väärtusetud esemed.
Kriminaaltoimikus olev 1 DVD-plaat salvestistega on dokumentaalne asitõend KrMS § 126 lg 3
p 1 mõttes ning see tuleb jätta kriminaalasja materjalide juurde.

Kohus juhindub KrMS § 126; § 175, § 179, § 180 lg 1, 3; § 248 lg 1 p 5, § 311-313, § 318.


Merle Parts
kohtunik



                                                                                                 4
