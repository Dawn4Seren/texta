                            KOHTUOTSUS
                                 EESTI VABARIIGI NIMEL

Kohus                            Tallinna Halduskohus
Kohtunik                         Reelika Lind
Otsuse tegemise aeg ja koht      18. märts 2016, Tallinn
Haldusasja number                3-15-1187
Haldusasi                        A. B. kaebus soodustingimustel vanaduspensionile õigust
                                 andva staaži tuvastamiseks ja Sotsiaalkindlustusameti
                                 kohustamiseks arvama kaebaja töötamine 04.01.1993–
                                 11.08.2006 AS-s LBS ja OÜ-s LBS-Ehitus ning 27.09.2006–
                                 28.05.2007 OÜ-s LBS-Ehitus ehitusobjektide tööjuhatajana
                                 soodustingimustel vanaduspensionile õigust andva staaži
                                 hulka
Menetlusosalised                 Kaebaja – A. B.
                                 Vastustaja – Sotsiaalkindlustusamet, volitatud esindaja Silvia
                                   Azojan
Asja läbivaatamine               18.02.2016 kohtuistungil

RESOLUTSIOON
1. Jätta läbi vaatamata A. B. kaebus nõudes kohustada Sotsiaalkindlustusametit arvama
kaebaja töötamine 04.01.1993–11.08.2006 AS-s LBS ja OÜ-s LBS-Ehitus ning 27.09.2006–
28.05.2007 OÜ-s LBS-Ehitus ehitusobjektide tööjuhatajana soodustingimustel
vanaduspensionile õigust andva staaži hulka.
2. Jätta A. B. kaebus soodustingimustel vanaduspensionile õigust andva staaži
tuvastamiseks rahuldamata.
3.   Jätta menetlusosaliste menetluskulud nende enda kanda.


EDASIKAEBAMISE KORD
Otsuse peale võib esitada apellatsioonkaebuse Tallinna Ringkonnakohtule hiljemalt 18.04.2016
(HKMS § 181 lg 1).
Vastuseks teiste menetlusosaliste poolt esitatud apellatsioonkaebusele võib esitada
vastuapellatsioonkaebuse 14 päeva jooksul apellatsioonkaebuse menetlusosalisele
kättetoimetamisest arvates või ülejäänud apellatsioonitähtaja jooksul, kui see on pikem kui
14 päeva (HKMS § 184).
Kui apellant soovib asja arutamist kohtuistungil, tuleb seda apellatsioonkaebuses märkida,
vastasel korral eeldatakse, et ta on nõus asja lahendamisega kirjalikus menetluses (HKMS § 182
lg 1 p 9).
                                                                                  3-15-1187

Kui menetlusosaline soovib apellatsioonkaebuse esitamiseks saada menetlusabi, tuleb tal
Tallinna Ringkonnakohtule esitada vastavasisuline taotlus. Menetlusabi taotluse esitamine ei
peata menetlustähtaja kulgemist (HKMS § 116 lg 5) ning apellatsioonitähtaja järgimiseks peab
menetlusabi taotleja tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama apellatsioonkaebuse (HKMS § 116 lg 6).


/allkirjastatud digitaalselt/
Reelika Lind
Kohtunik




                                                                                       2(2)
