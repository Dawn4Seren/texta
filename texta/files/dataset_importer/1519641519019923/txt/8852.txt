                           KOHTUMÄÄRUS
Kohus                               Harju Maakohus

Kohtunik                            Tiiu Hiiuväin

Määruse tegemise aeg ja koht        23. august 2016. a Tallinn, Kentmanni kohtumaja

Tsiviilasja number                  2-16-9570

Tsiviilasi                          XXXX ja XXXX avaldus XXXX pärandvara pankroti
                                    väljakuulutamiseks
Menetlustoiming                     Menetluse lõpetamine

Menetlusosalise ja nende            Avaldaja I: XXXX (isikukood XXXX, elukoht XXX)
esindajad                           Avaldaja II: XXXX(isikukood XXXX, elukoht XXXX;
                                    e-post XXXX)
                                    Võlgnik: XXXX(isikukood XXX, surn. 27.01.2016)
                                    pärandvara
                                    Ajutine pankrotihaldur: Raivo Piirla (Õigusbüroo Edikte
                                    OÜ, J. Köleri 3-3, 10150 Tallinn; e-post
                                    edikte@edikte.ee)

Asja läbivaatamine                  28.07.2016, avalikul kohtuistungil

Istungil osalenud isikud            XXXX, XXXX, ajutine pankrotihaldur Raivo Piirla
Juures viibis                       sekretär Dea Saar




RESOLUTSIOON
  1. Lõpetada menetlus XXXX ja XXXX avalduses XXXX pärandvara pankroti
     väljakuulutamiseks pankrotti välja kuulutamata raugemise tõttu.
  2. Avaldada teade menetluse lõpetamise kohta raugemise tõttu väljaandes Ametlikud
     Teadaanded.
  3. Määrata XXXX pärandvara ajutise pankrotihalduri Raivo Piirla tasuks 691,20 eurot
     (koos käibemaksuga) ning hüvitatavate kulude suuruseks 76 eurot (koos
     käibemaksuga), kokku 767,2 eurot.
  4. Välja mõista Õigusbüroo Edikte OÜ (registrikood 10523526) kasuks XXXX pärandvara
     arvelt ajutise halduri tasu ja kulud 767,20 (seitsesada kuuskümmend seitse eur ja 20 s)
     eurot, millest riigi arvelt kuulub hüvitamisele 476,40 (nelisada seitsekümmend kuus eur
       ja 40 s, sh käibemaks). Ajutise halduri tasu ja kulud tuleb kanda Õigusbüroo Edikte OÜ
       arvelduskontole nr EE271010002051978001.
   5. Määruse peale võib esitada määruskaebuse Tallinna Ringkonnakohtule Harju
      Maakohtu kaudu 15 päeva jooksul määruse kättesaamisest.


Asjaolud, menetluse käik
Harju Maakohtu menetluses on XXXX ja XXXX avaldus XXXX pärandvara pankroti
väljakuulutamiseks. Kohus määras asjas ajutiseks pankrotihalduriks Raivo Piirla, kes esitas
kohtule 25.07.2016 ajutise halduri aruande. Aruande kohaselt XXXX pärandvaras materiaalne
vara sisuliselt puudub (vara on 0,13 eurot). Pärandvara koosneb kohustustest kogusummas
vähemalt 6559,53 eurot: pärandvaras on võlgnevused ASi Swedbank, Bigbank ASi, Folkefinans
AS Eesti filiaali, Placet Group OÜ, kohtutäitur Elin Vilippuse ja XXXX ees. Võlgniku
maksejõuetus on püsiva iseloomuga. Maksejõuetuse põhjus on muu asjaolu PankrS § 22 lg 5
tähenduses. Puuduvad võimalused vara tagasivõitmiseks või tagasinõudmiseks. Haldur teeb
ettepaneku lõpetada pankrotimenetlus pankrotti välja kuulutamata raugemise tõttu
pankrotiseaduse (PankrS) § 29 lg 1 alusel. Pankroti väljakuulutamine on põhjendatud üksnes juhul,
kui makstakse deposiiti 1000 eurot pankrotimenetluse kulude katteks. Haldur on teinud
järelepärimised XXXX pärandvara võlausaldajatele, kuid keegi neist pole näidanud valmidust
tasuda deposiiti raha pankrotimenetluse kulude katteks.
Ajutine haldur taotleb ajutise halduri tasu 691,20 euro (koos käibemaksuga) ja kulutuste 76 euro
(koos käibemaksuga) kindlaksmääramist ja pankrotimenetluse raugemise korral selle hüvitamist
riigieelarvest summas 476,40 eurot. Halduri tunnitasu oli 96 eurot. Haldur toimingud on olnud
järgmised: järelepärimised pankadele, kinnistusosakonnale, täituritele (1 h), dokumentidega
tutvumine ja analüüsimine (2 h), aruande koostamine (3 h). Kokku on ajutise pankrotihalduri
ülesannete täitmiseks kulunud 6 h. Lisaks on halduril tekkinud büroo-, transpordi- ja sidekulud.
Haldur palub tasu ja kulud välja mõista Õigusbüroo Edikte OÜ-le (registrikood 10523526, konto
nr EE271010002051978001).
Kohus tegi 01.08.2016 määrusega XXXX pärandvara pankrotimenetlusest huvitatud isikutele
ettepaneku tasuda hiljemalt 08.08.2016 XXXX pärandvara pankrotimenetluse kulude katteks
ettemaksuna 1000 eurot kohtu tagatiste kontole. Teade nimetatud ettepaneku kohta on 01.08.2016
avaldatud väljaandes Ametlikud Teadaanded.


Kohtumääruse põhjendused
Kohus, vaadanud läbi pankrotiavalduse ja ajutise pankrotihalduri aruande, lõpetab menetluse
PankrS § 29 lg 1 alusel pankrotti välja kuulutamata raugemise tõttu (PankrS § 27 lg 5).
PankrS § 29 lg 1 sätestab, et kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu. PankrS § 29 lg 3 kohaselt ei
lõpeta kohus menetlust raugemise tõttu käesoleva paragrahvi lõikes 1 või 2 sätestatud alusel, kui
võlgnik, võlausaldaja või kolmas isik maksab pankrotimenetluse kulude katteks kohtu deposiiti
kohtu määratud summa. Pankrotimenetluse kulusid pole deposiiti makstud.
Kohus leiab, et kuna XXXX pärandvaras ei ole vahendeid pankrotimenetluse kulude katteks ja
pankrotimenetlusest huvitatud isikud pankrotimenetluse kulude katteks tagatist andnud ei ole, siis
on põhjendatud lõpetada XXXX pärandvara pankrotiavalduse menetlus pankrotti välja
kuulutamata raugemise tõttu PankrS § 29 lg 1 alusel.


                                                                                                2
PankrS § 29 lg 4 alusel avaldab kohus teate menetluse lõpetamise kohta raugemise tõttu väljaandes
Ametlikud Teadaanded.
PankrS § 150 kohaselt on pankrotimenetluse kulud muu hulgas ajutise halduri tasu ning ajutise
halduri tehtud vajalikud kulutused oma ülesannete täitmiseks. PankrS § 23 lg 1 ja 2 kohaselt on
ajutisel halduril õigus saada oma ülesannete täitmise eest tasu, mille suuruse määrab kohus, samuti
nõuda oma ülesannete täitmiseks tehtud vajalike kulutuste hüvitamist. Tasu suuruse määramisel
arvestab kohus ajutise halduri ülesannete mahtu ja keerukust ning ajutise halduri kutseoskusi. Tasu
suuruse arvestamise aluseks on ülesannete täitmisele kuluv aeg. Ajutine haldur esitab kohtule
tööaja arvestuse andmed ja taotluse kulutuste hüvitamiseks koos käesoleva seaduse § 22 lõikes 5
nimetatud aruandega. Kulutuste hüvitamise taotluses märgib haldur kulutuse suuruse, tekkimise
põhjuse või aluse ja tekkimise aja.
Ajutine haldur on esitatud aruande kohaselt kulutanud PankrS §-st 22 tulenevate ülesannete
täitmiseks 6 tundi ning palub määrata ajutise halduri töötasuks 691,20 eurot (koos käibemaksuga)
ja kulutuste suuruseks 76 eurot (koos käibemaksuga). Töötasu arvutamisel on ajutine haldur
lähtunud tunnitasu määrast 96 eurot. Kohus leiab, et ajutise halduri nõutud tasu on mõistlik,
põhjendatud ning kooskõlas tehtud töö mahuga ja ajutise halduri kutseoskustega. Kohus määrab
halduri tasu suuruseks 691,20 eurot. Samuti on vajalikud olnud halduri näidatud büroo-,
transpordi- ja sidekulud summas 76 eurot. Kokku määrab kohus ajutise halduri tasu ja kulude
suuruseks 767,20 eurot (koos käibemaksuga).
Kuna pankrotimenetlus lõpetati raugemisega ning pärandvarast ei jätku vajalikeks väljamakseteks,
mõistab kohus ajutise halduri tasu välja XXXX pärandvarast, kuid määrab nende hüvitamise riigi
vahenditest 397 euro (+ km) suuruses summas (PankrS § 23 lg 4).
PankrS § 23 lg 6 kohaselt võib kohus halduri tasu määrata büroole, mille kaudu ajutine haldur
tegutseb. Kohus määrab tasu väljamaksmise Õigusbüroo Edikte OÜ kasuks, mille kaudu haldur
tegutseb (konto nr EE271010002051978001).


/allkirjastatud digitaalselt/
Kohtunik




                                                                                                 3
