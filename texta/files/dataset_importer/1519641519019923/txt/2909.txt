                                                                        2-16-105810




                              KOHTUOTSUS
                                TAGASELJAOTSUS
                                Eesti Vabariigi nimel

Kohtuasja number              2-16-105810
Otsuse tegemise aeg ja koht   14. november 2016. a, Narva
Kohus                         Viru Maakohus
Kohtunik                      Pille Aver
Kohtuasi                      OÜ MGT-BAAS hagi TIMBER BLT Group OÜ vastu
                              võlgnevuse ja viivise nõudes
Kohtuistungi toimumise aeg    Kirjalik menetlus
Hagihind                      882,35 eurot
Menetlusosalised              Hageja:               OÜ MGT-BAAS (RK 10228402,
                                                    asukoht: Tallinna mnt 3, Sillamäe) )
                              Hageja lepinguline    advokaat Andrei Matvejev (e-post:
                              esindaja:             andrei.matvejev@sillar.ee )
                              Kostja:               TIMBER BLT Group OÜ (RK
                                                    12683116, asukoht: XXX, Narva)


RESOLUTSIOON

   1. Hagi rahuldada tagaseljaotsusega.

   2. Välja mõista OÜ-lt Timber Blt Group OÜ MGT-BAAS kasuks võlgnevus 753
      (seitsesada viiskümmend kolm) eurot 51 senti, ning sissenõutavaks muutunud viivis
      summas 28 (kakskümmend kaheksa) eurot 18 senti.

   3. Välja mõista OÜ-lt Timber Blt Group OÜ MGT-BAAS kasuks viivis alates
      14.05.2016 kuni põhinõude (753,51 eurot) täitmiseni VÕS § 113 lõikes 1 sätestatud
      määras.

   4. Välja mõista OÜ-lt Timber Blt Group OÜ MGT-BAAS kasuks sissenõudmiskulud
      summas 40 (nelikümmend) eurot.

   5. Määrata kindlaks menetluskulude jaotus ning jätta menetluskulud kostja OÜ Timber
      Blt Group kanda.

   6. Välja mõista OÜ-lt Timber Blt Group OÜ MGT-BAAS kasuks menetluskulud
      summas 679 (kuussada seitsekümmend üheksa) eurot.
                                                                                      1(4)
                                                                                   2-16-105810


   7. Tagaseljaotsus kuulub viivitamatult täitmisele.


EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva jooksul
alates otsuse apellandile kättetoimetamisest, kuid mitte hiljem kui viie kuu möödumisel Viru
Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva jooksul,
lisades kajale asja ettevalmistamise lõpuleviimiseks vajalik ning tasudes Rahandusministeeriumi
tagatiste kontole nr EE571010220229377229 AS-is SEB Pank või kontole nr
EE062200221059223099 AS-s Swedbank, kautsjoni esitades kohtule selle kohta maksekorralduse
(TsMS § 142 lg 2).

Kui tagaseljaotsus toimetatakse kätte avalikult, võib kaja esitada 30 päeva jooksul alates päevast,
kui kostja sai tagaseljaotsusest või selle täitmiseks algatatud täitemenetlusest teada.

Menetluskulude jaotuse kohta tehtud kohtulahendit saab vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Kui koos menetluskulude
jaotusega määrati kindlaks hüvitatavate menetluskulude suurus, saab hüvitatavate menetluskulude
suurust vaidlustada selle kohtulahendi peale edasi kaevates. Menetluskulude kindlaksmääramise
määruse või selle täiendamise määruse peale võib esitada määruskaebuse menetluskulude
kindlaksmääramist taotlenud ja menetluskulusid kandma kohustatud isik, kui kaebuse hind ületab
200 eurot.

ASJAOLUD

Hageja esitas kostja vastu võlgnevuse ja lisanduva viivise nõudes. Hagiavalduse kohaselt tellis
kostja Valgevenest kaupa, mis toimetati Eestisse. Kauba sisseveole kehtivad teatud
tolliformaalsused, mille vormistamiseks pöördus kostja hageja poole. Hageja tegevusalaks on
tolliagentuurina nimetatud toimingute tegemine. Poolte vahel kirjalikult lepingut ei sõlmitud, kuid
väljakujunenud praktika kohaselt esitas hageja kostjale tellimused e-posti vahendusel. Kostja esitas
dokumentide vormistamiseks 23.11.2015 tellimuse ning kauba saatedokumendid. Hageja
vormistas 24.11.2015 tollideklaratsiooni ning esitas kostjale arve 2015-884 summas 753,51, sh 25
eurot dokumentide vormistamise eest, 20 eurot deklarandi tasu, tagatise kasutamise ja maksude
tasumise eest ning 699,51 eurot tasumisele kuuluv tasu impordimaksuks. Arve tasumise tähtaeg
saabus 24.11.2015, kuid kostja arvet ei tasunud. Vaatamata korduvatele meeldetuletustele kostja ei
ole nõuet täitnud. Hageja palub kostjalt välja mõista põhivõlgnevus 753,51 eurot, siisenõutavaks
muutunud viivis seisuga 13.05.2016 summas 28,18 eurot (VÕS § 113 alusel), millele lisandub
viivis alates (k.a) 14.05.2016 kuni põhinõude täitmiseni VÕS § 113 lg 1 sätestatud määras,
sissenõudmiskulud summas 40 eurot VÕS § 1131 lg 1 alusel ja menetluskulud, millest riigilõiv
175 eurot ning õigusabikulud 660 eurot.

Kohus selgitas kostjale, et kohus menetleb hagi TsMS § 405 kohaselt lihtmenetluses. Kohus saatis
kostjale hagimaterjalid ja nõudis kirjalikku vastust ning kostjal teavitada kohut kas kostja soovib
olla kohtu poolt ära kuulatud. Kostjat hoiatati, et kirjaliku vastuse tähtajaks andmata jätmise korral
on kohtul õigus tagaseljaotsusega hagi rahuldada.

Hagimaterjalid on kostjale kätte toimetatud 05.10.2016 a TsMS 322 lg 1 alusel seadusliku
esindaja perekonnaliikme kaudu /tl 56/. Kostja kohtule vastanud ega kirjalikke vastuväiteid

                                                                                                 2(4)
                                                                                    2-16-105810

esitanud ei ole. Kostjat hoiatati, et kohtu määratud tähtajaks vastamata jätmise korral võib kohus
hageja taotlusel hagi rahuldada tagaseljaotsusega.

KOHTU PÕHJENDUSED

Kohus rahuldab hagi tagaseljaotsusega.

Vastavalt tsiviilkohtumenetluse seadustiku (TsMS § 407) lg 1 ja lg 3 võib kohus hageja nõusolekul
hagi tagaseljaotsusega rahuldada kohtuistungit pidamata hagiavalduses märgitud ja asjaoludega
õiguslikult põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks; lg 2 kohaselt hageja nõusolekut eeldatakse, kui hageja ei ole kohtule teatanud, et ta
ei soovi tagaseljaotsuse tegemist.

Kuna hageja ei teatanud, et eio soovi tagaseljaotsuse tegemist, eeldab kohus hageja nõusolekut
tagaseljaotsuse tegemiseks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle ning
hagi kuulub rahuldamisele kogu haginõude ulatuses.

TsMS § 444 lg 3 kohaselt võib tagaseljaotsuse või hagi õigeksvõtul põhineva otsuse kohus teha
kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS) §
76, § 100, § 101, § 108, § 113, § 1131, § 619, 628.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Eeltoodu alusel ja juhindudes TsMS § 407 lg 1 ja 3 rahuldab kohus hagi täies ulatuses.

Menetluskulud

Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.

Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise suuruse.
Hageja nimetatud menetluskulud on riigilõiv maksekäsu kiirmenetluses ja hagi esitamiselt kokku
175 eurot ja õigusabikulud kokku 660 eurot.

Kohus leiab, et hageja menetluskulud on põhjendatud ja vajalikud riigilõivu 175 euro osas täies
ulatuses (RLS § 59 lg 1 ja lisa 1).

Kooskõlas TsMS § 175 lg 1 leiab kohus, et hageja õigusabi kulud on põhjendatud ja vajalikud
osaliselt, 3,5 tunni ulatuses. Kohus leiab, et õigusabi kulu hagiavalduse ettevalmistamise eest 4
tunni ulatuses tasu küsida on ilmselgelt suur. Kuna tegemist on tavapärase keerukusega
võlaõiguslikus vaidluses, loeb kohus põhjendatud ajakukuks kokku 3,5 tundi (kliendiga
kohtumine, maksekäsu menetlus ja hagiavalduse ettevalmistus). Riigikohtu senises praktikas on
põhjendatuks ja mõistlikuks peetud tunnihinda 120 eurot (Riigikohtu tsiviilkolleegiumi määrus
tsiviilasjas nr 3-2-1-93-13). Seega kujuneb õigusabikulude suuruseks 3,5 x 120= 420 eurot, millele
lisandub käibemekas 20%, kokku summas 504 eurot.

                                                                                                  3(4)
                                                                               2-16-105810


Koos riigilõivuga on kostjalt väljamõistetavad hageja menetluskulud 679 eurot (504+175).




/ allkirjastatud digitaalselt /

Pille Aver
Kohtunik




                                                                                             4(4)
