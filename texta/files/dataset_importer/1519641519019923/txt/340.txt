                                 KOHTUMÄÄRUS
 Kohus                               Pärnu Maakohus

 Kohtunik                            Lea Pavelson

 Määruse tegemise aeg ja koht        21. detsember 2016, Rapla

 Tsiviilasja number                  2-16-18292
 Tsiviilasi                          Füüsilisest isikust võlgniku Maaris Ilvese avaldus pankroti
                                     väljakuulutamiseks ja kohustustest vabastamiseks
 Menetlusosalised     ja nende Võlgnik Maaris Ilves (isikukood xxxxxxxxxxx, elukoht xxxxx
 esindajad                     xx x-x, xxxxxxxx xxxxxx, xxxxxx xxxx, xxxxx xxxxx xxxxxxx,
                               e-post).
                               Ajutine pankrotihaldur Maie Klemmer (isikukood
                               45605020365, asukoht Tallinna mnt 12, Rapla linn, e- post
                               mai.gaius@mail.ee).
 Kohtuistungi toimumise aeg    15.12.2016
 Menetlustoiming                     Pankroti väljakuulutamine

Resolutsioon

Kuulutada välja Maaris Ilvese pankrot 21.12.2016 kell 12.00.

Võlausaldajate esimene üldkoosolek toimub 04.01.2017.2016 kell 15.00 Pärnu Maakohtu Rapla
kohtumajas, Rapla, Sauna 5.

Nimetada pankrotihalduriks Maie Klemmer (isikukood 45605020365, Tallinna mnt 12, 79513 Rapla
linn).

Pankrotimäärus kuulub viivitamatule täitmisele.

Maaris Ilvese menetluskulud jätta tema enda kanda.

Edasikaebamise kord

Määruse peale võib esitada määruskaebuse Tallinna Ringkonnakohtule Pärnu Maakohtu Rapla
kohtumaja kaudu 15 päeva jooksul, alates määruse määruskaebuse esitajale kättetoimetamisest.

Võlgniku nõue

Maaris Ilves palub välja kuulutada enda pankroti ja algatada tema suhtes kohustustest vabastamise
menetlus.
Kohtumääruse põhjendus

Kohus leiab, et võlgniku pankrot kuulub väljakuulutamisele.

Ajutise pankrotihalduri M. Klemmeri aruandest nähtub, et võlgniku kohta on selgunud järgmist:

I Andmed võlgniku seisundi kohta
Maaris Ilves, ik xxxxxxxxxxx, elukoht xxxxx x-x, xxxxxxxx, xxxxxx xxxx, xxxxx xxxxxxx, on füüsiline
isik, kes kehtivate seaduste kohaselt kannab oma kohustuste eest isiklikku vastutust oma varaga.
Maaris Ilvese elukohaks on tema emale kuuluv korter xxxxxxxxx.
Maaris Ilves on töötuna Töötukassas arvele võetud alates xx.xx.xxxx.a.
Maaris Ilves on andnud seletuse, et töötas kuni 2015.aasta lõpuni xxxxxx, 2016.aasta jaanuaris kolis
Eestisse ja siiani tööd saanud ei ole.
Maaris Ilves on lahutatud, tema ülalpidamisel on tütar A, sündinud xx.xx.xxxx.a.
Maaris Ilvesel on kooselust teise mehega poeg R-A K, sündinud xx.xx.xxxx.a. Poeg elab isa juures.
Maaris Ilves on taotlenud kohtu kaudu poja hooldusõigust.
Maaris Ilves on käesoleval ajal lapseootel, lapse sünniaeg on xxxxxxxx xxxx.a.

II Võlgniku varaline seisund
VÕLAD seisuga 13.12.2016
Sotsiaalkindlustusameti nõue summas 6 797,62 eurot.
Lisanduvad võlgnevused, mis on täitmisel kohtutäiturite büroodes ja mille täitmine on peatatud:
1. Kohtutäitur Rocki Alberti juures sissenõudja TF Pank AB nõue 1 116,66 eurot;
2. Kohtutäitur Õnne Pajur juures sissenõudja EMT AS nõue 1 040,31 eurot;
3. Kohtutäitur Eha Nikker juures sissenõudja Politsei- ja Piirivalveameti nõue 70,21 eurot;
4. Kohtutäitur Aive Kolsar juures sissenõudja OÜ Aktiva Finants nõue 847,23 eurot;
5. Kohtutäitur Taive Peedosaar juures sissenõudja EV nõue 597,89 eurot.
KOKKU:        täitmisel võla suurus koos täitekuludega 3 672,30 eurot.
Sotsiaalkindlustusameti poolt esitatud võlanõude sisu ja allesjäänud suurus vajab väljaselgitamist
pankrotimenetluses.

VARA:
Võlgniku pangaarvete arvelduskonto asub SEB Pangas. Arvelduskonto nr xxxxxxxxxxxxxxxxxxxx,
saldo seis 08.12.2016 on 0,61 eurot.
Kontrollitud on võlgniku vara olemasolu või puudumist registrites.
1) Maanteeameti registris Maaris Ilvese nimele registreeritud sõiduk xxxx xx on müüdud 2013.aastal,
    kuid jäänud registrist maha võtmata.
2) Kinnistusregistri andmed: Pankrotimenetluse algatamise ajal võlgniku nimel registris kinnisvara
    puudub.
3) Sissetulekud: töötasu käesoleval ajal puudub.
Võlgniku selgitusel muu arvestatav ja täitemenetluse seadustiku kohaselt arestimisele kuuluv vallasvara
puudub. Seega võlgnik on varatu.

TAGASIVÕITMISE VÕIMALUSED:
Võlgnikul ei ole olnud arvestatavat vara, haldur pole tuvastatud tehinguid, mis kuuluks tagasivõitmisele.

III Arvamus kuriteo kohta ja maksejõuetuse põhjus




                                                                                                       2
Maksejõuetuse tekkimise põhjusena on võlgnik välja toonud isikliku elus tekkinud raskusi – koos
elukaaslasega maja ehitamist, suhte lõppemist, kodu ja töö kaotamist, samas võlgade allesjäämist ja
kohustuste lisandumist kohtukulude näol seoses lapse hooldusõiguse taotlemisega.
Maksuvõlgnevuse likvideerimiseks on võetud uusi laene, mistõttu on tekkinud rahalistest raskustest
väljapääsmatu olukord.
Pankrotimenetluse käigus on vajalik täiendavalt selgitada võlgniku väiteid ja majanduslikku olukorda.
Käesoleval ajal on võlgnik lapseootel, seega tööle ja võlgade tasumisele asumist pole lähemal ajal ette
näha.
Ajutine haldur võlgniku kui füüsilise isiku tegevuses – maksejõuetuseni jõudmine - kuriteo tunnustega
tegu ei tuvastanud
Maksejõuetuse põhjuseks on võlgniku eraelulised probleemid ja hoolimatus rahaasjades – eelkõige
võlgade ära tasumise osas, kuna töötamise ajal Norras oli olemas sissetulek, millega oleks tulnud
arvestada kohustuste olemasolul ja uute kohustuste võtmisel.

JÄRELDUS:
Maaris Ilves, füüsilisest isikust võlgnikuna, on püsivas maksuvõlgnevuses ja kuna võlgnikul puudub
arestimiseks vara ja käesoleval ajal püsiv sissetulek, on tegemist pankroti raugemisega.

Pankrotiseaduse § 171 lg 1¹ sätestab, et kui esineb käesoleva seaduse § 29 lõigetes 1 ja 2 nimetatud alus
menetluse raugemiseks ja võlgnik on esitanud kohtule kohustustest vabastamise avalduse, kuulutab
kohus pankroti välja, kui ei esine käesoleva paragrahvi lõikes 2 sätestatud aluseid.

Pankrotiseaduse § 29 lg 1 sätestab, et kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara pankrotimenetluse
kulude katteks ning ei ole võimalik vara tagasi võita või tagasi nõuda, sealhulgas puudub võimalus
esitada nõue juhtorgani liikme vastu.

Ajutise halduri aruandega ja sellele lisatud dokumentidega leidis kohtuistungil tõendamist, et võlgnikul
on võlad summas 3 672,30 eurot. Võlgnik ei tööta ja on lapseootel, lapse sünniaeg on xxxxxxxs xxxx.a.
Võlgnik on käesoleval ajal varatu. Võlgniku püsiva maksuvõlgnevuse põhjuseks on võlgniku eraelulised
probleemid ja hoolimatus rahaasjades – eelkõige võlgade tasumise osas, kuna töötamise ajal xxxxxx oli
olemas sissetulek, millega oleks tulnud arvestada kohustuste olemasolul ja uute kohustuste võtmisel.
Võlgnik ei ole teinud tehinguid, mis kuuluksid tagasivõitmisele. Võlgniku, kui füüsilise isiku tegevuses
kuriteo tunnustega tegu ei tuvastatud. Tegemist on pankroti raugemisega. Võlgnik on esitanud
kohustustest vabastamise avalduse. Seega puuduvad kaalukad põhjused võlgniku pankroti välja
kuulutamata jätmiseks pankrotiseaduse § 171 lg 1¹ alusel.

Menetluskulude jaotus

Maaris Ilvese menetluskulud jätta tema enda kanda.


(allkirjastatud digitaalselt)

Lea Pavelson
kohtunik




                                                                                                       3
