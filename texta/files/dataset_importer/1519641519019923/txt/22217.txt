                               KOHTUMÄÄRUS
Kohus                             Viru Maakohus

Määruse tegemise aeg ja koht      02. märts 2016, Rakvere kohtumajas

Kriminaalasja number              1-15-2807

Kohtunik                          Kristel Vedro

Kohtuasja nimetus                 Viru Vangla kriminaalhooldusosakonna Rakvere esinduse
                                  kriminaalhooldusametniku Getlin Klementi erakorraline
                                  ettekanne taotlusega karistuse täitmisele pööramiseks
Süüdimõistetu                     Valeri Didenko, i.k. 37504265232, elukoht: xxxx
Kohtumääruse õiguslik alus        KrMS § 427 lg 1, KarS § 74 lg 4, § 75 lg 2 p 5


RESOLUTSIOON
   1.      Kriminaalhooldusametniku taotlus rahuldada.
   2.       Määrata Valeri Didenkole täiendav kohustus läbida narkootikumidevastane
        ravi ning esitada kriminaalhooldusametnikule sellekohane tõend hiljemalt
        30.03.2016.


Edasikaebamise kord
Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Asjaolud ja ettekande sisu

1. Viru Maakohtu 07.04.2015 kohtuotsusega tunnistati Valeri Didenko süüdi KarS § 199 lg 2 p
9 järgi ja mõisteti karistuseks 9 kuud vangistust. Vastavalt KarS § 68 lg 1 arvas kohus karistuse
hulka eelvangistuses viibitud aja ja karistuse kandmise aja alguseks määrati 05.04.2015.

2. Viru Maakohtu 25.09.2015 määrusega vabastati Valeri Didenko temale Viru Maakohtu
07.04.2015 otsusega mõistetud karistuse kandmisest tingimisi enne tähtaega koos tema
allutamisega käitumiskontrolli nõuetele.

Vastavalt KarS § 76 lg 5, § 78 p 2 määrati Valeri Didenko katseaeg alates käesoleva
kohtumääruse jõustumisest tähtajaga 6 kuud ning katseajaks allutati Valeri Didenko
kriminaalhooldaja käitumiskontrollile.
Valeri Didenkot kohustati katseajal järgima Karistusseadustiku § 75 lg-s 1 sätestatud järgmisi
kontrollnõudeid:
 - elama kohtu poolt määratud alalises elukohas aadressil: xxxx
 - ilmuma kriminaalhooldaja määratud ajavahemike järel kriminaalhooldus-osakonda
    registreerimisele;
 - alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta;
 - saama kriminaalhooldusametnikult eelneva loa elukohast lahkumiseks kauemaks kui
    viieteistkümneks päevaks;
 - saama kriminaalhooldusametnikult eelneva loa elu või töökoha vahetamiseks;
 - saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.

Valeri Didenkot suhtes kohaldati käitumiskontrolli ajaks KarS § 75 lg 2 p 21, 4, 5, 7 alusel
järgmisi lisakohustusi:
 - mitte omama või tarvitama narkootilisi või psühhotroopseid aineid;
 - asuma tööle või võtma end Töötukassas arvele 2 (kahe) nädala jooksul peale vangistusest
    vabanemist ja olema Töötukassas arvel kuni ametliku töö leidmiseni või katseaja lõpuni;
 - alluma ravile Sillamäe narkorehabilitatsioonikeskuses, olles selleks eelnevalt kirjaliku
    nõusoleku andnud;
 - mitte suhtlema kriminaalkorras karistatud ja narkootilisi aineid tarvitavate isikutega ilma
    eelnevalt kriminaalhooldusametnikult luba saamata.

Valeri Didenko määrati kriminaalhooldusele Viru Vangla kriminaalhooldusosakonna juhataja
määratud kriminaalhooldusametniku järelevalve alla.

4. 08.01.2016 esitas kriminaalhooldusametnik kohtule erakorralise ettekande taotlusega karistus
täitmisele pöörata, kuna isik ei soovi alluda alkoholiravile. Valeri Didenko viibis statsionaarsel
rehabilitatsioonis xxxx 20.10.2015- 16.12.2015 planeeritud rehabilitatsiooni aeg oli 12 kuud,
kuid Valeri Didenko katkestas rehabilitatsiooni enne tähtaegselt. Kriminaalhooldusametnikule
antud seletuse kohaselt ei sobi Valeri Didenkole keskuse ravimeetodid, ta tundis ennast vaimselt
kehvasti.

5. Senise kriminaalhoolduse kohta märgib ametnik, et katseajal (algus 13.10.2015) on toimunud
rida kohtumist, tehtud on riskihindamine ja koostatud hoolduskava. Isik asus 20.10.2015 xxxx
Narkorehabilitatsioonikeskusesse. 16.12.2015 ta lahkus ravilt. 05.01.2016 teatas isik
kriminaalhooldusametnikule, et ta ei soovi ravile minna, vaid soovib tööle asuda.

6. Kohtuistungil 08.02.2016 kohustati isikut asuma narkoravile. Kohtuistungil 02.03.2016 teatas,
et ei ole sobivat narkorehabilitatsioonikeskust leidnud, kuid kui antakse võimalus, siis ta asub
psühhiaatri T T juurde narkoravile, kuna on käinud selle psühhiaatri juures vastuvõtul.


7. Kohtuistungil, 02.03.2016 muutis kriminaalhooldusametnik taotlust ja palus määrata Valeri
Didenkole täiendav kohustus, mida ta on olnud nõus võtma endale täitmiseks: läbida
narkootikumidevastane ravi ning esitada kriminaalhooldusametnikule sellekohane tõend
hiljemalt 30.03.2016.




                                              2(3)
Kohtumääruse põhjendused

8. KarS § 74 lg 4 kohaselt, kui süüdlane katseajal ei järgi kontrollnõudeid või ei täida talle
pandud kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele. Tegemist on kohtu
kaalutlusõigusega.

9. KrMS § 427 lg 1 sätestab, et KarS § 74 lõike 4 kohaselt süüdimõistetule täiendavate
kohustuste määramise või kohustuste kergendamise või tühistamise või katseaja pikendamise
otsustab süüdimõistetu elukoha järgse maakohtu täitmiskohtunik oma määrusega.
10. Kohus, tutvunud erakorralise ettekandega, on seisukohal, et kriminaalhooldusametniku
taotlus määrata Valeri Didenkole täiendav kohustus, on põhjendatud. Esitatud asjaoludel saab
täiendava kohustuse määramist käesoleval ajal pidada piisavalt mõjusaks ja vajalikuks abinõuks
Valeri Didenko mõjutamisel. Kohus määrab Valeri Didenkole täiendava kohustuse läbida
narkootikumidevastane ravi ning esitada kriminaalhooldusametnikule sellekohane tõend
hiljemalt 30.03.2016.



/allkirjastatud digitaalselt/

Kristel Vedro
kohtunik




                                            3(3)
