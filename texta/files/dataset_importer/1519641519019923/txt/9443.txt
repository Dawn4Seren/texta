                                                                   Tsiviilasi nr 2-16-102342




                          KOHTUOTSUS
                               EESTI VABARIIGI NIMEL
                                     Tagaseljaotsus
Kohus                           Tartu Maakohus
Kohtunik                        Hiie Lindmets
Otsuse avalikult teatavaks- 15. august 2016, Tartu kohtumaja
tegemise aeg ja koht
Tsiviilasja number              2-16-102342
Tsiviilasi                      Era Liisingu Inkassoteenused Aktsiaseltsi hagi Vanda
                                Danilova vastu võlgnevuse nõudes
Tsiviilasja hind                390 eurot
Menetlusosalised ja nende hageja    Era     Liisingu    Inkassoteenused      Aktsiaselts
esindajad                 (rk 10625474;   asukoht  Tartu   mnt  24-15, 10115   Tallinn),
                          esindaja Kristjan Vahar, e-post kristjan@tallinnlaw.ee;
                          kostja Vanda Danilova (ik XXX; tegelik viibimiskoht
                          kohtule teadmata)
Kohtuistungi toimumise aeg      kirjalik menetlus
RESOLUTSIOON
   1. Rahuldada osaliselt Era Liisingu Inkassoteenused Aktsiaseltsi hagi Vanda Danilova
       vastu võlgnevuse nõudes.
   2. Välja mõista Vanda Danilovalt Era Liisingu Inkassoteenused Aktsiaseltsi kasuks
       võlgnevus 300,06 eurot, millest 300 eurot on põhinõue ja 0,06 eurot intress.
   3. Välja mõista Vanda Danilovalt Era Liisingu Inkassoteenused Aktsiaseltsi kasuks viivis
       protsendina põhinõudelt 300 eurot alates 08.06.2016 kuni põhinõude täitmiseni
       VÕS § 113 lg 1 teises lauses sätestatud määras, kuid mitte enam kui 300 eurot.
       Väljamõistetud summa kanda Era Liisingu Inkassoteenused Aktsiaseltsi
       arvelduskontole nr EE911010220064480012, märkides selgitusse kostja nime,
       isikukoodi ja tsiviilasja numbri.
   4. Tunnistada tagaseljaotsus tagatiseta viivitamata täidetavaks.
Menetluskulude jaotus ja kindlaksmääramine
   1. Jätta menetluskulud 90% ulatuses Vanda Danilova ja 10% ulatuses Era Liisingu
       Inkassoteenused Aktsiaseltsi kanda.
   2. Määrata tsiviilasjas nr 2-16-102342 Era Liisingu Inkassoteenused Aktsiaseltsi
       menetluskulude rahaliseks suuruseks 100 eurot (riigilõiv).
   3. Välja mõista Vanda Danilovalt Era Liisingu Inkassoteenused Aktsiaseltsi kasuks
       menetluskulud 90 eurot.
   4. Välja mõista Vanda Danilovalt Era Liisingu Inkassoteenused Aktsiaseltsi kasuks viivis
       menetluskulult 90 eurot alates käesoleva tagaseljaotsuse jõustumisest kuni
       menetluskulude täitmiseni VÕS § 113 lg 1 teises lauses sätestatud määras.
Kaja esitamine
Hagimaterjalid ja kirjaliku vastuse nõue on kostjale avalikult kätte toimetatud dokumendi
väljavõtte avaldamisega väljaandes Ametlikud Teadaanded 20.06.2016. TsMS § 317 lg 1 p 1
ja lg 5 alusel loeb kohus hagimaterjalid kostjale avalikult kättetoimetatuks. Kostja, kellele
kohus andis kirjaliku vastuse esitamise tähtaja, ei ole tähtaegselt kohtule vastanud.
Kostja võib kohtuotsuse peale esitada kaja Tartu Maakohtule 30 päeva jooksul alates päevast,
kui kostja sai tagaseljaotsusest või selle täitmiseks algatatud täitemenetlusest teada. Kostja
võib esitada tagaseljaotsuse peale kaja, kui tema tegevusetus, mis oli tagaseljaotsuse tegemise
aluseks, oli tingitud mõjuvast põhjusest. Kaja võib esitada sõltumata mõjuva põhjuse
olemasolust, kui hagile vastamata jätmise puhul oli hagi kostjale toimetatud kätte muul viisil
kui isiklikult allkirja vastu üleandmisega või elektrooniliselt.
Menetlusabi taotlemisel peab menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaja.
Apellatsioonkaebuse esitamine
Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel otsuse avalikult teatavakstegemisest. Apellatsioonkaebus võidakse lahendada
kirjalikus menetluses, kui kaebuses ei taotleta selle lahendamist istungil.
Kohtu selgitused
TsMS § 444 lg 3 alusel jätab kohus käesolevast otsusest välja kirjeldava ja põhjendava osa,
pidades siiski vajalikuks teatud järeldusi põhjendada.
Kohus märgib, et tulenevalt TsMS § 438 lg-st 1 ja § 436 lg-st 7 on kohtul kohustus kontrollida
tehingu tühisust ka siis, kui pooled ise ei ole sellele tuginenud. Tegemist on seaduse
kohaldamisega.
Riigikohus on märkinud, et krediidilepingu tühisuse kohta käivate erisätete (TsÜS § 86 lg-d 2
ja 3) olemasolu ei välista krediidilepingu tühisuse võimalust TsÜS § 86 lg 1 alusel.
Kolleegiumi arvates on TsÜS § 86 lg-t 1 võimalik kohaldada juhul, kui krediidilepingust
tuleneva krediidi ja selle eest makstava tasu vahekord on tasakaalust väljas sedavõrd
erakordselt suures ulatuses, mis õigustab lugeda tehingu heade kommete vastaseks ka
krediidisaaja sundolukorda hindamata. Kolleegiumi arvates võib vähemalt eelduslikult olla
sellise olukorraga tegu, kui krediidi kulukuse määr ületab krediidi andmise ajal Eesti Panga
viimati avaldatud keskmist krediidiasutuste poolt eraisikutele antud tarbimislaenude kulukuse
määra enam kui kuus korda. Tarbimislaenude kuuekordne keskmine kulukuse määr on kaks
korda suurem kui TsÜS § 86 lg 3 teise lause eelduse järgne piirmäär (lepingu sõlmimise ajal
04.02.2015 kehtinud redaktsioon). Mida rohkem on vastastikuste kohustuste väärtus heade
kommete vastaselt tasakaalust väljas, seda vähem on alust arvata, et mõistlik isik oleks
sundolukorrata sellise lepingu sõlminud (vt 3-2-1-186-13 p 22).
Asja materjalidest nähtuvalt väljastas SMS Laen AS kostjale 04.02.2015 Interneti vahendusel
esitatud laenutaotluse alusel laenuna 300 eurot 150-ks päevaks (st laen tuli tagastada hiljemalt
10.07.2015) intressiga 141,10 eurot, mis teeb lepingujärgse krediidi kulukuse määraks
402,31% aastas. Seega ületab krediidi kulukuse määr rohkem kui 16 korda Eesti Panga
2015. aasta veebruaris avaldatud keskmist krediidiasutuste poolt eraisikutele antud
tarbimislaenude kulukuse määra 24,15%. Eeltoodust tuleneb, et hageja ja kostja vahel
sõlmitud laenuleping on tühine TsÜS § 86 lg 1 alusel vastuolu tõttu heade kommetega,
mistõttu on hagejal TsÜS § 86 lg 4 järgi õigus nõuda kostjalt intressi raha kasutamise eest
kogu kokkulepitud tähtaja eest VÕS § 94 lg-s 1 sätestatud suuruses ja viivist VÕS § 113 lg 1
teises lauses toodud viivise seadusjärgses määras. Muid tühisest lepingust tulenevaid nõudeid
hageja kostja vastu esitada ei saa.
VÕS § 94 lg 1 sätestab, et kui kohustuselt tuleb vastavalt seadusele või lepingule tasuda
intressi, on intressimääraks poolaasta kaupa Euroopa Keskpanga (EKP) põhirefinantseerimis-
operatsioonidele kohaldatav viimane intressimäär enne iga aasta 1. jaanuari ja 1. juulit, kui
seaduses või lepinguga ei ole ette nähtud teisiti. Eeltoodust tulenevalt tuleb kostjalt välja

                                             2(3)
 mõista intress perioodi 04.02.2015 kuni 10.07.2015 eest 0,06 eurot (300 eurot × 0,05% ×
 150 päeva / 365 päeva).
 VÕS § 113 lg 1 esimese ja teise lause kohaselt võib võlausaldaja rahalise kohustuse täitmisega
 viivitamise korral nõuda võlgnikult viivitusintressi (viivis), arvates kohustuse sissenõutavaks
 muutumisest kuni kohase täitmiseni. Viivise määraks loetakse VÕS §-s 94 sätestatud
 intressimäär, millele lisandub kaheksa protsenti aastas. TsMS § 367 sätestab, et viivisenõude
 võib koos põhinõudega esitada hagis selliselt, et taotletakse viivise, mis ei ole hagi esitamise
 ajaks veel sissenõutavaks muutunud, väljamõistmist kohtult mitte kindla summana, vaid
 täielikult või osaliselt protsendina põhinõudest kuni põhinõude täitmiseni. Eelkõige võib
 viivist nõuda selliselt, et kohus mõistaks selle välja kindla summana kuni otsuse tegemiseni ja
 edasi protsendina põhinõudest. Hageja on taotlenud lisanduva viivise väljamõistmist alates
 hagiavalduse esitamisest.
 Eeltoodust tulenevalt rahuldab kohus hageja nõude osaliselt 300,06 euro (300 eurot põhinõue
 ja 0,06 eurot intress) ulatuses, millele TsMS § 367 alusel lisanduvad alates 08.06.2016 viivised
 põhinõudelt seadusjärgses määras, kuid mitte rohkem kui 300 eurot.
 TsMS § 163 lg 1 järgi kannavad pooled hagi osalise rahuldamise korral menetluskulud
 võrdsetes osades, kui kohus ei jaota menetluskulusid võrdeliselt hagi rahuldamise ulatusega
 või ei jäta menetluskulusid täielikult või osaliselt poolte endi kanda. Kohus, rahuldades hageja
 nõude osaliselt, so ~ 90% ulatuses, jätab menetluskulud 90% ulatuses kostja ja 10% ulatuses
 hageja kanda.
 Kohus määrab hageja menetluskulude rahaliseks suuruseks 100 eurot (riigilõiv). Kohus leiab,
 et hageja õigusabikulu väljamõistmiseks puudub alus. Hageja esindajaks käesolevas
 menetluses on volikirja (tl 28) alusel Kristjan Vahar, kes Maksu- ja Tolliameti andmetel saab
 sissetulekut vaid Era Liisingu Inkassoteenused Aktsiaseltsist. Seega on alust arvata, et Kristjan
 Vahar on hageja töötaja. TsMS § 175 lg 2 kohaselt hüvitatakse menetlusosalist esindava
 töötajaga seotud kuludest üksnes sõidukulud.
 Kohus, rahuldades hageja nõude osaliselt, mõistab hageja taotlusel kostjalt välja
 menetluskuluna 90 eurot (90% 100 eurost).
 Hageja taotlusel mõistab kohus TsMS § 177 lg 4 alusel kostjalt välja viivise menetluskulult
 90 eurot käesoleva kohtuotsuse jõustumisest alates kuni menetluskulude tasumiseni VÕS
 § 113 lg 1 teises lauses sätestatud määras.

/allkirjastatud digitaalselt/
kohtunik




                                               3(3)
