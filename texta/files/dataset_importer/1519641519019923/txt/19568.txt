                                                                                 1-16-2709




                         KOHTUOTSUS
                              EESTI VABARIIGI NIMEL
                                 RESOLUTIIVOSA

Kohus                            Harju Maakohus

Otsuse tegemise aeg ja koht      01.04.2016. a Tallinnas Liivalaia kohtumajas

Kriminaalasja number             1-16-2709 (kohtueelses menetluses 16230200277)

Kohtukoosseis                    Kohtunik Velmar Brett

Kohtuistungi sekretär            Leili Merila

Kriminaalasi                     Raivo Marjapuu süüdistuses KarS § 4231 järgi
                                 lühimenetluses (kiirmenetluse korras)

Abiprokurör                      Alice Simm

Süüdistatav                      RAIVO MARJAPUU

                                 isikukood: 36309134922, Eesti Vabariigi kodanik,
                                 emakeel: eesti keel, kesk-eri haridus, töökoht: XXX,
                                 autojuht-lukksepp,      elukoht:    XXX,        kehtivaid
                                 kriminaalkaristusi 1 ja väärteokaristusi 14, tõkendit ei
                                 ole kohaldatud, kinni peetud 31.03.2016. a kell 14:07.

Kaitsja                          vandeadvokaat Riine Lumiste

RESOLUTSIOON                     Juhindudes KrMS § 256'1, § 256'4 lg 4, § 256'5 lg 1 p 2,
                                 lg 2, § 179 lg 1 p 2, § 180 lg 1, 3, § 306, § 313, § 238 lg
                                 1 p 4 ja lg 2 kohus otsustas:

   1. Tunnistada RAIVO MARJAPUU (i.k. 36309134922) KarS § 4231 järgi
      kvalifitseeritud kuriteo toimepanemises süüdi ja mõista talle karistuseks 6 (kuus)
      kuud vangistust.
   2. KrMS § 238 lg 2 alusel vähendada mõistetavat karistust 1/3 võrra, mõistes Raivo
      Marjapuu’le vähendatud karistuseks 4 (neli) kuud vangistust.
   3. KarS § 68 lg 1 alusel arvata Raivo Marjapuu karistusaja hulka tema
      eeluurimisel kahtlustatavana kinnipidamise aeg 31.03.2016. a – 01.04.2016. a, s.o
      2 (kaks) päeva ja lõplikuks karistuseks mõista 3 (kolm) kuud ja 28
      (kakskümmend kaheksa) päeva vangistust.
   4. KarS § 73 lg 4 ja KarS § 65 lg 2 kohaselt mõista Raivo Marjapuu’le liitkaristus,
      suurendades käesoleva kohtuotsusega mõistetud karistust (3 kuud ja 28 päeva
      vangistust) Harju Maakohtu 03.11.2014. a kohtuotsusega mõistetud karistuse
1-16-2709
       ärakandmata osa (5 kuud vangistust) võrra, mõistes lõplikuks liitkaristuseks 8
       (kaheksa) kuud ja 28 (kakskümmend kaheksa) päeva vangistust.
   5. Vastavalt KarS §-le 69 asendada Raivo Marjapuu’le mõistetud 8 (kaheksa) kuud
      ja 28 (kakskümmend kaheksa) päeva vangistust ehk 268 (kakssada
      kuuskümmend kaheksa) päeva vangistust üldkasuliku tööga, arvestusega, et 1
      päev vangistust võrdub 1 tunni üldkasuliku tööga, mõistes asendatud karistuseks
      268 (kakssada kuuskümmend kaheksa) tundi üldkasulikku tööd.
   6. Määrata üldkasuliku töö tegemise tähtajaks 2 (kaks) aastat. Üldkasuliku töö
      tegemise tähtaja kulgemist arvestada kohtuotsuse jõustumise päevast.
      Kriminaalhooldaja võib nõustuda üldkasuliku töö tegemisega enne 2-aastast
      tähtaega.
   7. Võttes aluseks KarS § 69 lg 4 on Raivo Marjapuu kohustatud üldkasuliku töö
      tegemise ajal järgima KarS § 75 lg-s 1 sätestatud kontrollnõudeid:
       1) elama kohtu määratud alalises elukohas – XXX;
       2)    ilmuma      kriminaalhooldaja      määratud             ajavahemike         järel
       kriminaalhooldusosakonda registreerimisele;
       3) alluma kriminaalhooldaja kontrollile oma elukohas ning esitama talle
       andmeid oma kohustuste täitmise ja elatusvahendite kohta;
       4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
       5) saama kriminaalhooldusametnikult eelneva loa elu-, töö- või õppimiskoha
       vahetamiseks ning
       6) saama kriminaalhooldusametnikult eelneva loa Eesti                  territooriumilt
       lahkumiseks ja väljaspool Eesti territooriumi viibimiseks.
   8. Vabastada isik kinnipidamiselt kohtusaalis.
   9. KrMS § 180 lg 1, § 175 lg 1 ja § 179 lg 1 p 2 alusel välja mõista Raivo
      Marjapuu’lt riigituludesse menetluskuludena kaitsjatasu summas 144 eurot.
      Sundraha summas 322,50 eurot jätta riigi kanda.
   10. Võttes aluseks KrMS § 180 lg 3 tuleb Raivo Marjapuu’l tasuda menetluskulud
       kokku summas 144 eurot ositi 12 kuu jooksul arvates kohtuotsuse jõustumisest,
       s.t igakuiselt 12 eurot.

Vastavalt KrMS § 159 lg-le 3 sisalduvad menetluskulude nõude täitmiseks vajalikud andmed
kohtuotsuse lisaks olevas eraldi dokumendis (makseinfo leht). Kohus annab makseinfo lehe
kätte kas koos kohtuotsusega, saadab isikule tema poolt avaldatud posti- või e-postiaadressile
või kinnipidamisasutusse.
Võttes aluseks KrMS § 424 ja § 423 võib süüdimõistetu mõjuvate põhjuste olemasolu korral
taotleda elukohajärgselt täitmiskohtunikult kriminaalmenetluse kulude ja muude rahaliste
nõuete tasumise tähtaja pikendamist või ajatamist kuni ühe aasta võrra.
Edasikaebamise kord
Käesolev otsus on kuulutatud resolutiivosas.
Kohtumenetluse pool, kes soovib otsust vaidlustada apellatsiooni korras on kohustatud sellest
Harju Maakohtule kirjalikult teatama 7 päeva jooksul alates kohtuotsuse kuulutamisest.
Apellatsiooniteate esitamise korral koostab kohus motiveeritud otsuse, mis on kättesaadav
Harju Maakohtu Liivalaia kohtumaja kriminaalkantseleis 15.04.2016. a kell 16:00. Otsusele

                                          2 (3)
                                                                                    1-16-2709
võib esitada Tallinna Ringkonnakohtule apellatsioonkaebuse 15 päeva jooksul alates päevast,
mil kohtumenetluse poolel on võimalik kohtus tutvuda motiveeritud kohtuotsusega.
Kriminaalmenetluse kulude hüvitamist võib vaidlustada kohtuotsusest eraldi KrMS 15.
peatüki kohaselt. Sellisel juhul tuleb esitada 7 päeva jooksul alates kohtuotsuse resolutiivosa
kuulutamisest teade, et soovitakse vaidlustada menetluskulusid. Seejärel koostab kohus
motiveeritud kohtuotsuse ainult menetluskulude osas, mis on kättesaadav Harju Maakohtu
Liivalaia kohtumaja kriminaalkantseleis 15.04.2016. a kell 16:00. Määruskaebus
menetluskulude osas tuleb esitada Harju Maakohtule 15 päeva jooksul alates päevast, mil
motiveeritud otsus menetluskulude osas oli kohtumenetluse pooltele kohtus tutvumiseks
kättesaadav.

SÜÜDISTUS
Raivo Marjapuu’d süüdistatakse selles, et tema isikuna, kes on varasemalt juhtinud
mootorsõidukit omamata vastava kategooria mootorsõiduki juhtimisõigust ning keda on selle
eest karistatud 27.01.2016 (tegu 10.12.2015) Harju Maakohtu poolt LS 2011 § 201 lg 2 järgi
ja 12.06.2015 (tegu 19.05.2015) Politsei ja Piirivalveameti Lääne prefektuuri Paide
politseijaoskonna poolt LS 2011 § 201 lg 2 järgi, juhtis tahtlikult uuesti 31.03.2016 kella
14.07 ajal Harjumaal Saue vallas Harku-Rannamõisa tee 1 kilomeetril, s.o süstemaatiliselt,
mootorsõidukit Foden Tipper Läti registreerimismärgiga XXX omamata vastava kategooria
mootorsõiduki juhtimisõigust, millega rikkus süstemaatiliselt LS § 94 lg 1 /mootorsõidukit
võib juhtida isik, kellel on vastava kategooria mootorsõiduki juhtimisõigus ning kelle
juhtimisõigust ei ole peatatud, ära võetud või kehtetuks tunnistatud või keda ei ole juhtimisel
kõrvaldatud/ nõuet.
Seega pani Raivo Marjapuu toime mootorsõiduki juhtimise vastava kategooria
mootorsõiduki juhtimisõiguseta isiku poolt süstemaatiliselt s.o KarS § 4231 järgi
kvalifitseeritava kuriteo.



Velmar Brett
kohtunik
(allkirjastatud digitaalselt)




                                             3 (3)
