                                                                       Väärteoasi nr 4-16-8173




                          KOHTUMÄÄRUS
Kohus                              Tartu Maakohus

Määruse tegemise aeg ja koht       22. november 2016. a Jõgeva kohtumaja

Väärteoasja number                 4-16-8173

Kohtunik                           Raina Pärn

Kohtuistungi sekretär              Jana Kaaver

Taotluse esitaja                   Politsei- ja Piirivalveameti Lõuna prefektuur

Taotlus                            Asenduskaristuse kohaldamiseks

Süüdlane                           EINAR KASEMAA

                                   Isikukood:          36508262782;           elukoht:
                                   xxxxxxxxxxxxxxxxxxxxxxxxxxxxxxxxxxxxxxxxxxxx
RESOLUTSIOON

KarS § 72 lg 1, 2 ja § 69 lg 1 alusel asendada Einar Kasemaale Politsei- ja Piirivalveameti
Lõuna prefektuuri 12.06.2014. a otsusega väärteoasjas nr 2490,14,001327 määratud
tasumata rahatrahv 130 eurot, s.o 32 trahviühikut, millele vastab 3 (kolm) päeva aresti, 5
(viie) tunni üldkasuliku tööga.

KarS § 69 lg 3 alusel määrata üldkasuliku töö tegemise tähtajaks 1 (üks) nädal alates
käesoleva kohtumääruse jõustumisest.

Üldkasuliku töö tegemine toimub Politsei- ja Piirivalveameti Lõuna prefektuuri kaudu.
Üldkasuliku töö tegemise aja ja koha kooskõlastamiseks tuleb Einar Kasemaal viivitamatult
käesoleva kohtumääruse jõustumisest arvates võtta ühendust Politsei- ja Piirivalveameti
Lõuna prefektuuri ennetus- ja menetlustalituse menetlusteenistuse vanemspetsialist Anžela
Murumägiga (tel: 730 8786, 5770 5922 Tartumaa, Tartu, Riia 132-A216
anzela.murumagi@politsei.ee).


Kohtumäärus tuleb saata Politsei- ja Piirivalveameti Lõuna prefektuurile, kohtutäitur Rita Lohule
ja Einar Kasemaale.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
Tartu Ringkonnakohtule Tartu Maakohtu Jõgeva kohtumaja kaudu kirjalikult määruskaebus 15
päeva jooksul, alates päevast, mil isik sai vaidlustatavast kohtumäärusest teada või pidi teada
saama.

TAOTLUSE SISU JA MENETLUSE KÄIK
12.06.2014. a otsusega määras Politsei- ja Piirivalveamet Lõuna prefektuur väärteoasjas nr
2490,14,001327 Einar Kasemaale LS § 259 lg 2 p 1 alusel karistuseks rahatrahvi 50 trahviühiku
ulatuses, s.o 200 eurot (tl 3-4).
Kohtuvälise menetleja lahend rahatrahvi määramise kohta on jõustunud 30.06.2014. a.
10.11.2016. a edastati kohtule Politsei- ja Piirivalveameti Lõuna prefektuuri avaldus Einar
Kasemaale asenduskaristuse kohaldamiseks. Avalduse kohaselt ei tasunud süüdlane rahatrahvi
vabatahtlikult ning tema suhtes alustati täitemenetlust. 13.10.2016. a teavitas kohtutäitur
kohtuvälist menetlejat rahatrahvi täitmise võimatusest, rahatrahvi jääk 130 eurot (tl 5). Sellest ja
juhindudes KarS §-st 72 ja TMS § 201 palub kohtuväline menetleja kohtul otsustada tasumata
rahatrahvi summas 130 eurot asendamine arestiga (tl 2).
Kohus pidas asjas kohtuistungi 22.11.2016. a.
Einar Kasemaa selgitas kohtuistungil, et rahatrahv on tasumata, kuna tal puuduvad piisavad
rahalised vahendid. Einar Kasemaa ei tööta, ta on 80% töövõimetuspensionär. Kuni ema surmani
ta tasus rahatrahvi, siis tekkisid väljaminekud seoses matustega ja muude kohustustega (maa
erastamine, tervislik seisund jne). Einar Kasemaa on valmis tegema üldkasulikku tööd.


KOHTU SEISUKOHT
Kohus leiab, et Einar Kasemaale karistuseks mõistetud, kuid tasumata rahatrahv tuleb asendada
arestiga ja asenduskaristusena kohaldatav arest omakorda asendada üldkasuliku tööga.
KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.
KarS § 69 lg 1 sätestab, et kohus võib aresti mõistes asendada selle üldkasuliku tööga. Ühele
päevale arestile või vangistusele vastab üks tund üldkasulikku tööd, mida ei mõisteta vähem kui
viis tundi. Arest või vangistus asendatakse üldkasuliku tööga üksnes süüdlase nõusolekul.
Einar Kasemaale määrati Politsei- ja Piirivalveameti Lõuna prefektuuri 12.06.2014. a otsusega
rahatrahv kogusummas 200 eurot. Rahatrahvist 130 eurot on Einar Kasemaal senini tasumata.
Einar Kasemaa selgitustest lähtuvalt ei ole ta rahaliste vahendite puudumise tõttu rahatrahvi
suutnud tasuda ja käesoleval ajal puuduvad tal samuti piisavad vahendid selleks, et rahatrahvi
tasuda. Arvestades Einar Kasemaa võimalikke elatumisvahendeid ja kohustusi, on ilmne, et
käesoleval ajal puuduvad igasugused väljavaated rahatrahvi tasumiseks. Lisaks nähtub kohtule
esitatud materjalidest, et Einar Kasemaal puudub vara, millele sissenõuet pöörata (tl 5).
Eeltoodust tulenevalt leiab kohus, et Einar Kasemaa ei ole võimeline talle karistuseks määratud
rahatrahvi nõuetekohaselt tasuma ja see tuleb asendada teiseliigilise karistusega, s.o arestiga.
Einar Kasemaa on kohtuistungil avaldanud, et ta on nõus rahatrahvi asendamisel tegema
üldkasulikku tööd ja tema tervislik seisund võimaldab üldkasulikku tööd teha. Kuna Einar

                                                 2
Kasemaa on kohtuistungil andnud nõusoleku üldkasuliku töö tegemiseks, siis tulenevalt KarS §-
st 69 on võimalik arest asendada üldkasuliku tööga. Kohus leiab, et kuna vabaduse võtmise
alternatiiviks on üldkasuliku töö tegemine, tuleb inimesele anda võimalus kanda karistus
lõplikult ära vabaduses, s.o tehes üldkasulikku tööd.
Einar Kasemaale määrati karistuseks rahatrahv kokku 50 trahviühikut, s.o 200 eurot, millest
tasumata on 130 eurot, s.o 32 trahviühikut. KarS § 72 lg 2 alusel vastab tasumata rahatrahvi
suurusele 3 päeva aresti. Nimetatud arestipäevad tuleb KarS § 69 lg 1 kohaselt asendada 5 tunni
üldkasuliku tööga.
Kohus määrab KarS § 69 lg 3 alusel töö tegemise tähtajaks 1 nädal käesoleva kohtumääruse
jõustumisest arvates. Siinjuures võtab kohus arvesse Einar Kasemaale määratud üldkasuliku töö
tundide arvu, aga ka asjaolu, et Einar Kasemaa ei tööta. Kohus selgitab, et üldkasuliku töö
tähtajaks sooritamata jätmisel asendatakse see arestiga.
Üldkasuliku töö tegemine toimub süüdlase elukohajärgselt Politsei- ja Piirivalveameti Lõuna
prefektuuri kaudu ning töö tegemise aja ja koha kooskõlastamiseks tuleb Einar Kasemaal
viivitamatult pärast kohtumääruse jõustumist võtta ühendust Politsei- ja Piirivalveameti Lõuna
prefektuuri ennetus- ja menetlustalituse menetlusteenistuse vanemspetsialisti Anžela
Murumägiga.

/allkirjastatud digitaalselt/

Raina Pärn
Kohtunik




                                              3
