                              KOHTUMÄÄRUS
Kohus                               Viru Maakohus
Määruse tegemise aeg ja koht        26. aprill 2016 a. Jõhvi kohtumajas
Asja number                         4-16-2792
Kohtunik                            Deniss Minzatov
Kohtuistungi sekretär               Piret Juuse
Tõlk                                Riina Palmi
Taotlus                             Maksu- ja Tolliameti avaldus Igor Urussov´ile asenduskaristuse
                                    määramiseks
Menetlusosaline                     Võlgnik Igor Urussov, isikukood 38212022232xxx
Istungi toimumise aeg               26.04.2016
RESOLUTSIOON:                       Juhindudes VTMS § 211 lg 1 ja KarS § 72, kohus

                                    MÄÄRAS:

Rahuldada Maksu- ja Tolliameti taotlus.

Asendada Maksu- ja Tolliameti 17.03.2015 otsusega väärteoasjas nr 930015000392 Igor
Urussov´ile TS § 73 lg 1 alusel määratud rahatrahv 320 eurot s.o. 80 trahviühikut arestiga
8 päeva.

KarS § 69 lg 1 ja § 72 alusel asendada arest üldkasuliku tööga 8 (kaheksa) tundi.

Määrata üldkasuliku töö tegemise tähtajaks 6 (kuus) kuud.

Üldkasuliku töö tegemise algust arvestada alates kohtumääruse jõustumise tähtajast.
Vastavalt VTMS § 207-1 üldkasuliku töö täitmist korraldab prefektuur.
Määruse ärakiri edastada Igor Urussov´ile, Maksu- ja Tolliametile ja PPA Ida prefektuurile.

Edasikaebamise kord

Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.


ASJAOLUD JA MENETLUSE KÄIK

Igor Urussov on karistatud Maksu- ja Tolliameti 17.03.2015 otsusega väärteoasjas nr
930015000392 TS § 73 lg 1 alusel rahatrahviga 80 trahviühikut s.o. 320 eurot.

Trahviotsus on võlgnikule VTMS § 70 lg-st 4 tulenevalt loetud kättetoimetatuks.
Seisuga 07.04.2016 on võlgnikul trahviotsus summas 320 eurot jätkuvalt tasumata.
Maksuhaldur on kontrollinud võlgniku vara olemasolu: võlgnikul puudub registrite andmetel
vara, millele sissenõuet pöörata. Võlgniku pangakontod on arestitud alates 16.03.2015, kuid
arestimise tulemusena laekumisi, sh rahatrahvi nõude katteks, toimunud ei ole. Võlgnik saab xxx
igakuist pensioni summas 79,19 eurot ja xxx teeb võlgnikule töötasu väljamakseid summas
                                                                                              1
268,40 eurot. Maksukorralduse seaduse § 133 lg 3 kohaselt ei kuulu füüsilise isiku maksuvõla
sissenõudmisel või tema pangakonto arestimisel maksuhalduri poolt igakuisele sissenõudmisele
ega arestimisele ühe kuupalga alammäära suuruses summas võlgniku ja iga tema ülalpeetava
perekonnaliikme kohta. 19.01.2015 võttis maksuhaldur võlgnikuga ühendust ning võlgnik andis
teada, et hakkab alates 28.02.2016 tasuma igakuiselt trahvinõude katteks 100 eurot. 07.04.2016
seisuga ei ole võlgnik lubatud laekumisi rahatrahvi katteks teinud.
Võttes arvesse võlgniku suutmatust rahatrahvi tasuda, on Maksu- ja Tolliamet esitanud taotluse
rahatrahvi asendamiseks arestiga vastavalt Väärteomenetluse seadustiku § 211 lg 1.

Igor Urussov taotles asendada mõistetud karistus üldkasuliku tööga.

Kohus leiab, et avaldus kuulub rahuldamisele.
VTMS § 211 lg 1 kohaselt maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata
KarS § 72 lõigetes 1-3 on sätestatud, et kui süüdlane ei tasu talle määratud või mõistetud
rahatrahvi, asendab kohus rahatrahvi arestiga, kusjuures rahatrahvi kümnele trahviühikule vastab
üks päev aresti ning aresti alammääraks on üks päev.
KarS § 72 lg 1 kohaselt võib süüdimõistetu nõusolekul asendada rahatrahv üldkasuliku tööga.
KarS § 69 lg 1 sätestab, et ühele aresti päevale vastab üks tund üldkasulikku tööd, mida ei
mõisteta vähem kui viis tundi.
KarS § 69 lg 3 alusel, määrab kohus üldkasuliku töö tegemise tähtajaks 6 kuud.

Kohus on seisukohal, et mõistetud rahatrahv tuleb asendada üldkasuliku tööga.

Kohtuvälise menetleja otsuse tegemisest möödunud perioodi jooksul ei ole Igor Urussov trahvi
suutnud tasuda. Tal puuduvad selleks vahendid ja realiseerimiseks võimalik vara. Väärteo eest
karistuse määramise ja karistuse täitmise vaheline ajavahemik ei saa venida nii pikaks, et
määratud karistuse mõju hajub. Sundtäitmise, sealhulgas trahvi asendamise sisu ja mõte seisneb
mõistetud karistuse vääramatuse tagamises. Karistuse vääramatus kujutab endast muuhulgas
otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki.
Mõjuvaid põhjusi rahatrahvi tasumata jätmiseks ei ole, samuti puuduvad aresti kohaldamist
välistavad asjaolud.

Seega Igor Urussov´ile Maksu- ja Tolliameti 17.03.2015 otsusega määratud tasumata rahatrahv
80 trahviühikut tuleb asendada KarS § 72 lg 1 ja lg 2 alusel üldkasuliku tööga 8 tundi.


Kohtunik
(allkirjastatud digitaalselt)
Deniss Minzatov




                                                                                              2
