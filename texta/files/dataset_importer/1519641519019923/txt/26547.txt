                        KOHTUOTSUS
                              EESTI VABARIIGI NIMEL

Kohus                          Tartu Maakohus Tartu kohtumaja

Otsuse tegemise aeg ja koht    12. jaanuar 2016. a Tartus, Kalevi 1

Kriminaalasja number           1-15-10249

Kohtukoosseis                  kohtunik Rutt Teeveer

Kohtuistungi sekretär          Helju Rebane

Kriminaalasi                   RAIN KREMMERI (KREMMER)
                               süüdistus KarS § 178 lg 1 järgi kokkuleppemenetluses
Prokurör                       Lõuna Ringkonnaprokuratuuri abiprokurör Margit Pärn

Süüdistatav                    Rain Kremmer

                               Elu- või asukoht ja aadress: XXXX
                               Isikukood või sünniaeg: 38702102736
                               Kodakondsus: XXXX
                               Haridus: XXXX
                               Emakeel: XXXX
                               Töökoht või õppeasutus: XXXX
                               Karistatus: kriminaalkorras karistamata; väärtegude eest karistatud
                               1 korral
                               Tõkend: ei ole kohaldatud
Kaitsja                        määratud korras advokaat Anu Pärtel


RESOLUTSIOON
Süüdi tunnistada RAIN KREMMER KarS § 178 lg 1 järgi ja karistuseks mõista 1 (üks) kuu
vangistust.

KarS § 73 lg-te 1, 3 alusel määrata, et tingimisi jäetakse mõistetud vangistus kohaldamata ja
seda ei pöörata täielikult täitmisele, kui Rain Kremmer 1 (ühe) aasta pikkuse katseaja jooksul
ei pane toime uut tahtlikku kuritegu.
KarS § 78 p 1 alusel hakkab katseaeg kulgema kohtuotsuse kuulutamisest.
KrMS §-de 175 lg 1 p-de 4, 9; § 179 lg 1 p 2, 180 lg 1, 3 alusel mõista Rain Kremmerilt välja
menetluskuluna sundraha 323 (kolmsada kakskümmend kolm) eurot ja kaitsjatasu 72
(seitsekümmend kaks) eurot.
KrMS § 180 lg 3, § 313 lg 1 p-de 7, 12 alusel määrata, et Rain Kremmeril on õigus tasumisele
kuuluv menetluskulu tasuda vabatahtlikult 12 (kaheteistkümne) kuu jooksul alates kohtuotsuse
jõustumisest.
Asitõend: andmekandja Hitachi s/n: E2P312332LMVXP, andmemahuga 320 GB, mis asub
kriminaalasja juures – KrMS § 126 lg 3 p 3 alusel peale kohtuotsuse jõustumist hävitada.

Menetluskulu makseinfo
Menetluskulud 395,00 €
Maksetähtaeg (viimase makse) 28.01.2017
Viitenumber 99916700001967
Selgitus Menetluskulud kriminaalasjas nr 1-15-10249
Saaja Maksu- ja Tolliamet
SEB PANK EE351010052031000004 SWEDBANK EE502200221014193355
NORDEA PANK EE401700017002872300 DANSKE BANK EE873300333499990003
Selgitus: Palume makse tegemisel kindlasti märkida summa juurde kuuluv viitenumber.
Menetluskulu on võimalik vabatahtlikult tasuda kohtuotsuses määratud tähtaja jooksul. Kui rahaline
kohustus pole täies ulatuses tähtaegselt tasutud suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule Tartu Maakohtu kaudu 15
päeva jooksul, alates päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Tartu Maakohtule 10 päeva jooksul alates
päevast, mil isik sai vaidlustatavast lahendist teada või pidi teada saama.

KOHTUOTSUSE PÕHIOSA
I Kokkuleppe sisu
Kuriteo asjaolud: Rain Kremmer´it süüdistatakse selles, et tema:
    • 07.04.2015 hoidis oma elukohas XXXX oma arvuti Ordi Enduro 6145D+ s/n: 324102
        andmekandjal Hitachi s/n: E2P312332LMVXP andmemahuga 320 GB 5 (viit) pildifaili ning
        3 (kolme) videofaili, millel on         kujutatud nooremat kui kaheksateistaastast isikut
        pornograafilises ja nooremat kui neljateistaastast isikut pornograafilises ja erootilises
        situatsioonis.
Sellega pani Rain Kremmer toime KarS § 178 lg 1 järgi kvalifitseeritava kuriteo, s.o nooremat kui
kaheksateistaastast isikut pornograafilises ja nooremat kui neljateistaastast isikut pornograafilises ja
erootilises situatsioonis kujutava pildi hoidmise.
Kuriteoga tekitatud kahju laad ja suurus: ei ole.
Karistuse liik ja määr:




                                                                                               2
KarS § 178 lg 1 kuriteo toimepanemise eest nõuab prokurör kohtus süüdistatavale Rain Kremmerile
karistuseks 1 (üks) kuu vangistust.
KarS § 73 alusel määrata, et mõistetud karistust ei pöörata täielikult täitmisele, kui Rain Kremmer ei
pane 1 (ühe) aasta pikkuse katseaja jooksul toime uut tahtlikku kuritegu.

Menetluskulud: advokaat Anu Pärteli poolt osutatud õigusabiteenus summas kohtueelses menetluses
48 eurot.
Asitõendid: andmekandja Hitachi s/n: E2P312332LMVXP, andmemahuga 320 GB asub
kriminaalasja juures. Rain Kremmer on nõus, et asitõend hävitatakse.

II Kohtu seisukoht kokkuleppe osas
Kokkulepe oli süüdistatavale arusaadav ja ta jäi kohtus selle juurde. Kaitsja ja prokurör jäid sõlmitud
kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on veendumusel, et süüdistatav on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Rain Kremmer süüdi tunnistada KarS
§ 178 lg 1 järgi ja mõista talle karistus vastavalt kokkuleppele.

III Kohtu seisukoht menetluskulu osas
KrMS § 180 lg 1 sätestab, et süüdimõistva kohtuotsuse korral hüvitab menetluskulud süüdimõistetu.
KrMS § 180 lg 3 sätestab, et kohtul on õigus tulenevalt süüdimõistetu varalisest olukorrast
menetluskulu osaliselt vähendada. Käesolevas kriminaalasjas tuleb süüdimõistetult välja mõista
menetluskuluna vaid osa sundrahast, so 323 eurot. Ülejäänud menetluskulu jääb riigi kanda. Samuti
peab kohus põhjendatuks välja mõista KrMS § 175 lg 1 p 4 alusel süüdimõistetutelt kaitsjatasu.
Tulenevalt süüdimõistetu varalisest olukorrast, peab kohus põhjendatuks anda süüdimõistetutele
võimaluse tasuda menetluskulu vabatahtlikult 12 kuu jooksul kohtuotsuse jõustumisest.


/allkirjastatud digitaalselt/
Rutt Teeveer
Kohtunik




                                                                                              3
