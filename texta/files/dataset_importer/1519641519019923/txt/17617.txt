                        KOHTUMÄÄRUS
Kohus                             Harju Maakohus
Kohtukoosseis                     Kohtunik Tiiu Hiiuväin
Määruse tegemise aeg ja koht      22. aprill 2016, Tallinn, Kentmanni Kohtumaja
Tsiviilasja number                2-16-5838
Tsiviilasi                        XXXXUÜ sundlõpetamine
Menetlusosalised ja nende         Puudutatud isik:    XXXXUÜ       (registrikood   XXXX,
esindajad                         asukoht XXXX)
Kohtumääruse resolutsioon             1. Algatada XXXXUÜ sundlõpetamine.
                                      2. Sundlõpetada XXXXUÜ (registrikood XXXX).
                                      3. Kustutada registrist XXXXUÜ (registrikood
                                         XXXX).
                                      4. Määrus saata täitmiseks Tartu Maakohtu
                                         registriosakonnale.
                                      5. Määrusele     võib  esitada  määruskaebuse
                                         Tallinna Ringkonnakohtule Harju Maakohtu
                                         kaudu 15 päeva jooksul alates käesoleva
                                         määruse kättesaamisest.

Menetluse käik ja kohtumääruse põhjendused
13.04.2016 edastas Tartu Maakohtu registriosakond Harju Maakohtule XXXXUÜ
dokumendid TsMS § 595 lg 2 p 5 alusel, et algatada TsÜS § 40 lg 1 p 4 alusel menetlus
sundlõpetamise otsustamiseks. Avalduse kohaselt puudub UÜ-l täis- ja usaldusosanik,
mistõttu ei vasta see ÄS § 125 lg-s 1 sätestatud nõuetele.

Äriühingu sundlõpetamine on hagita asi TsMS § 475 lg 1 p 121 kohaselt. TsMS § 477 lg 1
kohaselt vaatab kohus hagita asja läbi hagimenetluse sätete kohaselt, arvestades hagita
menetluse kohta sätestatud erisusi.

Kohus, tutvunud dokumentaalsete tõenditega, leiab, et XXXXUÜ tuleb sundlõpetada
likvideerimismenetlust läbi viimata. Usaldusühing tuleb registrist kustutada.

TsÜS § 40 lg 1 p 4 kohaselt lõpetatakse juriidiline isik kohtumäärusega valdkonna eest
vastutava ministri või muu selleks seadusega õigustatud isiku või asutuse nõudel, kui
juriidiline isik ei vasta talle seadusega kehtestatud nõuetele. ÄS § 125 lg 1 sätestab, et
usaldusühing on äriühing, milles kaks või enam isikut tegutsevad ühise ärinime all ja
vähemalt üks neist isikutest (täisosanik) vastutab ühingu kohustuste eest oma sissemakse
ulatuses. Sama sätte lg 2 kohaselt kohaldatakse usaldusühingule täisühingu kohta käivaid
sätteid, kui sama seadustiku V osas sätestatust ei tulene teisiti. ÄS § 103 lg 1 p 2 sätestab, et
täisühing lõpetatakse kohtumäärusega.

Kohtule esitatud äriregistri toimikust ja registriosakonna kaaskirjast nähtub, et XXXXUÜ-l
puudub täis- ja usaldusosanik. Usaldusosanik aktsiaselts XXXX(registrikood XXXX) on
registrist kustutatud 14.12.2012 Harju Maakohtu 13.12.2011 määruse alusel tsiviilasjas nr 2-
11-4597. Täisosanik XXXX(registrikood XXXX on registrist kustutatud 22.11.2012 ÄS § 60
lg 3 alusel.

Kuna XXXXUÜ registrikaardile kantud esindusõigusega isikud on kustutatud, ei saa kohus
asjas kedagi enne sundlõpetamise otsustamist ära kuulata ega anda tähtaega ettevõtte
seadusega kehtestatud nõuetega vastavusse viimiseks.

Kooskõlas TsMS § 604 lg-ga 2 võib kohus määrata, et isiku likvideerimismenetlust läbi ei
viida ja juriidiline isik kustutatakse registrist. Kuna kohus on kontrollinud, et äriühingule ei
kuulu vara (kinnisasju, sõidukeid), ning äriühingul puuduvad usaldusosanik ja täisosanik,
kustutab kohus XXXXUÜ registrist likvideerimismenetlust läbi viimata.

TsÜS § 45 lg-st 2 tulenevalt lõpeb XXXXOÜ registrist kustutamisega. TsMS 606 lg 1 järgi
kehtib ja kuulub käesolev määrus täitmisele selle edastamisega juriidilisele isikule.



/allkirjastatud digitaalselt/
Kohtunik




                                                                                               2
