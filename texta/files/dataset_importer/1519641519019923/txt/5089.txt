                           KOHTUMÄÄRUS


                                  Pärnu Maakohus
Kohus

Kohtunik                          Anne Randjärv

Määruse tegemise aeg ja koht      13. oktoober 2016 Rapla

Tsiviilasja number                2-16-2860
Hagi ese                          Alusetult saadu tagastamise nõue
                                  14 916.42 eurot
Hagi hind

Menetlusosalised                  Hageja: Kristjan Sild xxxxxxxxxxx elukoht: xxxxxxx, xxxx
                                  xx xx-x
                                  Esindaja: vandeadvokaat Tanel Mällas
                                  e-post: tanel.mallas@lplaw.ee
                                  Kostja: Pirgu Projekt Loominguline Tootmisühistu
                                  10179023 asukoht: Kohila vald Lohu küla, Lohu
                                  e-post: tiit.muller@gmail.com
                                  Esindaja: Oliver Ennok Cavere Õigusbüroo OÜ
                                  e-post: oliver@cavere.ee


                                  Kirjalikus menetluses
Kohtuistungi toimumise aeg


RESOLUTSIOON

Kinnitada poolte kompromiss järgmistel tingimustel:

   1. Õigusrahu saavutamise eesmärgil ja huvides ei soovi pooled täiendava vaidluse pidamist ja
      soovivad menetluse lõpetada, võtmata omaks teise poole väiteid ja seisukohti. Poolte
      menetluskulud jäävad poolte endi kanda.
   2. Kompromissiga tasub Pirgu Projekt Loominguline Tootmisühistu Kristjan Sillale tema
      esitatud nõude alusel 6000 (kuus tuhat) eurot.
   3. Pirgu Projekt Loominguline Tootmisühistu tasub kompromissi p 2 nimetatud summa oma
      lepingulise esindaja kaudu ülekandega Kristjan Silla arveldusarvele nr xxxx xxxx xxxx xxxx
      xxxx xx xxx xxxx ühe (1) tööpäeva jooksul kohtu poolt käesoleva kompromissi
                                               2

       kinnitamisest.
    4. Pooled kinnitavad, et pärast kompromissi p 2 märgitud summa laekumist kompromissi p 3
       viidatud arveldusarvele, puuduvad pooltel teineteise suhtes mistahes nõuded ja pretensioonid
       tulenevalt tsiviilasja nr 2-16-2860 aluseks olevast võlasuhtes.

Kompromiss kehtib täitedokumendina.

Lõpetada menetlus tsiviilasjas nr 2-16-2860 TsMS § 428 lg 1 p 4 alusel.

Tagastada Kristjan Sillale (xxxxxxxxxxx, arveldusarve nr xxxx xxxx xxxx xxxx xxxx xxx xxxx)
½ tasutud riigilõivust 325 (kolmsada kakskümmend viis) eurot ja hagi tagamise tagatis 786
(seitsesada kaheksakümmend kuus) eurot ja 62 senti.

Tühistada hagi tagamine, s.o Pirgu Projekt Loomingulisele Tootmisühistule kuuluvale Pirgu
Projekt kinnistule (registriosa nr 2540337) asukohaga Kohila vald Lohu küla Leeviku seatud
kohtulik hüpoteek summas 15 722.52 eurot.


Edasikaebamise kord
Kuna pooled on kokku leppinud kaebeõigusest loobumises, ei ole käesolev määrus kaevatav.


Asjaolud ja menetlusosaliste seisukohad
22.02.2016 esitas Kristjan Sild Pärnu Maakohtule hagi Pirgu Projekt Loominguline Tootmisühistu
vastu 13 000 euro ja viivise nõudes. 13.10.2016 esitasid pooled kohtule kinnitamiseks kompromissi,
koos taotlustega asja menetluse lõpetamiseks, hagi tagamise tühistamiseks ja ½ riigilõivu ning hagi
tagamise tagatise tagastamiseks.


Kohtu seisukoht ja põhjendused
TsMS § 430 lg 1 järgi võivad pooled kuni hagi kohta tehtud kohtulahendi jõustumiseni lõpetada
menetluse kompromissiga. Kohus leiab, et poolte kompromiss ei ole vastuolus heade kommete ja
seadusega, ei riku olulist avalikku huvi ning on täidetav, mistõttu võib kohus kompromissi kinnitada
ja lõpetada tsiviilasja menetluse TsMS § 428 lg 1 p 4 alusel kompromissi kinnitamisega.

TsMS § 150 lg 2 p 1 järgi tagastatakse ½ riigilõivust, kui pooled sõlmivad kompromissi. Hagi
esitamisel on tasutud riigilõivu 650 eurot, seega kuulub hagejale tagastamisele 325 eurot. TsMS §
386 lg 4 järgi tühistab kohus hagi tagamise, kui asja menetlus lõpetatakse. Kuna pooled on kokku
leppinud, et pärast kompromissi p 2 märgitud summa tasumist puuduvad neil teineteise suhtes antud
tsiviilasjast tulenevalt mistahes nõuded ja pretensioonid, kuulub hagejale viivitamatult tagastamisele
ka hagi tagamise tagatis 786.62 eurot.

(allkirjastatud digitaalselt)

Anne Randjärv
kohtunik
