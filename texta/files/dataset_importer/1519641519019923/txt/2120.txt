                                  KOHTUOTSUS
                                  EESTI VABARIIGI NIMEL
                                        Tagaseljaotsus

Kohus                             Viru Maakohus

Kohtunik                          Andres Hallmägi

Otsuse tegemise aeg ja koht       23. november 2016, Narva kohtumaja

Tsiviilasja number                2-16-112740

Tsiviilasi                        Osaühingu Aktiva Finants hagi S J vastu võlg-nevuse ja
                                  viivise nõudes
Tsiviilasja hind                  600 eurot

Menetlusosalised ja nende esin-   Hageja: Osaühing Aktiva Finants (RK 10746479)
dajad:
                                  Hageja lepinguline esindaja: Kadri Timuska (e-post: ju-
                                  rist@julianus.ee)

                                  Kostja: S J (IK ; elukoht: XXX, XXX)

Asja lahendamise viis             Kirjalik menetlus


RESOLUTSIOON

    1. Rahuldada osaliselt hageja Osaühingu Aktiva Finants hagi S J vastu võlg-nevuse ja
       viivise nõudes tagaseljaotsusega.

    2. Välja mõista kostja S J hageja Osaühingu Aktiva Finants kasuks kostja ja 4finance
       OÜ vahel 05.05.2014 sõlmitud laenulepingust tulenev põhivõlgnevus 300 (kolmsada)
       eurot, intress 15 (viisteist) eurot ja otsuse tegemise aja seisuga sissenõutavaks muu-
       tunud viivis 58 (viiskümmend kaheksa) eurot ja 90 senti.

    3. Jätta rahuldamata hageja nõue välja mõista kostjalt viivis määras 0,166% päevas.

    4. Tagaseljaotsus on tagatiseta viivitamata täidetav.

Menetluskulude jaotus ja kindlaksmääramine

    5. Jätta menetluskulud 62,32% ulatuses kostja S J kanda ning menetluskulud 37,68%
        ulatuses hageja Osaühingu Aktiva Finants kanda.

    6. Jätta rahuldamata hageja taotlus õigusabi kulude hüvitamiseks summas 450 eurot.
                                                                                         2-16-112740
        Määrata hageja õigusabi kulude hüvitiseks 125 (ükssada kakskümmend viis) eurot.

    7. Välja mõista kostja S J hageja Osaühingu Aktiva Finants kasuks 62,32% menetluses
       kantud menetluskuludest (250 eurot) – s.o 155 (ükssada viiskümmend viis) eurot ja
       80 senti. Kostjale hüvitatavaid menetluskulusid ei ole.

    8. Välja mõista kostja S J hageja Osaühingu Aktiva Finants kasuks viivis
       menetluskuludelt (155,80 eurot) võlaõigusseaduse § 113 lõike 1 teises lauses ettenäh-
       tud ulatuses tasumata summalt alates käesoleva tagaseljaotsuse jõustumisest kuni
       täitmiseni.


Kohtu selgitus

Tagaseljaotsus on tehtud tsiviilkohtumenetluse seadustiku (TsMS) § 407 lg 1 alusel. Hagimaterja-
lid toimetati kostjale 10.10.2016 kätte postkasti panekuga tema elukoha aadressil. Kostja ei ole
hagile tähtaegselt vastanud. Tagaseljaotsuse võib kohus teha kirjeldava ja põhjendava osata
(TsMS § 444 lg 3).

Kohtule esitatud dokumentidest nähtub, et viivise määras oli kokku lepitud lepingu üldtingimus-
test (laenutaotlust ei loe kohus lepinguks), viivise määraks on lepingu üldtingimuste kohaselt
0,166% päevas, mis on olulisetl suurem kui seadusega ettenähtud viivise määr. Lähtudes Riigi-
kohtu lahendist nr 3-2-1-25-16 tuleb viivise tüüptingimus lugeda tühiseks. Seetõttu mõistab kohus
välja kostjalt viivise seadusega ettenähtud ulatuses.

Menetluskulude osas märgib kohus, et TsMS § 175 lg 1 alusel ei ole põhjendatud hageja õigusabi
kulu summas 450 eurot. Kohus leiab, et antud asjas on põhjendatud kuluks 125 eurot õigusabi
kulude katteks. Tegemist ei ole keerulise asjaga ning hagiavaldus on koostatud tüüpvormil. Seega
moodustavad hageja menetlsukulud antud juhul 250 eurot (riigilõiv 125 eurot ja mõistlikud õigus-
abi kulud 125 eurot). Kohus jätab menetluskulud poolte kanda proportsionaalselt hagi rahuldatud
ulatusega. Seega tuleb kostjalt välja mõista 62,32% hageja kantud menetluskuludelt s.o summalt
250 eurot ehk kostjalt tuleb välja mõista hageja kasuks 155,80 eurot.


EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu tagaseljaot-
suse tegemiseks ei rahuldata ja jäetakse tema hagi rahuldamata, võib esitada otsuse peale apellat-
sioonkaebuse. Kaebus esitatakse Tartu Ringkonnakohtule 30 päeva jooksul, alates otsuse kätte-
toimetamisest, kuid mitte hiljem kui viie kuu möödumisel esimese astme kohtu otsuse avalikult
teatavakstegemisest. Kaebus võidakse lahendada kirjalikus menetluses, kui kaebuses ei taotleta
selle lahendamist istungil.

Kostjal on õigus esitada tagaseljaotsuse peale kaja menetluse taastamiseks Viru Maakohtule 30
päeva jooksul alates tagaseljaotsuse kättetoimetamisest. Kuna tagaseljaotsus toimetatakse kätte
kostjale avalikult, võib kaja esitada 30 päeva jooksul alates päevast, kui kostja sai tagaseljaotsu-
sest või selle täitmiseks algatatud täitemenetlusest teada. Koos kajaga tuleb kohtule esitada kõik
asja ettevalmistamise lõpuleviimiseks vajalik, st TsMS § 394 nõuetele vastav kirjalik vastus hagi-
le. Kaja peab vastama TsMS § 416 nõuetele.

TsMS § 142 lg 2 kohaselt tasutakse kajalt kautsjon, mis vastab riigilõivule poolelt hagihinnalt,
kuid mitte vähem kui 100 eurot ja mitte rohkem kui 1500 eurot. Kautsjon tuleb kanda Rahandus-
                                                                                                       2
                                                                                         2-16-112740
 ministeeriumi kontole nr EE571010220229377229 AS-s SEB Pank, nr EE062200221059223099
 AS-s Swedbank, nr EE513300333522160001 Danske Bank või nr EE221700017003510302
 Nordea Bank.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi taot-
leja seaduses sätestatud tähtaja järgimiseks tegema tähtaja kestel ka menetlustoimingu, mille tege-
miseks ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi taot-
lemisega, annab kohus sellisel juhul mõistliku tähtaja pärast menetlusabi andmise taotluse lahen-
damist, kui nimetatud taotlus ei olnud esitatud põhjendamatult või tähtaja pikendamise eesmärgil.
See ei välista menetlustähtaja ennistamist.




 (digitaalallkiri)
 Andres Hallmägi
 kohtunik




                                                                                                      3
