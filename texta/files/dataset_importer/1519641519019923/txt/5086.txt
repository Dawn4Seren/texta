                             KOHTUOTSUS
                                  EESTI VABARIIGI NIMEL
                                    Tagaseljaotsus

Kohus                             Pärnu Maakohus
                                  Pärnu kohtumaja
Kohtukoosseis                     Kohtunik Maili Tartu
Otsuse tegemise aeg ja koht       13. oktoober 2016.a, Pärnu
Tsiviilasja number                2-16-12910
Tsiviilasja hind                  1 935 eurot.
Tsiviilasi                        K. M. hagi A. M. vastu elatise nõudes.
Menetlusosalised ja nende         Hageja K. M., isikukood xxxxxxxxxxx, seaduslik esindaja
esindajad                         M. V., isikukood xxxxxxxxxxx, mõlema elukoht xxxxx-
                                  xxxxx x-x, xxxxx, e-post xxx.
                                  Kostja: A. M., isikukood xxxxxxxxxxx, elukoht xxxxx x-xx,
                                  xxxxxxxxxx.

RESOLUTSIOON

1. Rahuldada hagi.

2. Välja mõista A. M.lt elatis alaealise lapse K. M. (sündinud xx xx xxxxa)
ülalpidamiseks alates 01.11.2016.a igakuiselt 215 (kakssada viisteist) eurot, kuid mitte
vähem kui Vabariigi Valitsuse poolt kehtestatud elatusraha miinimummääras, kuni
lapse täisealiseks saamiseni, s.o xx xx xxxx.a.

3. Välja mõista A. M.lt elatis alaealise lapse K. M. (sündinud xx xx xxxx.a)
ülalpidamiseks ajavahemiku 26.08.2016.a kuni 31.10.2016.a eest kokku summas 471.58
eurot.

4. Kohtuotsuse täitmiseks A. M.l kanda elatis M. V. kontole EExxx, SEB Pank, märkides
selgituseks: „K. M. elatusraha“.

5. Elatist tuleb maksta iga kalendrikuu eest ette.

6. Tunnistada kohtuotsus tagatiseta viivitamata täidetavaks.

Menetluskulude jaotus             Jätta menetluskulud kostja A. M. kanda.
                                  Hagejal menetluskulude rahalist nõuet ei ole.
                                                                        Tsiviilasi nr 2-16-12910



Kaja esitamine                   Kostja võib esitada tagaseljaotsuse peale kaja, kui tema
                                 tegevusetus, mis oli tagaseljaotsuse tegemise aluseks, oli
                                 tingitud mõjuvast põhjusest. Kaja võib esitada sõltumata
                                 mõjuva põhjuse olemasolust, kui hagile vastamata jätmise
                                 puhul oli hagi kostjale või tema esindajale kätte toimetatud
                                 muul viisil kui isiklikult allkirja vastu üleandmisega või
                                 elektrooniliselt, tagaseljaotsust ei võinud seaduse kohaselt
                                 teha. Kaja võib esitada tagaseljaotsuse kättetoimetamisest
                                 alates 30 päeva jooksul. Kui tagaseljaotsus toimetatakse
                                 kätte avalikult, võib kaja esitada 30 päeva jooksul alates
                                 päevast, kui kostja sai tagaseljaotsusest või selle täitmiseks
                                 algatatud täitemenetlusest teada. Kajalt tasutakse kautsjon.
                                 Kautsjonina tasutakse summa, mis vastab riigilõivule
                                 poolelt hagihinnalt, kuid mitte vähem kui 100 eurot ja mitte
                                 rohkem kui 1500 eurot. Kajale tuleb lisada kõik asja
                                 ettevalmistamise lõpuleviimiseks vajalik koos dokumentide
                                 ja nende lisade ärakirjadega vastavalt menetlusosaliste
                                 arvule.

Edasikaebamise kord              Hageja võib apellatsioonkaebuse esitada 30 päeva jooksul,
                                 alates otsuse apellandile kättetoimetamisest, kuid mitte
                                 hiljem kui viie kuu möödumisel esimese astme kohtu otsuse
                                 avalikult teatavakstegemisest. Apellatsioonkaebus tuleb
                                 esitada Tallinna Ringkonnakohtule. Kaebus võidakse
                                 lahendada kirjalikus menetluses, kui kaebuses ei taotleta
                                 selle lahendamist istungil.
                                 Seaduses sätestatud tähtaja järgimiseks peab menetlusabi
                                 taotleja tegema tähtaja kestel ka menetlustoimingu, mille
                                 tegemiseks ta menetlusabi taotleb, eelkõige esitama
                                 kaebuse. Kaebuse põhjendamiseks või riigilõivu tasumiseks
                                 või kaebuses esineva sellise puuduse kõrvaldamiseks, mis
                                 on seotud menetlusabi taotlemisega, annab kohus mõistliku
                                 tähtaja pärast menetlusabi andmise taotluse lahendamist,
                                 kui nimetatud taotlus ei olnud esitatud põhjendamatult või
                                 tähtaja pikendamise         eesmärgil.  See    ei  välista
                                 menetlustähtaja ennistamist.

Menetluse käik.
1. K. M. (seadusliku esindaja kaudu) esitas 26.08.2016.a Pärnu Maakohtule hagiavalduse A.
M. vastu elatise nõudes. Hageja esindaja palub välja mõista kostjalt elatise alaealise lapse
ülalpidamiseks igakuiselt elatise miinimummääras kuni lapse täisealiseks saamiseni.
07.09.2016.a täpsustas hageja, et tagasiulatuvat elatusraha välja nõuda ei soovi.

2. 09.09.2016.a määrusega võttis kohus esitatud hagiavalduse menetlusse ja kohustas kostjat
hagile vastama 14 päeva jooksul hagiavalduse kättetoimetamisest alates. Kostjale on
hagimaterjalid kätte toimetatud isiklikult allkirja vastu 26.09.2016.a isiklikult allkirja vastu.
Kostja hagiavaldusele kirjalikku vastust ei ole esitanud.

Kohtu seisukoht.

                                                                                            2 (3)
                                                                     Tsiviilasi nr 2-16-12910

3. Tsiviilkohtumenetluse seadustiku (TsMS) § 407 lg 1 alusel loeb kohus hageja esitatud
faktilised väited kostja poolt omaksvõetuks. Kostjat on hoiatatud, et kohtule tähtaegselt
mittevastamisel võib kohus hagi tagaseljaotsusega rahuldada. Kohus rahuldab hagi
tagaseljaotsusega hagiavalduses märgitud ja asjaoludega õiguslikult põhjendatud ulatuses
TsMS § 407 lg 1 alusel. Kohus mõistab perekonnaseaduse § 97 p 1, ja § 101 lg 1 ja 2 järgi
kostjalt välja elatise alaealise lapse K. M. ülalpidamiseks alates 01.11.2016.a igakuiselt 215
eurot lapse kohta, kuid mitte vähem kui Vabariigi Valitsuse poolt kehtestatud elatusraha
miinimummääras, kuni lapse täisealiseks saamiseni. Samuti mõistab kohus välja kostjalt
elatise alaealise lapse ülalpidamiseks ajavahemiku 26.08.2016.a kuni 31.10.2016.a eest
471.58 eurot. Tagasiulatuva elatise arvutuskäik on järgmine: 215 eurot : 31 päeva=06,93 x 6
päeva = 41.58 eurot- elatis augustikuus; 215 eurot x 2 kuud = 430 eurot; 41.58 + 430 = 471.58
eurot.

Menetluskulude jaotus.
4. TsMS § 162 lg 1 kohaselt menetluskulud kannab pool, kelle kahjuks otsus tehti. Seega
menetluskulud tuleb jätta kostja kanda. Hagejal menetluskulude rahalist nõuet kostja vastu ei
ole.


/allkirjastatud digitaalselt/
Maili Tartu
kohtunik




                                                                                         3 (3)
