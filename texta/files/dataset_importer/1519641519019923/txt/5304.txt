                                                                                         2-16-113479




                                 KOHTUMÄÄRUS
 Kohus                                     Tartu Maakohus
 Kohtunik                                  Maimu Laumets
 Määruse tegemise aeg ja koht              11.10.2016, Jõgeva kohtumaja
 Tsiviilasja number                        2-16-113479
 Tsiviilasi                                OÜ Aktiva Finants hagi Mxxxxxx Mxxxxxxx vastu
                                           võlgnevuse nõudes
 Menetlusosalised ja nende                 Hageja: OÜ Aktiva Finants (registrikood: 10746479; asukoht:
 esindajad                                 Weizenbergi 20, Tallinn, 10151 Harjumaa), lepinguline
                                           esindaja Kadri Timuska (inkasso@julianus.ee);
                                           Kostja: Mxxxxxx Mxxxxxx (isikukood: xxxxxxxxxxx;
                                           elukoht:
                                           xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                           xxxx);
 Menetlustoiming                           Avalduse menetlusse võtmise otsustamine
 Kohtuistungi toimumise aeg                Kirjalikus menetluses

 RESOLUTSIOON
 Keelduda menetlusse võtmast OÜ Aktiva Finants hagi Mxxxxxx Mxxxxxxx vastu võlgnevuse
 nõudes.

 Edasikaebamise kord

 Määruse peale võib esitada määruskaebuse Tartu Ringkonnakohtule Tartu Maakohtu Jõgeva
 kohtumaja kaudu 15 päeva jooksul arvates päevast, millal määrus isikule teatavaks tehti.
 Kohtumääruse peale määruskaebuse esitamisel tasutakse riigilõivu 50 eurot.



Asjaolud ja kohtu seisukoht:

OÜ Aktiva Finants esitas 28.06.2016 Pärnu Maakohtule maksekäsu kiirmenetluse avalduse võlgnikult
121,75 euro saamiseks. Kohus tegi 08.07.2016 võlgnikule makseettepaneku, mida ei õnnestunud
mõistliku aja jooksul kätte toimetada. 15.09.2016.a määrusega lõpetas Pärnu Maakohus maksekäsu
kiirmenetluse ja andis nõude üle Tartu Maakohtule.




                                                                                                    1
Tartu Maakohus leidis, et avaldus ei vasta hagiavalduse nõuetele – esmajoones puuduvad sellest hagi
nõue, hagi põhjendused ja hagi aluseks olevaid asjaolusid kinnitavad tõendid. Samuti ei ole
hagiavalduselt tasutud riigilõivu seadusega ettenähtud määras. 16.09.2016.a määrusega jättis kohus
hagi käiguta ning kohustas hagejat esitama kohtule oma nõude, põhjendama seda hagiavaldusele
ettenähtud vormis ja tasuma hagilt täiendavat riigilõivu hiljemalt 14 päeva jooksul kohtumääruse
kättesaamisest arvates. Puuduste kõrvaldamise määrus toimetati hageja esindajale kätte 20.09.2016.
avaliku e-toimiku kaudu. Hageja ei ole kohtu poolt määratud tähtajaks (04.10.2016) ega hiljem hagis
esinenud puudusi kõrvaldanud.
Lähtudes eeltoodust keeldub kohus hagi TsMS § 487 lg 3 alusel menetlusse võtmast.

Kohus selgitab hagi menetlusse võtmisest keeldumise tagajärgi: TsMS § 372 lg 6 näeb ette, et kui
kohus keeldub hagiavaldust menetlusse võtmast ja tagastab selle määrusega, loetakse, et avaldust ei
ole esitatud ja et hagi ei ole olnud kohtu menetluses.

Kuna kohus keeldub hagi menetlusse võtmast, siis jätab kohus poolte menetluskulud TsMS § 168 lg 1
alusel hageja kanda.



/allkirjastatud digitaalselt/

Maimu Laumets
Kohtunik




                                                                                                 2
