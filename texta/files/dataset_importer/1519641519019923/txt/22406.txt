                                                                                            1

                                                                   Kriminaalasi nr 1-15-4357




                                   KOHTUMÄÄRUS

01. märtsil 2016 Viru Maakohtu kohtunik Heli Väinaste Rakvere kohtumajas kirjalikus
menetluses läbi vaadanud Viru Vangla kriminaalhooldusosakonna Rakvere esinduse
kriminaalhooldusametniku Eret Ennu erakorralise ettekande Meelis Murdjõe’le määratud
katseaja pikendamiseks 2 kuu võrra,

                                    t e g i k i n d l a k s:

Viru Maakohtu kohtuotsusega nr 1-15-4357 28.05.2015 tunnistati Meelis Murdjõe süüdi KarS
§ 424 järgi ning karistuseks mõisteti 1 (üks) aasta vangistust. Nähti ette, et mõistetud
vangistust ei pöörata KarS § 74 lg 1,3 alusel tingimisi täitmisele, kui Meelis Murdjõe ei pane
kahe aastasel katseajal toime uut kuritegu ja täidab talle KarS §-s 75 sätestatud
käitumiskontrolli ajaks pandud kontrollnõudeid ja kohustuse. Meelis Murdjõe määrati
katseajaks Viru Vangla kriminaalhooldusosakonna juhataja poolt määratava
kriminaalhooldaja käitumiskontrolli alla ühes kohustusega järgida KarS §-s 75 lg 1 sätestatud
kontrollnõudeid:
1) elama kohtu määratud alalises elukohas xxxx;
2) ilmuma kriminaalhooldaja määratud ajavahemike järel kriminaalhooldusosakonda
    registreerimisele;
3) alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.

KarS § 75 lg 2 p 2 alusel kohustati Meelis Murdjõed käitumiskontrolli ajal mitte tarvitama
alkoholi.

Meelis Murdjõele määratud katseaja alguseks loeti 28.05.2015.

Viru Vangla kriminaalhooldusosakonna Rakvere esinduse kriminaalhooldusametnikult Eret
Ennult saabus kohtule 22.02.2016 erakorraline ettekanne Meelis Murdjõele määratud katseaja
pikendamiseks 2 kuu võrra, sest Meelis Murdjõe on rikkunud kohtu poolt määratud kohustust
mitte tarvitada alkoholi. Esitatud erakorralisest ettekandest nähtub, et 21.02.2016 teostati
kohustuse kontroll hooldusaluse elukohas aadressil xxxx. Hooldusalune Meelis Murdjõe oli
kodus ja allus kontrollile. Hooldusalusel tuvastati alkoholijoove 0,125 mg/l kohta. Mõõtmisel
kasutati indikaatorvahendit Alcovisor Mark X SN:107287. Rikkumise kohta koostati
protokoll, mille hooldusalune allkirjastas. Protokolli koostaja oli nooremametnik Marge
                                                                                              2

Ruutupõld, tunnistajateks kriminaalhooldusametnikud Jane Tohvert ja Eret Enn. 22.02.2016
toimunud vastuvõtul antud kirjalikus seletuses väitis hooldusalune, et tarvitas alkoholi koos
naabrimehega, juues ära ühe pudeli õlut.

Hooldusalusega on katseajal kohtutud 13 korda. Registreerimise kohustust on hooldusalune
täitnud rahuldavalt, vaid 2 korral on muudetud aega mõjuval põhjusel. Käesolev rikkumine on
katseajal esmane.

KrMS § 432 lg 1 kohaselt kohtulahendi täitmisega seonduvad küsimused lahendab
täitmiskohtunik määrusega kirjalikus menetluses kohtumenetluse pooli kohtusse kutsumata,
kui käesoleva paragrahvi lõikest 3 ei tulene teisiti.

KarS § 74 lg 4 sätestab, et kui süüdlane katseajal ei järgi kontrollnõudeid või ei täida talle
pandud kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt KarS § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele. Kohus leiab, et Viru Vangla
kriminaalhooldusosakonna Rakvere esinduse kriminaalhooldusametniku Eret Ennu
erakorraline ettekanne Meelis Murdjõele määratud katseaja pikendamiseks kahe kuu võrra, on
põhjendatud ja kuulub rahuldamisele, sest kriminaalhooldusalune Meelis Murdjõe on
rikkunud temale KarS § 75 lg 2 p 2 alusel määratud kohustust käitumiskontrolli ajal mitte
tarvitada alkoholi. Meelis Murdjõel tuvastati 21.02.2016 teostatud kontrolli käigus
alkoholijoove 0,125 mg/l, mille kohta koostati protokoll. Meelis Murdjõe oma 22.02.2016
antud kirjalikus seletuses tunnistas, et tarvitas koos naabrimehega alkoholi, juues ära ühe
pudeli õlut. Lisakatseaeg peaks kohtu hinnangul andma hooldusalusele võimaluse näidata
oma suutlikkust talle katseajaks pandud kohustust täita, et vältida karistuse edasist täitmisele
pööramist.

Lähtudes eeltoodust ja juhindudes KarS § 74 lg 4; KrMS § 387, 427, 432 kohtunik

                                          m ä ä r a s:

Viru Vangla kriminaalhooldusosakonna Rakvere esinduse kriminaalhooldusametniku Eret
Ennu erakorraline ettekanne 22.02.2016 rahuldada. Pikendada MEELIS MURDJÕE’le
(isikukood 36504085243, elukoht xxxx) Viru Maakohtu kohtuotsusega nr 1-15-4357
28.05.2015 KarS § 424 järgi määratud kahe aastast katseaega kahe kuu võrra.

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

/allkirjastatud digitaalselt/

Heli Väinaste
Kohtunik
