                             KOHTUMÄÄRUS
 Kohus                           Harju Maakohus

 Kohtukoosseis                   kohtunik Merike Varusk

 Määruse tegemise aeg ja koht    31. mai 2016, Tallinn, Tartu mnt kohtumaja

 Tsiviilasja number              2-16-1827

 Tsiviilasi                      XXXOÜ sundlõpetamine

 Menetlustoiming                 menetluse lõpetamine

 Menetlusosalised ja nende       puudutatud isik XXXOÜ (registrikood XXX, asukoht XXX,
 esindajad                       e-post: XXX);
                                 puudutatud isiku lepinguline esindaja Ain Kabal (Kabal ja
                                 Partners OÜ, e-post: priileib@gmail.com).


RESOLUTSIOON

   1. Lõpetada menetlus Harju Maakohtu registriosakonna poolt esitatud avalduses XXXOÜ
      (registrikood XXX) sundlõpetamise otsustamiseks tsiviilasjas nr 2-16-1827.

   2. Toimetada käesolev kohtumäärus kätte puudutatud isikule ning Tartu Maakohtu
      Registriosakonnale.


Edasikaebamise kord

Käesoleva kohtumääruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul alates määruse kättetoimetamisest.

Asjaolud

Harju Maakohtu menetluses on avaldus XXXOÜ sundlõpetamise otsustamiseks. Kohtule
esitatud andmete kohaselt on äriühing kõrvaldanud sundlõpetamise aluseks olevad puudused.


Kohtumääruse põhjendused
                                                                                   2-16-1827

Õigusnormid, millest kohus juhindub on järgmised:
tsiviilkohtumenetluse seadustiku (edaspidi TsMS) § 428 lg 2 kohaselt lõpetab kohus menetluse
ka muul seaduses sätestatud alusel.
TsMS § 477 lg 1 sätestab, et hagita asja vaatab kohus läbi hagimenetluse sätete kohaselt,
arvestades hagita menetluse kohta sätestatud erisusi.
ariseadustiku (edaspidi ÄS) § 136 sätestab, et osakapitali väljendatakse eurodes. Osakapital
peab olema vähemalt 2 500 eurot.

Harju Maakohtu menetluses on avaldus XXXOÜ sundlõpetamise otsustamiseks. Kohtule
esitatud andmete kohaselt on äriühing kõrvaldanud sundlõpetamise aluseks olevad puudused.
Harju Maakohtu registriosakond on 17.05.2016 e-kirjaga kinnitanud, et sundlõpetamise aluseks
olevad puudused on kõrvaldatud.

Kuivõrd XXXOÜ sundlõpetamise alus on käesoleval ajahetkel ära langenud seoses netovara
seadusega vastavusse viimisega ning arvestades ettevõtja ilmset huvi tegevuse jätkamiseks,
peab kohus mõistlikuks antud tsiviilasjas menetluse käesoleval juhul lõpetada TsMS § 428 lg
2 alusel.

Kohus peab vajalikuks XXXOÜ-le selgitada, et ÄS § 176 sätestab, et kui osaühingul on
netovara vähem kui pool osakapitalist või vähem kui ÄS § 136 nimetatud osakapitali suurus
või muu seaduses sätestatud osakapitali minimaalne suurus, peavad osanikud otsustama: 1)
osakapitali vähendamise või suurendamise tingimusel, et netovara suurus moodustaks seeläbi
vähemalt poole osakapitalist ja vähemalt ÄS § 136 nimetatud osakapitali suuruse või muu
seaduses sätestatud osakapitali minimaalse suuruse või 11) muude abinõude tarvitusele võtmise,
mille tulemusena osaühingu netovara suurus moodustaks vähemalt poole osakapitalist ja
vähemalt ÄS § 136 nimetatud osakapitali suuruse või muu seaduses sätestatud osakapitali
minimaalse suuruse; 2) osaühingu lõpetamise, ühinemise, jagunemise või ümberkujundamise
või 3) pankrotiavalduse esitamise. Eelpool märgitu eiramise korral võib äriühingu sundlõpetada
tuginedes ÄS § 203.




/allkirjastatud digitaalselt/
Merike Varusk
kohtunik




                                                                                            2
