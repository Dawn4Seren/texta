                                                                             2-16-107892




                              KOHTUOTSUS
                              EESTI VABARIIGI NIMEL
                                   Tagaseljaotsus

Kohus                         Tartu Maakohus

Kohtunik                      Maimu Laumets

Otsuse tegemise aeg ja koht   21.10.2016, Jõgeva kohtumaja

Tsiviilasja number            2-16-107892

Tsiviilasi                    Placet Group OÜ hagi Ixxx Kxxxxxxxx vastu
                              põhivõlgnevuse, kõrvalnõuete ja menetluskulude nõuetes
Hagihind                      653,13 eurot

Menetlusosalised ja nende     Hageja: Placet Group OÜ (registrikood: 11198910; asukoht:
esindajad                     Fr.R.Kreutzwaldi 4, Tallinn, 10120 Harjumaa), esindaja Marek
                              Aunver (Civilis Õigusbüroo OÜ; e-post: jurist@itm.ee);
                              Kostja: Ixxx Kxxxxxxxx (isikukood: xxxxxxxxxxx; elukoht:
                              xxxxxxxxxxxxxxxxxxxxxxxxxxxxxxxxxxxxxxx;               e-post:
                              xxxxxxxxxxxxxxxx
Menetluse liik                Kirjalik menetlus
                              Kohus teeb asjas tagaseljaotsuse, kuna kostja ei vastanud
                              kohtule kirjalikult

RESOLUTSIOON
1. Hagi rahuldada tagaseljaotsusega.
2. Välja mõista Ixxx Kxxxxxxxxxxx Placet Group OÜ kasuks 624,26 eurot, millest 395,50
   eurot on põhinõue, 180,75 eurot intress, 24 eurot võla sissenõudmiskulud ja 24,01
   viivis.
3. Välja mõista Ixxx Kxxxxxxxxxxx Placet Group OÜ kasuks viivis väljamõistetud
   menetluskuludelt võlaõigusseaduse § 113 lg 1 sätestatud määras (EKP intress + 8%
   aastas) alates 22.10.2016 tasumata põhivõlalt (395,50 eurolt) kuni põhivõla tasumiseni.
4. Punktis 2 väljamõistetud võlgnevus tuleb Ixxx Kxxxxxxxxxx tasuda ITM Inkasso
   arvelduskontole nr EE172200221026942756. Selgitusse tuleb märkida võlgniku nimi,
   isikukood ja tsiviilasja nr.
5. Kohtuotsus on tagatiseta viivitamata täidetav.

Menetluskulude jaotus
1. Jätta menetluskulud kostja Ixxx Kxxxxxxxxx kanda.
2. Välja mõista Ixxx Kxxxxxxxxxxx Placet Group OÜ kasuks menetluskulud summas



                                                                                        1
                                                                                     2-16-107892

   225 eurot, millest 125 eurot moodustab nõudelt tasutud riigilõiv ja 100 eurot hageja
   lepingulise esindaja tasu.
3. Punktis 2 väljamõistetud võlgnevus tuleb Ixxx Kxxxxxxxxxx tasuda ITM Inkasso
   arvelduskontole nr EE172200221026942756. Selgitusse tuleb märkida võlgniku nimi,
   isikukood ja tsiviilasja nr.

Edasikaebamise kord
Kostja võib esitada tagaseljaotsuse kättetoimetamisest alates 30 päeva jooksul Tartu Maakohtu
Jõgeva kohtumajale kirjaliku kaja, kui tema tegevusetus, mis oli tagaseljaotsuse tegemise
aluseks, oli tingitud mõjuvast põhjusest. Kaja peab vastama tsiviilkohtumenetluse seadustiku
(TsMS) § 416 lõigetes 1-3 sätestatule. Kaja esitamisel tuleb tasuda kautsjon vastavalt TsMS §-
le 142 Rahandusministeeriumi kontole SEB Pank – a/a EE571010220229377229, Swedbank –
a/a EE062200221059223099, Danske Bank – a/a EE513300333522160001 või Nordea Bank –
a/a EE221700017003510302. Maksete tegemisel märkida selgituse lahtrisse tsiviilasja number
ja märksõna „kautsjon kaja esitamisel“.

Menetluse käik
Placet Group OÜ (edaspidi hageja) esitas 14.04.2016 Pärnu Maakohtule maksekäsu
kiirmenetluse avalduse võlgnikult Ixxx Kxxxxxxxxxxx 677,60 euro saamiseks. Kohus tegi
22.04.2016 võlgnikule makseettepaneku, mida ei õnnestunud mõistliku aja jooksul kätte
toimetada. Pärnu Maakohus lõpetas 31.08.2016.a määrusega maksekäsu kiirmenetluse ja
andis nõude üle Tartu Maakohtule menetluse jätkamiseks hagimenetluses. 19.09.2016 esitas
hageja kohtule hagiavalduse Ixxx Kxxxxxxxxxx(edaspidi kostja) vastu, milles palus hageja
kasuks välja mõista 621,49 eurot (põhivõlg 395,50 eurot, intress 180,75 eurot, sissenõutavaks
muutunud viivis 21,24 eurot, sissenõudekulud 24 eurot), jooksva viivise ja menetluskulud
summas 225 eurot (125 eurot riigilõiv, 100 eurot õigusabikulud).
Tartu Maakohus võttis hagi 21.09.2016.a määrusega menetlusse, edastas hagimaterjalid
kostjale ja kohustas kostjat hagile kirjalikult vastama 21 päeva jooksul alates määruse
kättesaamisest. Kostjat hoiatati hagile tähtaegselt vastamata jätmise tagajärgedest TsMS § 407
lg 1 järgi. Menetlusdokumendid toimetati kostjale kätte isiklikult 21.09.2016. Kostja ei ole
kohtu poolt antud tähtpäevaks ega hiljem hagile vastanud.
Hageja taotles hagiavalduses hagi rahuldamist tagaseljaotsusega, kui kostja kohtu poolt
määratud tähtajaks hagile ei vasta.


Kohtu seisukoht ja põhjendused
Vastavalt TsMS § 407 lg-le 1 võib kohus hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud, isegi kui hagi toimetati
kostjale kätte välisriigis või kui see toimetati kätte avalikult. Sel juhul loetakse hageja esitatud
faktilised väited kostja poolt omaksvõetuks.
Kohus leiab, et kuna ei esine TsMS § 407 lg-s 5 nimetatud asjaolusid, mis välistaksid
tagaseljaotsuse tegemise, on võimalik teha asjas tagaseljaotsus, millega tuleb hagi õiguslikult
põhjendatud ulatuses rahuldada. TsMS § 444 lg 3 alusel jätab kohus otsusest välja kirjeldava
osa ja esitab põhjendavas osas vaid õigusliku põhjenduse. Vastavalt TsMS § 468 lg 1 p-le 2
tunnistab kohus tagaseljaotsuse omal algatusel tagatiseta viivitamata täidetavaks.
Kohus leiab, et hagi on õiguslikult põhjendatud.


                                                                                                  2
                                                                                   2-16-107892

Hagimaterjalide põhjal sõlmis kostja 24.01.2015 hagejaga laenulepingu nr SR384631 450
euro saamiseks. Laenuperioodiks oli 360 päeva. Kostja kohustus saadud laenu tagastama
hiljemalt 19.01.2016, mida kostja ei teinud. 18.03.2015 ja 29.04.2015 esitas hageja kostjale
võlateatise/meeldetuletuskirja.
Hageja nõuab kostjalt        põhivõlga,    intressi,   sissenõutavaks   muutunud    viivist   ja
sissenõudekulusid.
Võlaõigusseaduse (VÕS) § 76 ja § 82 lg 1 kohaselt tuleb kohustus täita vastavalt lepingule
või seadusele kindlaks määratud tähtpäeval ning VÕS § 101 lg 1 p 1 ja p 6 lubavad
võlausaldajal võlgniku poolse kohustuse rikkumise korral nõuda muu hulgas kohustuse
täitmist ja viivist. VÕS § 108 lg 1 sätestab, et kui võlgnik rikub raha maksmise kohustust,
võib võlausaldaja nõuda selle täitmist. VÕS § 113 lg 1 järgi võib võlausaldaja rahalise
kohustuse täitmisega viivitamise korral nõuda võlgnikult viivitusintressi (viivis), arvates
kohustuse sissenõutavaks muutumisest kuni kohase täitmiseni. Viivise määraks loetakse VÕS
§-s 94 sätestatud intressimäär, millele lisandub kaheksa protsenti aastas. Kui lepinguga on ette
nähtud kõrgem intressimäär kui seadusjärgne viivisemäär, loetakse viivise määraks lepinguga
ettenähtud intressimäär. VÕS § 397 lg 1 kohaselt tuleb majandus- ja kutsetegevuses antud
laenult maksta intressi.
Hagiavalduse kohaselt on hageja viivist arvestanud VÕS §-s 113 lg 1 ja §-s 94 sätestatud
määras, s.o seadusjärgses määras. Hageja on arvestanud kostja poolt tasumata summalt
395,50 eurot viivist alates 20.01.2016 (laenu tagastamise tähtajale järgneval päeval) kuni
hagiavalduse esitamiseni 19.09.2016 kokku 21,24 eurot 244 viivitatud päeva eest. Viivise
summa ja arvestuskäik on kohtu hinnangul korrektne.
TsMS § 367 kohaselt võib viivisenõude koos põhinõudega esitada hagis selliselt, et
taotletakse viivise, mis ei ole hagi esitamise ajaks veel sissenõutavaks muutunud,
väljamõistmist kohtult mitte kindla summana, vaid täielikult või osaliselt protsendina
põhinõudest kuni põhinõude täitmiseni. Hageja on palunud kohtul kostjalt välja mõista ka
tulevikus sissenõutavad viivised.
Perioodi 20.09.2016 kuni 21.10.2016 tuleb kostjalt välja mõista sissenõutavaks muutunud
viivis 2,77 eurot (8,0%/365p/100 x 32p x 395,50€).
Kohus mõistab kostjalt hageja kasuks välja viivise summas eurot 24,01 eurot (21,24+2,77).
Alates kohtuotsuse tegemisest kuni tagastamata laenusumma täieliku tasumiseni tuleb kostjalt
välja mõista viivis VÕS § 113 lg 1 sätestatud määras tagastamata põhisummalt 395,50 eurot.
Vastavalt lisateenuste hinnakirjale on esimese ja teise meeldetuletuskirja saatmise tasu 12
eurot. Hageja on saatnud kaks meeldetuletuskirja, summas 24 eurot. Lepingu sõlmimise ajal
kehtinud VÕS redaktsiooni § 113 1 lg 1 kohaselt võib võlausaldaja nõuda võlgnikult võla
sissenõudmiskulude hüvitamist summas 40 eurot, kui ta võib nõuda viivist. Seega tuleb
kostjalt välja mõista sissenõudmiskulud summas 24 eurot.
Eeltoodu alusel mõistab kohus kostjalt hageja kasuks välja 624,26 eurot, millest 395,50 eurot
moodustab põhivõlg, 24,01 eurot viivis, 180,75 eurot intress ja sissenõudekulud 24 eurot.


Menetluskulude jaotus
TsMS § 173 lg 1 kohaselt esitab asja menetlenud kohus kohtuotsuses menetluskulude jaotuse
menetlusosaliste vahel. TsMS § 162 lg 1 kohaselt kannab hagimenetluse kulud pool, kelle
kahjuks otsus tehti. Kohus rahuldas hagi, seega tuleb menetluskulud jätta kostja kanda.




                                                                                              3
                                                                                  2-16-107892

TsMS § 174 lg 2 alusel määrab kohus kohtuotsuses kindlaks hüvitatavate menetluskulude
rahalise suuruse.
Hageja on palunud kostjalt välja mõista nõude esitamisel tasutud riigilõivu summas 125 eurot.
Kohus tegi kindlaks, et hageja tasus riigilõivu 125 eurot (maksekäsu kiirmenetluse avalduse
esitamisel 45 eurot ja hagiavalduse esitamisel 80 eurot). Kohus leiab, et riigilõivu on tasutud
seaduses ettenähtud määras ja see kuulub kostja poolt hagejale hüvitamisele.
Hageja taotles ka kostjalt välja mõista hageja poolt lepingulisele esindajale makstud tasu
õigusabi eest summas 100 eurot. TsMS § 175 lg 1 kohaselt, kui menetlusosaline peab
menetluskulude jaotust kindlaksmäärava kohtulahendi kohaselt kandma teist menetlusosalist
esindanud lepingulise esindaja kulud, mõistab kohus kulud välja põhjendatud ja vajalikus
ulatuses.
Kohus hindab, et arvestades hageja lepingulise esindaja eeldatavat töömahtu on tasu õigusabi
eest nõutud summas põhjendatud ja kuulub kostja poolt hagejale hüvitamisele.
Eeltoodu alusel mõistab kohus kostjalt hageja kasuks välja menetluskulud kokku summas 225
eurot, millest 125 eurot moodustab nõudelt tasutud riigilõiv ja 100 eurot hageja lepingulise
esindaja tasu.

/allkirjastatud digitaalselt/
Maimu Laumets
Kohtunik




                                                                                             4
