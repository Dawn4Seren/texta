                                KOHTUMÄÄRUS
Kohus                           Harju Maakohus

Kohtunik                        Geete Lahi
Kohtujurist                     Anu Vismann
Määruse tegemise aeg ja koht    11.04.2016.a, Tallinn, Kentmanni kohtumaja

Tsiviilasja number              2-15-11368
Tsiviilasi                      XXX avaldus XXX vastu alaealise lapse suhtes ühise
                                hooldusõiguse osaliseks lõpetamiseks ning otsustusõiguse
                                üleandmiseks lapse igakordse viibimiskoha suhtes XXX´le
                                ning XXX avaldus otsustusõiguse avaldajale üleandmiseks
                                lapse viibimiskoha, hariduse ja tervisega seotud küsimuste
                                osas ning lapsega suhtlemise korra määramiseks.
Menetlustoiming                 Kompromissi kinnitamine, asjas menetluse lõpetamine ja
                                riigilõiv tagastamine

Menetlusosalised ja nende       Avaldaja/puudutatud isik: XXX(isikukood XXX, elukoht
esindajad                       XXX, e-post: XXX);
                                Avaldaja/ puudutatud isiku lepinguline esindaja: Reimo
                                Mets (Law Office Storm & Mets OÜ, e-post: reimo@box.ee);
                                Puudutatud isik 1/avaldaja: XXX(isikukood XXX, elukoht
                                XXX, e-postXXX);
                                Puudutatud isiku 1/ avaldaja lepinguline esindaja:
                                vandeadvokaat Triin Biesinger-Jussmann (Advokaadibüroo
                                LINKLaw, e-post: triin@linklaw.ee);

                                Puudutatud isik 2 (laps): XXX(isikukood XXX);
                                Puudutatud isiku 2 esindaja RÕA korras: vandeadvokaat
                                Natalia Lausmaa (Advokaadibüroo Natalia Lausmaa, e-post:
                                natalia.lausmaa@gmail.com);
                                Eestkosteasutus: Tallinna linn (Kesklinna Valitsuse kaudu, e-
                                post: ylle.XXX@tallinnlv.ee)

                                22.02.2016
                                Avaldaja XXX, tema lepinguline esindaja Reimo Mets,
                                puudutatud isik 1/avaldaja XXX, tema lepinguline esindaja
Ärakuulamise toimimise aeg      Maris Tekkel, puudutatud isik 2 XXX esindaja RÕA korras
Ärakuulamisel osalenud isikud

                                                                                          1
                                vandeadvokaat Natalia Lausmaa, eestkosteasutuse esindaja Ülle
                                XXX



RESOLUTSIOON

1. Kinnitada XXX ja XXX vahel sõlmitud kompromiss alljärgnevas:
1.1. Laps XXX viibib ühes kalendrikuus mitte vähem kui 10 päeva isa XXXjuures ja
ülejäänud päevad (s.o 20 või 21 päeva sõltuvalt kuust) ema XXXjuures, mis jaguneb
järgnevalt:
1.1.1. iga kalendrikuu esimesel paaritul nädalal viibib laps isa juures neljapäeva õhust
esmaspäeva hommikuni, s.o 4 ööd. See tähendab, et isa läheb lapsele neljapäeva õhtul
lasteaeda järgi ning esmaspäeva hommikul hiljemalt kella 9.00ks viib isa lapse lasteaeda
tagasi;
1.1.2. iga kalendrikuu teisel paaritul nädalal viibib laps isa juures esmaspäeva õhtust
reede hommikuni, s.o 4 ööd. See tähendab, et isa läheb lapsele esmaspäeva õhtul lasteaeda
järgi ning reede hommikul kella 9.00ks viib isa lapse lasteaeda tagasi;
1.1.3. iga kalendrikuu esimesel ja teisel paarisnädalal veedab laps isaga kaks päeva, s.o
kokku 2 ööd. See tähendab, et isa läheb sellistel nädalatel lapsele teisipäeva õhtul lasteaeda
järgi ning viib kolmapäeva hommikul kella 9.00ks lapse lasteaeda tagasi.

1.2. Mõlemal vanemal on õigus teada lapse asukohta, kui laps tema juures ei viibi, ning
mis tahes ajal lapsele helistada. Kui laps polnud telefonikõne ajal kättesaadav, siis
kohustub juuresviibiv vanem tagama, et lapsel oleks võimalik teisele vanemale esimesel
võimalusel tagasi helistada.

1.3. Mõlemal vanemal on õigus lühiajaliselt kohtuda lapsega ka kokkuleppe välisel ajal,
kui vanem võtab osa üritustest lasteaias, spordivõistlustel, riigipühadega seotud üritustel
või muudel eraldi kokku lepitud juhtudel.

1.4. Lapse haigestumisel ema juures jääb kohtumine isaga ära ja seda ei asendata. Vanem,
kelle juures laps on ööl enne haigestumist olnud, peab järgmisel hommikul lapsega koju
jääma juhul, kui laps on lasteaeda minekuks liiga haige. Mõlemad vanemad on
kohustatud teist informeerima haigustest, mille tõttu laps koju jääb. Raskematel
haigestumistel on mõlemal vanemal kohustus ja õigus viibida lapse juures piiramatult.

1.5. Meditsiinilise hädaolukorra puhul peab üks vanem teavitama sellest teist esimesel
võimalusel. Juuresviibiv vanem on volitatud allkirjastama juriidilisi dokumente mõlema
vanema nimel selleks, et vajadusel võimaldada erakorralist sekkumist.

1.6. Pühade ja tähtpäevade osas kehtib järgmine kord:
1.6.1. lapse sünnipäeva veedab laps vanema juures, kelle juurde kohtumine langes, kuid
mõlemal vanemal on õigus lapsega tema sünnipäeva tähistada;
1.6.2. emadepäeva veedab laps emaga, olenemata sellest, kelle juures laps suhtluskorra
järgselt olema peab;
1.6.3. isadepäeva veedab laps isaga olenemata sellest, kelle juures laps suhtluskorra
järgselt olema peab;

                                                                                            2
1.6.4. vanemate sünnipäevadel on laps selle vanema juures, kelle sünnipäev parasjagu on.
Vanemate soovidest lähtuvalt ja kokkuleppel võib seda korraldust muuta;
1.6.5. paaritul aastal veedab laps jõulupäeva (24.12) emaga ning paarisaastal isaga;
1.6.6. paaritul aastal veedab laps jõulupühad (25.12 kuni 26.12) isaga ja paarisaastal
emaga;
1.6.7. lapse sõpruskonda kuuluvate sõprade ning sugulaste sünnipäevade tähistamised
kooskõlastavad vanemad omavahel (suguselts ja lasteaia sõbrad jms) igakordselt eraldi.
Seejuures on kummalgi vanema õigus veeta lapsega aega olulistel perekondlikel
tähtpäevadel (sünnipäevad, pulmad, matused, suguvõsa kokkutulekud jms) ka sel juhul,
kui need langevad teise vanemaga veedetavale nädalavahetusele. Vanemad lepivad
omavahel eelnevalt kokku, kuidas toimub sellise kaotatud aja kompenseerimine
vanemale, kellel juures laps sel hetkel viibima pidi;
1.6.8. kui püha või tähtpäev on riiklik püha (lasteaiast puhkepäev), toimub lapse
üleandmine teisele vanemale teistsuguse erikokkuleppe puudumisel selle vanema
elukohas, kelle juures laps parasjagu viibib.

1.7. Suvepuhkuse veetmise ajas lapsega lepivad vanemad kokku hiljemalt vastava aasta
31. maiks.

1.8. Lapsega reisimine välisriiki on lubatud ainult ema kirjalikul nõusolekul.

1.9. Vanemad selgitavad lapsele käesolevas kompromissis kokkulepitud tingimusi kui
poolte ühtset seisukohta ning julgustavad last kompromissis kokkulepitud ajal teise
vanema juures olema.

1.10. Vanemad otsustavad lapse elukorraldust puudutavad küsimused (s.h haridust,
tervist, lapse huvialasid jms. oluliste valikute tegemist eeldavad küsimused) ühiselt,
arvestades võimaluse korral lapse soove ning lähtudes sellest, mis tagab lapsele tulevikus
parema toimetuleku.

1.11. Mõlemad vanemad on kohustatud arvestama lapse eakohase päevakavaga. Kumbki
vanem tagab, et lapse tema juures olles on lapsele tagatud eakohane ja tervislik toit.

1.12. Kumbki vanem austab lapse kiidumust teise vanemasse ja tal on keelatud lapse
juuresolekul teist vanemat halvustada ning lapse eemalviibiva vanema suhtes pahameelt,
hirmu või vastumeelsust kujundada. Kumbki vanem ei tohi mõjutada last tegema
valikuid vanemate vahel.

1.13. Käesolevas kompromissis kirjeldatud suhtluskord kehtib kuni lapse kooliminekuni.
Lapse kooliminekust alates vaatavad vanemad kompromissis toodud tingimused üle ning
vajadusel muudavad neid ja/või lepivad kokku täiendavates tingimustes. Kokkuleppe
mittesaavutamisel on kummalgi poolel õigus lapse suhtluskorda, hooldusõigust ja/või
otsustusõigust puudutavates küsimustes uuesti kohtu poole pöörduda. Kuni uue kehtiva
kokkuleppeni suhtluskorra kehtib poolte vahel käesolevas kompromissis kokkulepitud
kord.
2.      Menetluskulud jäävad poolte endi kanda. Riigi õigusabi tasu ja kulud jäävad Eesti
Vabariigi kanda.
3.      Lõpetada menetlus tsiviilasjas nr 2-15-11368.
4.      XXX tasus 26.07.2015 riigilõivu summas 10 eurot Rahandusministeeriumi

                                                                                        3
arvelduskontole nr EE062200221059223099, selgitusega „Lõiv XXX hooldusõigus ja
esialgne õiguskaitse“.
5.       Tagastada XXX´le riigilõiv summas 5 EUR (viis eurot).
6.       Riigilõiv tagastada XXXarveldusarvele nr XXXXXXXXXXXX Swedbank AS-is.
7.       XXX tasus 17.07.2015 riigilõivu summas 10 eurot Rahandusministeeriumi
arvelduskontole nr EE062200221059223099, selgitusega „XXXavaldus otsustusõiguse
üleandmiseks ja lapsega suhtlemiskorra kehtestamiseks, hagi tagamise avaldus“.
8.       Tagastada XXX´le riigilõiv summas 5 EUR (viis eurot).
9.       Riigilõiv tagastada XXXarveldusarvele nr XXXXXXXXXXXX Swedbank AS-is.

Edasikaebamise kord
Määrusele võib esitada määruskaebuse 3 päeva jooksul arvates kohtumääruse kättetoimetamisest
Tallinna Ringkonnakohtule Harju Maakohtu Kentmanni kohtumaja kaudu.
MENETLUSE KÄIK
   1. XXXesitas 30.07.2015 Harju Maakohtule avalduse XXXvastu alaealise lapse suhtes
      ühise hooldusõiguse osaliseks lõpetamiseks ning otsustusõiguse üleandmiseks lapse
      igakordse viibimiskoha suhtes XXX´le. 05.08.2015 määrusega võttis kohus avalduse
      menetlusse ja andis alaealisele riigi õigusabi kohustuseta hüvitada riigi õigusabi tasu ja
      riigi õigusabi kulud. Ühtlasi kaasas kohus menetlusse eestkosteasutusena Tallinna linna
      Kesklinna Linnaosa Valitsuse kaudu arvamuse andmiseks. Eesti Advokatuur määras
      alaealise esindajaks vandeadvokaadi Natalia Lausmaa (tsiviilasi 2-15-11368).
   2. XXXesitas 05.08.2015 Harju Maakohtule avalduse otsustusõiguse avaldajale
      üleandmiseks lapse viibimiskoha, hariduse ja tervisega seotud küsimuste osas ning
      lapsega suhtlemise korra määramiseks (tsiviilasi 2-15-11689).
   3. 07.08.2015 võttis kohus avalduse menetlusse ja liitis tsiviilasja 2-15-11689 Harju
      Maakohtu menetluses oleva tsiviilasjaga 2-15-11368. Menetletava tsiviilasja numbris jäi
      2-15-11368.
   4. 07.04.2016 esitasid menetlusosalised kohtule kinnitamiseks poolte vahel sõlmitud
      kompromisslepingu. Samuti taotlesid XXXja XXXkohtult kumbki 50 % riigilõivu
      tagastamist nende poolt tasutud kontodele seoses kompromissile jõudmisega.
KOHTUMÄÄRUSE PÕHJENDUSED JA KOHALDATAV SEADUS

   5. Tsiviilkohtumenetluse seadustiku (TsMS) § 477 lg 1 kohaselt vaatab kohus hagita asja
      läbi hagimenetluse sätete kohaselt, arvestades hagita menetluse kohta sätestatud erisusi.

   6. TsMS § 430 lg 1 kohaselt võivad pooled menetluse kuni hagi kohta tehtud lahendi
      jõustumiseni lõpetada kompromissiga.

   7. TsMS § 428 lg 1 p 4 sätestab, et kohus lõpetab menetluse otsust tegemata, kui pooled on
      sõlminud kompromissi ja kohus kinnitab selle. Vastavalt TsMS § 430 lõikele 3 ei kinnita
      kohus kompromissi, kui see on vastuolus heade kommetega või seadusega või rikub
      olulist avalikku huvi või kui kompromissi ei ole võimalik täita. Tulenevalt TsMS § 430
      lõikest 7 võib kompromiss olla tingimuslik.

   8. Kohus asub seisukohale, et kohtule esitatud kompromiss vastab seadusest tulenevatele
      nõuetele ning ei esine selle kinnitamisest keeldumise aluseid. Seega kuulub kohtule
      esitatud kompromiss kinnitamisele ja menetlus asjas lõpetamisele.


                                                                                             4
    9. Kohus selgitab menetlusosalistele, et kooskõlas TsMS § 430 lõikega 6 asendab
       kokkuleppe sõlmimine kohtu kinnitatud kompromissina kokkuleppe notariaalset
       tõestamist. TsMS §-st 432 tulenevalt, ei saa hageja menetluse lõpetamise korral pöörduda
       uuesti kohtusse hagiga sama kostja vastu vaidluses samal alusel sama hagieseme üle.
       Kompromissi saab vastavalt TsMS § 430 lõikes 8 sätestatule tühistada ja selle tühisusele
       saab tugineda tsiviilseadustiku üldosa seaduses nimetatud alustel ning kompromissist
       saab taganeda või selle üles öelda võlaõigusseaduses nimetatud alustel. Kompromissi
       saab tühistada või selle tühisusele tugineda ning kompromissist saab taganeda või
       kompromissi üles öelda üksnes kompromissi kui täitedokumendi alusel toimuva
       täitemenetluse hagiga lubamatuks tunnistamise menetluses. Kui kohus sellise hagi
       rahuldab, loetakse, et kompromissil ei ole täielikult või osaliselt õiguslikke tagajärgi ja
       menetlus asjas, milles kompromiss sõlmiti, jätkub.

    10. Kui pooled vabatahtlikult käesoleva määrusega kinnitatud kompromissi ei täida, kuulub
        käesolevast jõustunud kohtumäärusest tulenev nõue täitmisele täitemenetluse seadustiku
        alusel (TMS § 2 lg 1 p 1).

    11. XXXon tasunud 26.07.2015 avalduse esitamisel riigilõivu summas 10 eurot ja XXXon
        tasunud 17.07.2016 avalduse esitamisel riigilõivu summas 10 eurot. TsMS § 150 lg 2 p
        1 alusel pool menetluses tasutud riigilõivust tagastatakse, kui pooled sõlmivad
        kompromissi. Kuna menetlusosalised sõlmisid kompromissi, kuulub XXX´le ja XXX´le
        mõlemale tagastamisele pool tasutud riigilõivust summas 5 eurot.

    12. TsMS § 168 lg 3 sätestab, et kompromissi sõlmimise korral kannavad pooled oma
        menetluskulud ise, kui nad ei ole kokku leppinud teisiti. Pooled on kokku leppinud, et
        menetluskulud jäävad poolte endi kanda. Seega jäävad poolte menetluskulud poolte endi
        kanda. Riigi õigusabi tasu ja kulud jäävad Eesti Vabariigi kanda.

    13. TsMS § 661 lg 4 alusel võib poolte kokkuleppel määruskaebuse esitamise tähtaega
        hagimenetluses lühendada või määruskaebuse esitamise õiguse välistada.
        Menetlusosalised on lühendanud määruskaebuse esitamise tähtaega 3 päevani.

/allkirjastatud digitaalselt/


Geete Lahi
Kohtunik




                                                                                               5
