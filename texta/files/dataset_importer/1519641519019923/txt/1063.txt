                                KOHTUMÄÄRUS

Kohus                                   Viru Maakohus
Toimiku number                          1-15-7268
Määruse tegemise aeg ja koht            09.12.2016 Jõhvi kohtumajas
Kohtunik                                Larissa Prokopenko
Kohtuistungi sekretär, tõlk             Ingrid Koddo, Olga Nõmmemees
                                        Viru Vangla Kriminaalhooldusosakonna Jõhvi esinduse
                                        05.12.2016      erakorraline      ettekanne      Jevgeni
Erakorraline ettekanne                  Borovitšjov´ile     Viru       Maakohtu       29.06.2016
                                        kohtumäärusega kandmata jäänud karistuse täitmisele
                                        pööramiseks
Süüdimõistetu                           Jevgeni Borovitšjov, isikukood 37901272223, xxx
                                        Tiiu Terentjeva
Kriminaalhooldusametnik
                                        09.12.2016
Kohtuistungi aeg

Tegi kindlaks:

Kriminaalhooldusametnik esitas kohtule taotluse, milles palub pöörata süüdimõistetule mõistetud
ning kandmata jäänud karistus täitmisele, kuna Jevgeni Borovitšjov rikub kohustust mitte tarvitada
narkootilisi või psühhotroopseid aineid, ei ilmu registreerimisele.

Jevgeni Borovitšjov tunnistati süüdi Viru Maakohtu 16.02.2016 kohtuotsusega KarS § 199 lg 2 p 9;
§ 121; § 213 lg 1 järgi ning karistati KarS § 64 alusel liitkaristusega 6 kuud vangistust.
Jevgeni Borovitšjov kandis karistust alates 04.02.2016.
Viru Maakohtu 29.06.2016 määrusega vabastati Jevgeni Borovitšjov karistuse kandmisest tingimisi
enne tähtaega käitumiskontrollile allutamisega katseajaga 6 kuud. Katseajal pidi Jevgeni
Borovitšjov järgima kontrollnõudeid ja kohustusi vastavalt KarS § 75 lg 1 p 1-6, lg 2 p 2, 2¹, 4, 7, 8
sätestatule.

Kohtu infosüsteemi vaatlusel selgus, et Jevgeni Borovitšovi suhtes on 26.11.2016.a menetluses
kriminaalasi nr 16244001493 KarS § 422 lg 1 tunnustel selles, et xxx paiku xxx. kilomeetril, toimus
liiklusõnnetus. Jevgeni Borovitšovil oli tuvastatud uriinis amfetamiin. 27.11.2016 peeti Jevgeni
Borovitšov kahtlustatavana kinni.
10.08.2016 tegi ametnik Jevgeni Borovitšovile kirjaliku hoiatuse seoses narkootikumide
tarvitamisega. Peale hoiatuse tegemist on isik jätkanud kohustuse rikkumist. Oma taolise
käitumisega on Jevgeni Borovitšov rikkunud KarS § 75 lg 2 p 2¹ alusel ettenähtud kohustust.
Seoses registreerimiskohustuse rikkumisega 08.08.2016 ja 26.09.2016 oli Jevgeni Borovitšovile
tehtud kaks kirjalikku hoiatust 10.08.2016 ja 27.09.2016.
10.08.2016 Jevgeni Borovitšovi omakäelisest seletusest ilmneb, et 08.08.2016 ei tulnud
registreerimisele, kuna oli tarvitanud narkootikume ning kriminaalhooldusalasele kohtumisele oli
seetõttu häbi tulla. Kahetseb toimunut ning lubab, et taolist temaga enam ei juhtu.
27.09.2016 Jevgeni Borovitšovi omakäelisest seletusest ilmneb, et 26.09.2016 ei tulnud eelnevalt
kokkulepitud ajal registreerimisele, kuna ajas kuupäevad segamini.
03.11.2016 ja 26.11.2016 toimunud kohta Jevgeni Borovitšovilt seletust ei olnud võimalik võtta,
kuna ta viibib vahi all alates 27.11.2016.

29.06.2016 Viru Maakohtu Rakvere kohtumaja kohtumäärusega on Jevgeni Borovitšov vabastatud
tingimisi enne tähtaega katseajaga 15.07.2016 kuni 15.01.2017. Esmakohtumine Jevgeni
Borovitšoviga toimus 18.07.2016, mille käigus talle selgitati kohtumääruse sisu ning võimalikke
tagajärgi kohtumääruse mittetäitmise korral, selgitati kriminaalhooldusaluse õiguseid ja kohustusi,
räägiti üle lisakohustuse täitmise tähenduse ja samuti tagajärjed, mis kaasnevad rikkumistega.
Jevgeni Borovitšov kinnitas oma allkirjaga, et õigused ja kohustused on talle arusaadavad.
Jevgeni Borovitšov on katseajal rikkunud talle määratud kohustust mitte omama või tarvitama
narkootilisi või psühhotroopseid aineid. Esimene rikkumine leidis aset katseaja alguses s.o
10.08.2016, päeval mil sai allkirjastatud hoolduskava. Registreerimise käigus tuvastati Jevgeni
Borovitšovil narkojoove. Kutsutud välja politsei. Patrullpolitseinikud tuvastasid kontrolli käigus
Jevgeni Borovitšovil amfetamiini joove. Rikkumise kohta oli tehtud kirjalik hoiatus.
xxx teostatud narkootikumide kontroll Jevgeni Borovitšovi elukohta aadressil xxx Kontrollimise
ajal esimene test ei toiminud, teist testi Jevgeni Borovitšov keeldus tegemast. Kriminaalhooldaja
Jevgeni Borovitšoviga peale toimunud narko kontrolli kohtunud pole, mistõttu polnud võimalik
temalt selgitust saada.
02.12.2016 kohtu infosüsteemi vaatlusel selgus, Jevgeni Borovitšovi suhtes on menetlus uus
kriminaalasi KarS § 422 lg 1 tunnustel selles, et xxx. kilomeetril, toimus liiklusõnnetus, kus xxx
autojuht oli Jevgeni Borovitšov. Jevgeni Borovitšovil oli tuvastatud uriinis amfetamiin, millega ta
rikkus kohtupoolset kohustust - mitte omama või tarvitama narkootilisi või psühhotroopseid aineid.
Katseaja kestel on Jevgeni Borovitšovile selgitatud sõltuvusainete tarvitamise tagajärgi, seaduste
kinnipidamise tähtsust ning võimalikke tagajärgi kriminaalhooldusega kaasnevate nõuete rikkumise
korral.
Temaga on alustatud sõltlastele mõeldud sotsiaalprogrammiga xxx läbi viidud esimese tunni
materjal. Vaatamata läbiviidud vestlustele Jevgeni Borovitšov pole asunud seaduskuulekale teele,
kuna on korduvalt rikkunud kohtupoolset kohustust.
Jevgeni Borovitšov peale vabanemist võttis ennast 18.07.2016 Töötukassas arvele. Alates
20.10.2016 asus xxx ametikohale. Jevgeni Borovitšovile on määratud töövõimekaotus 70% ja raske
puue kuni 28.02.2017.
Jevgeni Borovitšovi on karistatud väärteokorras:
10.08.2016 NPALS § 15(1) lg 1 järgi rahatrahviga 300 EUR, trahv tasumata;
14.11.2016 LS § 205; LKindlS § 81 järgi rahatrahviga 120 EUR, trahv tasumata.

KrMS § 427 lg 2 kohaselt, vangistuse tingimisi kohaldamata jätmise tühistamise ja süüdimõistetu
saatmise karistusseadustiku § 74 lõike 4, 5 või 6, § 76 lõike 7 või 8 või § 77 lõike 4 kohaselt
kohtuotsusega mõistetud karistust kandma otsustab süüdimõistetu elukoha järgse maakohtu
täitmiskohtunik oma määrusega.

KarS § 76 lg 7 kohaselt, kui süüdlane katseajal ei järgi kontrollnõudeid, ei täida talle pandud
kohustusi või ei allu elektroonilisele valvele, võib kriminaalhooldusametnik teda kirjalikult hoiatada
või kohus määrata täiendavaid kohustusi vastavalt KrMS § 75 lõikes 2 sätestatule, pikendada
käitumiskontrolli aega kuni katseaja lõpuni või pöörata kandmata jäänud karistuse osa täitmisele.
Jevgeni Borovitšjov selgitas kohtus, et on nõus registreerimiskohustuse rikkumistega, ning on nõus
kriminaalhooldusametniku ettepanekuga.
Kriminaalhooldusametnik jäi oma taotluse juurde ning palus karistus pöörata täitmisele.

Tutvunud toimikuga, ära kuulanud süüdimõistetu, leiab kohtunik, et kriminaalhooldusametniku
taotlus on põhjendatud ja kuulub rahuldamisele.

Asja materjalidest nähtub, et Jevgeni Borovitšjovi vangistusest tingimisi enne tähtaega vabastamine
ei ole täitnud eesmärki. Tema käitumist katseajal ei saa hinnata kontrollnõuete täitmisesse
suhtumist positiivselt. Ta rikkus Viru Maakohtu 29.06.2016 määrusega määratud kohustust mitte
tarvitada narkootilisi või psühhotroopseid aineid ning ei ilmu registreerimisele, rikkudes seega
karistuse kandmisest vabastamise tingimusi. Kriminaalhooldusalune rikkus kriminaalhoolduse
nõudeid korduvalt. 10.08.2016 seletuse kohaselt ei tulnud ta 08.08.2016 registreerilisele, kuna oli
tarvitanud narkootikume ja tal oli häbi tulla. Kahetseb tegu. 27.09.2016 antud seletuse kohaselt ei
ilmunud ta 26.09.2016 registreerimisele, kuna ajas kuupäevad segamini. Teiste rikkumiste kohta
Jevgeni Borovitšjovi seletus puudub, kuna ta viibib vahi all alates 27.11.2016. Teda kahtlustatakse
KarS § 422 lg 1 ette nähtud kuriteo toimepanemises, samas tuvastati pärast avariid tema uriinis
amfetamiin, millega rikkus jällegi kohtupoolset kohustust mitte tarvitada narkootilisi või
psühhotroopseid aineid.

Kohtunik peab vajalikuks märkida, et kui süüdimõistetu näitab oma käitumisega, et ta ei suuda
kehtestatud reeglitele alluda, on kriminaalhooldus ebamõistlik ja isik tuleb saata kandma talle
määratud karistust.

Maakohus on arvamusel, et käesoleval juhul on põhjendatud kriminaalhooldusametniku ettekanne,
milles kriminaalhooldusametnik taotleb karistuse täitmisele pööramist. Kuna isik ei ole suutnud
alluda käitumiskontrolli nõuetele ka pärast vangistusest tingimisi enne tähtaega vabastamist, on
kriminaalhooldus tema suhtes ebaõnnetunud. Kriminaalhooldusametnik ja kohus on andnud isikule
võimaluse oma käitumise korrigeerimiseks, mis kahetsusväärselt ei ole aga õnnestunud.

Jevgeni Borovitšjov sõlmis xxx töölepingu 20.10.2016, samuti on Jevgeni Borovitšjovile määratud
töövõime kaotus 70%.
Ta vabanes tingimisi enne tähtaega 15.07.2016, seega oli ta alates 04.02.2016 ära kandnud 5 kuud
11 päeva vangistust. 6 kuu vangistusest on jäänud kandmata 19 päeva vangistust.

KarS § 76 lg 7 alusel tuleb täitmisele pöörata Jevgeni Borovitšjov´ile mõistetud ärakandmata
karistus - vangistus 19 päeva.

Juhindudes KarS § 76 lg 7, KrMS § 427 kohtunik

M ä ä r a s:

Kriminaalhooldusametniku Tiiu Terentjeva taotlus Jevgeni Borovitšjov´ile Viru Maakohtu
29.06.2016 kohtumäärusega kandmata jäänud karistuse täitmisele pööramiseks rahuldada,
pöörata karistuse ärakandmata osa, 19 päeva, täitmisele, saata süüdimõistetu karistust kandma.

Võtta Jevgeni Borovitšjov vahi alla käesolevas asjas ja arvestada tema karistuse kandmise aega
alates 09.12.2016.
Määruse peale saab esitada määruskaebuse Tartu Ringkonnakohtule Viru Maakohtu kaudu 15
päeva jooksul alates sellest teada saamisest.
/allkirjastatud digitaalselt/
Kohtunik
Larissa Prokopenko
