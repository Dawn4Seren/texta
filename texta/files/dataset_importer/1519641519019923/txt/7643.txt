                                                                                           1
                                                                             2-16-105439




                                KOHTUOTSUS
                          EESTI VABARIIGI NIMEL
                                    (Tagaseljaotsus)


Kohtuasja number               2-16-105439

Otsuse tegemise aeg ja koht    08 september 2016, Jõhvi

Kohus                          Viru Maakohus

Kohtunik                       Olev Mihkelson
                               OÜ Aktiva Finants hagi R. T. vastu võlgnevuse nõudes
Kohtuasi
                               Hagihind 599,95 eurot.
Kohtuistungi toimumise aeg     Kirjalik menetlus

Menetlusosalised   ja   nende Hageja:              OÜ Aktiva Finants (RK 10746479,
esindajad                                          asukoht: A. Weizenbergi 20, 10151
                                                   Tallinn)
                               Hageja              Kadri           Timuska           (e-post:
                               esindaja:
                                                   jurist@julianus.ee)
                               Kostja:             R. T. (IK xxx, viimane teadaolev elukoht:
                                                   xxx; tegelik viibimiskoht teadmata)
RESOLUTSIOON

   1. Aktiva Finants OÜ hagi rahuldada tagaseljaotsusega.

   2. Välja mõista kostjalt R. T.´lt hageja Aktiva Finants OÜ kasuks võlgnevus
      kogusummas 599,95 eurot (viissada üheksakümmend üheksa eurot ja 95 senti), sh
      300 eurot põhivõlgnevus ja 299,95 eurot sissenõutavaks muutunud viivised.

   3. Jätta menetluskulud osaliselt kostja R. T. kanda ja välja mõista R. T.´lt Aktiva
      Finants OÜ kasuks menetluskulud kogusummas 245 eurot (kakssada nelikümmend
      viis eurot), sh riigilõiv 125 eurot ja õigusabikulud 120 eurot.

   4. Välja mõista kostjalt R. T.´lt Aktiva Finants OÜ kasuks viivis protsendina
      põhjendatud menetluskuludelt (245 eurot) alates kohtulahendi jõustumisest kuni
      täitmiseni VÕS § 113 lg 1 sätestatud määras.

   5. Toimetada kohtuotsuse (tagaseljaotsuse) ärakiri kostjale, R. T.´le, kätte TsMS § 313
      ettenähtud korras ning kui see ei anna tulemusi, siis toimetada kohtuotsuse ärakiri
      kostjale R. T.´le kätte avalikult, avaldades selleks tagaseljaotsuse resolutsiooni
      väljaandes Ametlikud Teadaanded vastavalt TsMS § 317. Sellisel juhul loetakse
      käesolev tagaseljaotsus kostjale, R. T.´le, avalikult kättetoimetatuks 15 päeva
                                                                                            2
       möödumisel tagaseljaotsuse resolutsiooni         väljaandes Ametlikud Teadaanded
       ilmumise päevast.

   6. Tagaseljaotsus kuulub viivitamatult täitmisele TsMS § 467 - § 474 ettenähtud
      korras.

Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Apellatsioonkaebuse võib esitada vahetult Tartu Ringkonnakohtule
30 päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest. Tartu Ringkonnakohus
võib apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil. Apellatsioonkaebuse esitamisel tasutakse riigilõivu sama palju, kui tuleb
tasuda esialgsel esitamisel maakohtule, arvestades kaebuse ulatust.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus
kindlaks määrati. Menetluskulude kindlaksmääramise peale võib edasi kaevata menetluskulude
hüvitamiseks õigustatud või menetluskulusid kandma kohustatud isik, kui vaidlustatav
menetluskulude summa ületab 200 eurot. Menetluskulude kindlaksmääramise vaidlustamisel
tekkinud kulusid ei hüvitata.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank – a/a
EE221700017003510302 kautsjoni 100 eurot ja esitades kohtule selle kohta maksekorralduse
(TsMS § 142 lg 2). Kui tagaseljaotsus toimetatakse kätte avalikult, võib kaja esitada 30 päeva
jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada.

ASJAOLUD

Viru Maakohtu menetluses on OÜ Aktiva Finants hagi R. T. vastu võlgnevuse nõudes.
Hagiavalduse kohaselt kostja ja 4finance OÜ sõlmisid 29.01.2014 laenulepingu nr
9993589001, mille kohaselt anti kostjale üle laenusumma 300 eurot. Kostja kohustus
laenusumma tagastama 4finance OÜ-le vastavalt laenulepingu punktile 2. Laenulepinguga
kohaldatav intressimäär aastas on 00,00%. Laenulepingu üldtingimuste kohaselt laenusaaja
maksab laenu tagasi lõpptähtpäeval laenuandja arveldusarvele. Kostja ei ole laenusummat
vastavalt kokkulepitud laenulepingu tagastamise tähtpäevale tasunud. Tulenevalt laenulepingu
punktist 2 ja üldtingimuste punktist 8.3 kohustub kostja tasuma tähtajaks tasumata
tagasimakselt viivist vastavalt lepingujärgsele viivisemäärale 0,166% kalendripäevas iga
tasumisega viivitatud päeva eest tasumata põhisummast. 4finance OÜ loovutas 30.07.2015
kostja vastase nõude Osaühingule Aktiva Finants koos õigusega nõuda intressi, viivist ja muid
kõrvalnõudeid. Hageja palub kostjalt välja mõista võlgnevus kogusummas 599,95 eurot, sh 300
eurot põhivõlgnevus ja 299,95 eurot sissenõutavaks muutunud viivised. Hageja palub kostjalt
välja mõista menetluskulud summas 335,91 eurot ning viivis menetluskuludelt kohtulahendi
jõustumisest kuni täitmiseni VÕS § 113 lg 1 sätestatud määras.

ASJA KÄIK
                                                                                                  3
Kohus saatis kostjale hagimaterjalid ja nõudis kirjalikku vastust ning palus kostjal teavitada
kohut kas kostja soovib olla kohtu poolt ära kuulatud. Kostjat hoiatati, et kirjaliku vastuse
tähtajaks andmata jätmise korral on kohtul õigus tagaseljaotsusega hagi rahuldada.
Hagiavalduse kohaselt on kostja elukohaks „xxx“. Rahvastikuregistris on kostja elukohaks
märgitud Kohtla-Järve linn. Kohus saatis kostjale hagimaterjalid e-posti aadressile xxx .

Seoses sellega, et kostja R. T. tegelik asukoht oli teadmata, toimetati hagimaterjalid kostjale
kätte avalikult, avaldamisega Ametlikes Teadaannetes 04.08.2016. Kostjale selgitati
hagimaterjalide kättesaamise ja kohtule vastamise võimalust. Kostja kohtule vastanud ja
vastuväiteid hagile esitanud ei ole. Hagimaterjalid loeti kättetoimetatuks 19.08.2016.

Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.

KOHTUOTSUSE PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas TsMS § 407 lg 1 rahuldamisele tagaseljaotsusega.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada hagiavalduses märgitud ja asjaoludega õiguslikult põhjendatud ulatuses, kui kostja,
kellele kohus on määranud vastamise tähtaja, ei ole tähtaegselt vastanud, isegi kui hagi
toimetati kostjale kätte välisriigis või kui see toimetati kätte avalikult. Sel juhul loetakse hageja
esitatud faktilised väited kostja poolt omaksvõetuks. Tagaseljaotsuse võib käesoleva paragrahvi
lõikes 1 nimetatud juhul teha kohtuistungit pidamata.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud VÕS § 76, § 100, § 101, §
108, § 113, § 128.

Eeltoodu alusel ja juhindudes TsMS § 407 lg 1, lg 3, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus 599,95 eurot, 300 eurot
põhivõlgnevus ja 299,95 eurot sissenõutavaks muutunud viivised.

MENETLUSKULUD

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas TsMS
§ 162 lg 1 kannab hagimenetluse kulud pool, kelle kahjuks otsus tehti. Kuna hagi rahuldatakse,
siis jätab kohus menetluskulud osaliselt kostja R. T. kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka siis,
kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.


Hageja esitas hagiavalduses taotluse menetluskulude, so riigilõivu kogusummas 125 eurot ja
õigusabikulude summas 210,91 eurot, kokku 335,91 eurot väljamõistmiseks. Kohus leiab, et
hageja taotlus menetluskulude väljamõistmiseks kostjalt on põhjendatud osaliselt.
                                                                                          4
Kohus leiab, et masshagides on õigusabi hüvitamise nõue summas 210,91 ilmselgelt
põhjendamatult suur ja ei vasta õigusabi tegelikule mahule ja raskusele. Kohus hindab
põhjendatud õigusabi kuluks 120 eurot.

Seega kuulub kostjalt hageja kasuks väljamõistmisele menetluskulu summas 245 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.

VIIVITAMATU TÄITMINE

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.


/allkirjastatud digitaalselt/

Olev Mihkelson
Kohtunik
