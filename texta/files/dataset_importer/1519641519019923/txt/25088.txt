                                     MÄÄR US

Kohus                                 Tartu Ringkonnakohus
Kohtukoosseis                         Einar Vene, Maili Lokk, Tiina Pappel
Määruse tegemise aeg ja koht          27.01.2016, Tartu
Haldusasja number                     3-15-2470
Haldusasi                             Aleksandr Streltsovi kaebus Viru Vangla tegevuse
                                      peale
Vaidlustatud kohtulahend              Tartu Halduskohtu 04.01.2016. a määrus
Menetluse alus ringkonnakohtus        Aleksandr Streltsovi määruskaebus
Asja läbivaatamine                    Kirjalik menetlus
Menetlusosalised                      Kaebaja Aleksandr Streltsov
                                      Vastustaja Viru Vangla


RESOLUTSIOON
Jätta määruskaebus rahuldamata ja Tartu Halduskohtu 04.01.2016. a määruse
resolutsioon muutmata, muutes halduskohtu määruse põhjendusi vastavalt käesoleva
määruse põhjendustele

EDASIKAEBAMISE KORD
Määruse resolutsiooni peale võib esitada määruskaebuse otse Riigikohtule 15 päeva jooksul
määruse kättetoimetamisest arvates.


 ASJAOLUD JA MENETLUSE KÄIK

        1. 30.09.2015   saabus Tartu Halduskohtusse kinni peetava isiku Aleksandr Streltsovi
        kaebus, milles ta selgitas, et 27.09.2015 keeldus valvur A. Põlder vastu võtmast kirja,
        mille kaebaja tahtis kohtusse saata. Sellise tegevusega rikkus Viru Vangla kaebaja
        õigusi ja tekitas talle moraalse kahju summas 15 000 eurot.

        2. TartuHalduskohus tagastas 07.10.2015. a määrusega kaebuse, kuna kaebaja ei olnud
        läbinud kohustuslikku kohtueelset menetlust.

        3. Kaebaja esitas 13.10.2015 määruskaebuse Tartu Halduskohtu 07.10.2015. a määruse
        tühistamiseks. Koos määruskaebusega esitas kaebaja taotluse määruskaebuse esitamise
        eest nõutava riigilõivu tasumise kohustusest vabastamiseks.
    4. Tartu Halduskohus jättis 19.10.2015. a määrusega rahuldamata kaebaja taotluse
    riigilõivu tasumise kohustusest vabastamiseks määruskaebuse esitamisel ja andis
    kaebajale riigilõivu tasumiseks tähtaja 10 päeva alates määruse jõustumisest.

    5. Tartu  Halduskohtu 30.11.2015. a määrusega tagastati kaebaja määruskaebus
    halduskohtu 07.10.2015. a määrusele, kuna kaebaja ei tasunud kohtu poolt määratud
    ajaks riigilõivu.

    6. Kaebaja esitas 05.12.2015 määruskaebuse Tartu Halduskohtu 30.11.2015. a määruse
    tühistamiseks ning taotles riigilõivu tasumisest vabastamist määruskaebuse esitamisel.

    7. Tartu Halduskohtu 04.01.2016. a määrusega jäeti kaebaja taotlus riigilõivu tasumise
    kohustusest vabastamiseks rahuldamata ning tagastati kaebaja määruskaebus Tartu
    Halduskohtu 30.11.2015. a määrusele. Kaebaja vanglasisese isikukonto väljavõtte
    kohaselt oli kaebaja menetlusabi taotluse esitamisele eelnenud nelja kuu (05.08.2015-
    04.12.2015) sissetulek 0,89 eurot, millest HKMS § 112 lg 1 p 1 alusel kuulus maha
    arvamisele 0,62 eurot. Samas tõi halduskohus välja, et määruskaebuse esitamise
    seisuga oli kaebaja konto jääk 113,17 eurot ning et menetlusabi taotluse lahendamisel
    arvesse võetaval perioodil oli kaebaja sooritanud vangla kaupluses oste 58,1 euro eest.
    Seega leidis halduskohus, et määruskaebuse esitamisel oli kaebajal piisavalt raha
    riigilõivu tasumiseks, mistõttu ei olnud kaebajale menetlusabi andmine riigilõivu
    tasumise kohustusest vabastamiseks lubatud. Lisaks leidis halduskohus, et kaebaja
    poolne pidev riigilõivude tasumata jätmine nii kaebuste kui määruskaebuste esitamisel
    on pahatahtlik menetluse venitamine. Halduskohus jättis HKMS § 112 lg 1 p 1 alusel
    rahuldamata kaebaja taotluse riigilõivu tasumisest vabastamiseks. Lisaks selgitas
    halduskohus, et HKMS § 116 lg 6 teise lause kohaselt annab kohus pärast menetlusabi
    andmise taotluse lahendamist riigilõivu tasumiseks mõistliku tähtaja, kui nimetatud
    taotlus ei olnud esitatud põhjendamatult või tähtaja pikendamise eesmärgil.
    Halduskohus oli seisukohal, et kaebaja on esitanud menetlusabi taotluse
    põhjendamatult. Halduskohus selgitas, et kõik kaebaja menetlusabi taotlused on
    käesolevas asjas HKMS § 112 lg 1 p 1 alusel rahuldamata jäetud, kuna kaebajal on
    olnud piisavalt vahendeid riigilõivude tasumiseks ning seetõttu ei saanud menetlusabi
    taotluse rahuldamata jätmine olla kaebaja jaoks ootamatu ja kaebaja pidi olema
    teadlik, et tegemist on põhjendamatu taotlusega. Samuti ei nähtunud halduskohtu
    hinnangul kaebaja varasemast käitumisest, et täiendava tähtaja andmisel oleks
    tõenäoline, et kaebaja tasuks riigilõivu. HKMS § 28 lg-st 1 tuleneb menetlusosalise
    kohustus kasutada oma menetlusõigusi heauskselt ning sama paragrahvi lg 2 sätestab,
    et kohus ei luba menetlusosalisel ega tema esindajal või nõustajal oma õigusi
    kuritarvitada, menetlust venitada ega kohut eksitusse viia. Halduskohtu hinnangul oli
    kaebaja eesmärgiks pahatahtlikult takistada kohtumenetlust, kuna vaatamata sellele, et
    kaebajal on käesolevas asjas kaebuse esitamisest alates olnud piisavalt sissetulekuid
    riigilõivu tasumiseks, ei ole kaebaja riigilõivu tasumise kohustust täitnud.
    Halduskohus leiab, et kaebaja kuritarvitab oma menetlusõigusi suure arvu ilmselgelt
    põhjendamatute määruskaebuste esitamisega ning seetõttu ei andnud halduskohus
    kaebajale HKMS § 116 lg-st 6 tulenevat täiendavat tähtaega riigilõivu tasumiseks.
    Halduskohus tagastas HKMS § 206 lg 1 ls 2 ja § 187 lg 3 p 3 alusel kaebaja
    määruskaebuse, kuna kaebaja ei olnud tasunud riigilõivu. Halduskohus rõhutas, et
    kaebaja õigused ei jäänud riigilõivu tasumiseks täiendava tähtaja andmata jätmisega
    kaitseta, kuna kaebajal on võimalik esitada määruskaebus ringkonnakohtule.

MENETLUSOSALISTE PÕHJENDUSED

2                                          2
       8. 14.01.2016  esitas kaebaja määruskaebuse, milles nõudis halduskohtu 04.01.2016. a
       määruse tühistamist, kuna see on tühine, õigusvastane, ebaseaduslik ja põhjendamata.
       Kaebaja palus vabastada ta riigilõivu tasumisest HKMS § 112 kohaselt, kuna kaebajal
       ei ole vabu rahalisi vahendeid ega sissetulekuid ja lisaks tõi kaebaja välja, et vastavalt
       riigilõivuseaduse (RLS) § 22 p-dele 3, 8 ja 11 on kaebaja esitatud kaebus
       riigilõivuvaba. Kaebaja leidis, et halduskohus on ebaõigesti leidnud, et
       Justiitsministeeriumi poolt kaebaja vanglasisesele isikukontole 09.11.2015 tehtud
       ülekanne summas 0,89 eurot on kaebaja sissetulek, kuna kaebaja hinnangul on see
       summa tema kontole kantud vaid selleks, et halduskohus saaks HKMS § 112 lg 1 p 1
       alusel keelduda kaebajale menetlusabi andmisest. Lisaks tugines kaebaja Euroopa
       vanglareeglistiku p-le 26.11, mille kohaselt on kinnipeetaval õigus kulutada osa oma
       töötasust või sissetulekust isiklikuks kasutamiseks lubatud esemete muretsemiseks ja
       eraldada osa oma töötasust oma perele. Kaebaja väitel rikkus halduskohus tema õigusi
       ja vabadusi, alandas moraalselt, piiras, diskrimineeris ja solvas tema inimväärikust
       ning tema õigusi, millega tekitas talle moraalse kahju.

RINGKONNAKOHTU PÕHJENDUSED

9. Ringkonnakohus   leiab, et määruskaebuse rahuldamiseks puudub alus.

10. Ringkonnakohus    selgitab, et menetlusosalisele menetlusabi andmise tingimused sätestab
HKMS § 111. HKMS § 111 lg 1 kohaselt antakse menetlusabi taotlejale menetlusabi, kui
menetlusabi taotleja ei suuda oma majandusliku seisundi tõttu menetluskulusid tasuda või kui
ta suudab neid tasuda üksnes osaliselt või osamaksetena ja on piisav alus eeldada, et
kavandatav menetluses osalemine on edukas. Menetlusabi andmise piirangud on
imperatiivselt sätestatud HKMS §-s 112 ning nende piirangute esinemisel on kohtul kohustus
isikule menetlusabi mitte anda. HKMS § 112 lg 1 p 1 kohaselt ei anta füüsilisele isikule
menetlusabi, kui menetluskulud ei ületa eeldatavasti menetlusabi taotleja kahekordset
keskmist ühe kuu sissetulekut, mis on arvutatud taotluse esitamisele eelnenud nelja kuu
keskmise kuusissetuleku alusel ning millest on maha arvatud maksud, sundkindlustuse
maksed ja seadusest tulenevate ülalpidamiskohustuste täitmiseks ettenähtud summa, samuti
mõistlikud kulud eluasemele ja transpordile.

11. Ringkonnakohus    nõustub halduskohtuga, et kaebaja vabastamine riigilõivu tasumisest ei
ole põhjendatud, kuna kaebaja ei ole isik, kes ei suudaks riigilõivu tasuda. Samas peab
ringkonnakohus vajalikuks märkida, et ebatäpne on halduskohtu seisukoht, justkui esineks
HKMS § 112 lg 1 p-s 1 sätestatud olukord, mille puhul on kaebajale menetlusabi andmine
keelatud. Ringkonnakohus leiab, et HKMS § 112 lg 1 p-s 1 sätestatut arvestades ei ole
kaebajale menetlusabi andmine iseenesest keelatud, kuna tema menetlusabi taotluse
esitamisele eelnenud nelja kuu (05.08.2015-04.12.2015) sissetulek oli 0,89 eurot. Samas
järeldus,               et             HKMS                 §              112
lg 1 p 1 alusel ei ole kaebajale menetlusabi andmine keelatud, ei tähenda veel, et kohus peab
kaebaja riigilõivu tasumise kohustusest vabastama. Kohtul on HKMS § 110 lg 1 p 1 ja § 111
lg 1 alusel õigus kaaluda, kas isikule on põhjendatud menetlusabi anda või mitte. Kui
menetlusabi taotleja suudab oma majanduslikust seisundist tulenevalt menetluskulusid tasuda,
siis on üks HKMS § 111 lgs 1 sätestatud eeldus menetlusabi andmiseks täitmata ning
menetlusabi taotlus tuleb jätta rahuldamata HKMS § 111 lg 1 alusel. Kuna kaebaja
vanglasiseselt isikuarvelt nähtub, et tal oli menetlusabi taotluse esitamise seisuga, s.o
05.12.2015. a kontol vaba raha 113,17 eurot, siis ei näinud halduskohus põhjust kaebajale
menetlusabi anda ning ringkonnakohus nõustub halduskohtuga.

3                                              3
12. Kaebaja  väidab määruskaebuses RLS § 22 p-de 3, 8 ja 11 rikkumist. Ringkonnakohtu
hinnangul on kaebaja enda määruskaebuses ekslikult viidanud eelmärgitud punktidele ning ta
peab silmas RLS § 22 lg 1 p 4, 9 ja 12. RLS § 22 lg 1 p 4 kohaselt ei võeta riigilõivu
ebaseadusliku süüdimõistmise, ebaseadusliku kriminaalvastutusele võtmise, ebaseadusliku
tõkendina vahi alla võtmise ja muu alusetult vabaduse võtmise, samuti ebaseadusliku
väärteokaristuse rakendamisega tekitatud varalise kahju hüvitamise nõude läbivaatamise eest.
RLS § 22 lg 1 p 9 kohaselt ei võeta riigilõivu haldusasjas protesti läbivaatamise eest. RLS §
22 lg 1 p 12 kohaselt ei võeta riigilõivu kehavigastuse või muu terviserikkega, samuti toitja
surmaga tekitatud kahju hüvitamise hagi või kaebuse läbivaatamise eest. Käesolevas
määruskaebemenetluses on vaidlus selle üle, kas kaebaja menetlusabi taotluse rahuldamata
jätmine riigilõivu tasumisest vabastamiseks Tartu Halduskohtu 30.11.2015. a määruse peale
määruskaebuse esitamisel on põhjendatud või mitte. HKMS § 256 lg 1 kohaselt võib avaliku
huvi kaitseks protesti esitada haldusorgan, kellele see õigus on antud seadusega ja seega pole
kaebajal võimalik RLS § 22 lg 1 p 9 alusel riigilõivu vabastust saada. RLS § 22 lg 1 p-d 4 ja
12 käsitlevad riigilõivuvabade toimingutena nendes punktides kirjeldatud asjades kaebuse
läbivaatamist. Halduskohus ei ole käesolevas asjas kohustanud kaebajat tasuma riigilõivu
kaebuse läbivaatamise eest, kuivõrd pidas 07.10.2015. a määruse kohaselt kaebust
halduskohtus menetlemiseks lubamatuks HKMS § 121 lg 1 p 4 alusel. Kaebuse tagastamise
määruse peale määruskaebuse esitamisel ei ole RLS §-s 22 riigilõivuvabastust ette nähtud,
vaid RLS § 60 lg 6 järgi tasutakse kohtu määruse peale määruskaebuse esitamisel riigilõivu
15 eurot.

13. Ringkonnakohus    selgitab, et kohtul ei ole õigust vabastada isikut täielikult ega osaliselt
riigilõivu tasumise kohustusest, kui kohtule esitatud tõenditest nähtub, et isikul olid
võimalused riigilõivu tasumiseks, nagu on tuvastatud käesolevas asjas kaebaja suhtes. HKMS
§ 2 lg 1 kohaselt on halduskohtumenetluse ülesanne eelkõige isikute õiguste kaitse
õigusvastase tegevuse eest täidesaatva võimu teostamisel. Käesoleval juhul ei ole tegemist
kaebaja õiguste ja vabaduste rikkumisega. Kuigi põhiseaduse § 15 lg 1 lausest 1 tuleneb
igaühe õigus pöörduda oma õiguste ja vabaduste rikkumise korral kohtusse, ei tähenda see, et
isikul, kes leiab, et tema õigusi on rikutud, peab olema piiramatu võimalus kohtusse
pöörduda. Kaebeõigust saab mõistlikult piirata, kui piirangul on legitiimne eesmärk ning
arvestatakse proportsionaalsuse põhimõttega. Kohtusse pöördumise mõningane kitsendamine
on vajalik õiguskindluse tagamiseks ja kohtusüsteemi ülekoormamise vältimiseks (RKHK 6.
septembri 2007. a määrus nr 3-3-1-4007, p 11, RKHK 4. juuni 2013. a määrus nr 3-3-1-86-12,
p 11). Seega oli halduskohus õigustatud kaebajat riigilõivu tasumisest mitte vabastama.
Kaebajal on kaebeõigus, kuid tema määruskaebuse menetlusse võtmiseks tuleb tal tasuda
seaduses ette nähtud riigilõiv, kuivõrd ta on maksevõimeline isik, millisel juhul ei ole
õigustatud riigilõivu riigi kanda jätmine. Ringkonnakohtu arvates oleks kaebaja riigilõivust
vabastamine ebaõiglane ka seetõttu, et sellisel juhul oleks ta paremas seisukorras, kui teised
isikud, kellel tõepoolest puuduvad rahalised vahendid riigilõivu tasumiseks.

14. Eeltoodud põhjendustel jätab ringkonnakohus määruskaebuse rahuldamata ning Tartu
Halduskohtu 04.01.2016. a määruse resolutsiooni muutmata, kuid muudab osaliselt
põhjendusi menetlusabi taotluse rahuldamata jätmise osas, täiendades neid käesolevas
määruses toodud põhjendustega.




4                                              4
    /allkirjastatud digitaalselt/   /allkirjastatud digitaalselt/   /allkirjastatud digitaalselt/
             Einar Vene                      Maili Lokk                     Tiina Pappel




5                                                  5
