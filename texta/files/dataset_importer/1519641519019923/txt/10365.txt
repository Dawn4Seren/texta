                        KOHTUOTSUS
                           EESTI VABARIIGI NIMEL


Kohus                            Tartu Maakohus

Otsuse kuulutamise aeg ja koht   25. juuli 2016.a, Võru kohtumaja

Kriminaalasja nr                 1-13-9768 (13260101735)

Kohtunik                         Marju Persidskaja

Kohtuistungi sekretär            Lembi Looga

Tõlk                             J. K.

Kriminaalasi                     Aleksandr Udalovi süüdistuses KarS § 424 ja § 329
                                 järgi kokkuleppemenetluses

Prokurör                         T. A.

Kaitsja                          O. P.

Süüdistatav                      Aleksandr Udalov, isikukood: xxxxxxxxxxx; Eesti
                                 Vabariigi kodanik; emakeel: vene keel; keskharidus; ei
                                 tööta;
                                 elukoht:xxxxxxxxxxxxxxxxxxxxxxxxxxxxxxxxxxxxxxx,
                                 hetkel viibib vahistatuna Tartu Vanglas; varem
                                 kriminaalkorras karistatud:
                                 - 11.03.2013.a Tartu Maakohtu otsusega KarS § 424
                                     järgi 3 kuulise vangistusega KarS § 73 alusel 3 aastase
                                     katseajaga koos juhtimisõiguse äravõtmisega 3 kuuks,
                                 - 14.03.2014.a Tartu Maakohtu otsusega KarS § 424
                                     järgi 3 kuu vangistusega, KarS § 68 lg 1 alusel
                                     kandmata karistus 2 kuud ja 27 päeva vangistust, KarS
                                     § 65 lg 2 alusel liitkaristus 11.03.2013 otsusega
                                     mõistetud karistusega 5 kuud ja 27 päeva vangistust,
                                     mis asendati 354 ÜKT tunniga. Lisakaristus KarS § 50
                                     lg 1 p 1 alusel juhtimisõiguse äravõtmine 1 aastaks.
                                     09.06.2016 Tartu Maakohtu määrusega tühisatud
                                     ÜKT tundidega asendamine ning 5 kuud ja 27 päeva
                                     vangistust pööratud täitmisele.
                                 Tõkend – vahistamine, kinni peetud alates 08.06.2016.a.
RESOLUTSIOON

Juhindudes KrMS § 248 lg 1 p-st 5 ja §-st 249 kohus otsustas:

1. Süüdi tunnistada Aleksandr Udalov KarS § 424 järgi ja KarS § 329 järgi ning KarS
   § 63 alusel mõista karistuseks 5 (viis) kuud vangistust.

   KarS § 65 lg 1 alusel moodustada liitkaristus Tartu Maakohtu 14.03.2014.a otsusega
   nr 1-14-2362 mõistetud 5 kuu ja 27 päeva vangistusega ning mõista Aleksandr
   Udalovile lõplikuks liitkaristuseks kohtuotsuste kogumis 7 (seitse) kuud ja 27
   (kakskümmend seitse) päeva vangistust.

   Karistuse kandmise aja algust arvestada Aleksandr Udalovi kinnipidamisest, so
   alates 08.06.2016.a.

   Tõkend – vahistamine – tühistada Aleksandr Udalovi suhtes kohtuotsuse
   jõustumisel.

2. Menetluskulud:

KrMS §-de 175 lg 1 p 4, 5, 9; 179 lg 1 p 2; 180 lg 1, 189 lg 2 alusel mõista Aleksandr
Udalovilt välja menetluskulu järgmiselt:

           sundraha 645 eurot;
           toimiku koopia tegemise kulu 0,45 eurot
           kaitsjatasu 700,80 eurot.

Riigi kasuks välja mõistetud menetluskulu kokku 1346,25 (üks tuhat kolmsada
nelikümmend kuus eurot ja kakskümmend viis senti) eurot tuleb tasuda 30
(kolmekümne) päeva jooksul pärast kohtuotsuse jõustumist Maksu- ja Tolliameti
arveldusarvele EE351010052031000004 SEB Pank AS või EE502200221014193355
Swedbank AS või EE873300333499990003 Danske Bank AS Eesti filiaal või
EE401700017002872300 Nordea Bank AB Eesti filiaal, märkides ära viitenumbri
99916700053601 ning selgituse “Aleksandr Udalov, otsus nr 1-13-9768, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.




                                               2
Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Aleksandr Udalovi süüdistatakse selles, et tema juhtis 24.mail 2013 kella 2 ajal Võru
maakonnas      Vastseliina    vallas    xxxxxxx-xxxxx-xxxxxxx           maanteel    sõiduautot
xxxxxxxxxxxxxxxxxxxxxxxxxxxxxxxxxxx, olles joobeseisundis, so isikuna, kelle ühes liitris
väljahingatavas õhus oli alkoholisisaldus 0,97 mg/l (+/- 0,09), lõplik tulemus 0,88 mg/l.

Seega pani Aleksandr Udalov toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Samuti süüdistatakse Aleksandr Udalovit selles, et tema juhtis 24.mail 2013 kella 2 ajal
Võru maakonnas Vastseliina vallas xxxxxxx-xxxxx-xxxxxxx maanteel sõiduautot
xxxxxxxxxxxxxxxxxxxxxxxxxxxxxxxxxxx, kuigi Tartu Maakohtu 11.03.2013 otsusega võeti
temalt ära mootorsõiduki juhtimise õigus kolmeks kuuks ning see kohtuotsus on täitmisele
pööratud.

Seega pani Aleksandr Udalov KarS § 329 järgi kvalifitseeritava kuriteo, s.o täitmisele
pööratud kohtuotsusega süüteo eest mõistetud muust karistuse täitmisest
kõrvalehoidumise.

Kokkuleppe sisu

KarS § 424 ja 329 ettenähtud kuriteo toimepanemise eest nõuab prokurör kohtus
süüdistatavale karistuseks 5 kuud vangistust.

KarS § 65 lg 1 ja 64 lg 1 alusel, Tartu Maakohtu 14.03.2014 otsusega mõistetud karistuse
suurendamise teel, nõuab prokurör süüdistatava liitkaristuseks 7 kuud ja 27 päeva vangistust.

Karistuse kandmist arvestada alates Aleksandr Udalovi kinnipidamisest, s.o 8.juunist 2016.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Aleksandr Udalov aru kokkuleppe sisust ja nõustus sellega. Kohtuistungil kinnitas
süüdistatav Aleksandr Udalov, et kokkuleppe sõlmimine oli tema vaba tahe. Süüdistatav
nõustus nii toimepandud tegude, nende kvalifikatsiooniga kui ka prokuröri poolt taotletud
karistusega. Süüdistatav kinnitas, et on teadlik menetluskulude tasumise kohustusest ja
nõustus menetluskulude tasumisega.

Prokurör, kaitsja ja süüdistatav jäid sõlmitud kokkuleppe juurde ning palusid selle otsuse
tegemisel aluseks võtta.


                                             3
Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Aleksandr Udalovi süüdi
tunnistada KarS § 424 ja KarS § 329 järgi ning mõista temale karistus vastavalt sõlmitud
kokkuleppele.

Kohtu seisukoht menetluskulude osas

Aleksandr Udalovi menetluskuluks on toimiku koopia tegemise kulu 0,45 eurot, määratud
kaitsjale kohtueelses menetluses makstud tasu 72 eurot ning kohtumenetluses makstud tasu
379,20 eurot ja 249,60 eurot, so kaitsjatasu kokku 700,80 eurot. Samuti on menetluskuluks
süüdimõistva kohtuotsusega kaasnev sundraha, milleks on teise astme kuriteo toimepanemises
süüdimõistmise korral 1,5 kuupalga alammäära, s.o 645 eurot (alates 1. jaanuarist 2016.a on
kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

Aleksandr Udalov selgitas kohtuistungil, et on teadlik menetluskulude tasumise kohustusest
ning igakuiseid makseid temal võimalik teha ei ole. Seega on kohus seisukohal, et
menetluskulude ositi maksmine ei ole põhjendatud.

KrMS §-de 175 lg 1 p 4, 5, 9; 179 lg 1 p 2; 180 lg 1, 189 lg 2 alusel nõuab kohus Aleksandr
Udalovilt riigituludesse kriminaalmenetluse kulud: sundraha 645 eurot, määratud kaitsjale
makstud tasu 700,80 ning toimiku koopia tegemise kulu 0,45 eurot, so menetluskulu kokku
1346,25 eurot, mis tuleb tasuda kolmekümne päeva jooksul pärast kohtuotsuse jõustumist.



/allkirjastatud digitaalselt/
Marju Persidskaja
kohtunik




                                            4
