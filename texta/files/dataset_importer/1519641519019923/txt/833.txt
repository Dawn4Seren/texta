                              KOHTUOTSUS
                         EESTI VABARIIGI NIMEL
                                  (Tagaseljaotsus)


Kohtuasja number                2-16-16665

Otsuse tegemise aeg ja koht     14. detsember 2016, Jõhvi

Kohus                           Viru Maakohus

Kohtunik                        Helgi Vinni

Kohtuasi                        KÜ Humala 3 hagi T. K. vastu võlgnevuse 3852,70 euro
                                nõudes
                                Hagihind 3 852,70 eurot.
Menetluse staatus               Kirjalik menetlus
Menetlusosalised    ja   nende Hageja:               KÜ Humala 3 (RK 80008895)
esindajad
                                Hageja esindaja:     Sergey Soloviev (juhatuse liige, xxx,
                                                     Sompa LO, Kohtla-Järve, e-post:
                                                     xxx)
                                Kostja:              T. K. (IK xxx, elukoht: xxx)


RESOLUTSIOON

  1. KÜ Humala 3 hagi T. K. vastu võlgnevuse 3 852,70 euro nõudes rahuldada
     tagaseljaotsusega.

  2. Välja mõista kostjalt T. K.’lt KÜ Humala 3 kasuks võlgnevus summas 3
     852 (kolm tuhat kaheksasada viiskümmend kaks) eurot 70 senti, s.o
     korteriomandi, asukohaga Humala xxx, Kohtla-Järve, majandamiskulude
     võlgnevus seisuga 31.08.2016.

  3. Jätta menetluskulud täies ulatuses kostja T. K. kanda ja välja mõista kostjalt T.
     K.’lt KÜ Humala 3 kasuks menetluskulud (riigilõiv) summas 325 (kolmsada
     kakskümmend viis) eurot.

  4. Tagaseljaotsus kuulub viivitamatult täitmisele TsMS § 467 - § 474 ettenähtud
     korras.
Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Apellatsioonkaebuse võib esitada vahetult Tartu
Ringkonnakohtule 30 päeva jooksul alates otsuse apellandile kättetoimetamisest, kuid mitte
hiljem kui viie kuu möödumisel Viru Maakohtu kohtuotsuse avalikult teatavakstegemisest.
Tartu Ringkonnakohus võib apellatsioonkaebuse lahendada kirjalikus menetluses, kui
kaebuses endas ei taotleta selle lahendamist istungil. Apellatsioonkaebuse esitamisel
tasutakse riigilõivu sama palju, kui tuleb tasuda esialgsel esitamisel maakohtule, arvestades
kaebuse ulatust.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus
kindlaks määrati. Menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot. Menetluskulude kindlaksmääramise
vaidlustamisel tekkinud kulusid ei hüvitata.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302          kautsjoni 225 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib kaja
esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada.


ASJAOLUD

KÜ Humala 3 esitas Viru Maakohtule hagi T. K. vastu võlgnevuse 3 852,70 euro nõudes.
Esitatud hagiavalduse kohaselt on kostja korteriomandi Humala 3-17, Kohtla-Järve, omanik.
Kostja on jätnud tasumata kommunaalteenuste eest hageja poolt esitatud arvete alusel ning
tasunud ebaregulaarselt erinevaid summasid, sellest tulenevalt on kostjal tekkinud võlgnevus
hageja ees summas 3852,70 eurot. Kostja allkirjastas 15.03.2011 avalduse, millega kohustas
tasuma võlgnevuse hagejale oma võimaluste piires. Kostja ei ole oma kohustust täitnud.
Hageja palus kostjalt välja mõista võlgnevuse summas 3 852,70 eurot.

ASJA KÄIK

Viru Maakohus võttis 14.11.2016 määrusega hagiavalduse menetlusse. Maakohus saatis
kostjale hagiavalduse ärakirja koos sellele lisatud hageja nõudeid põhjendavate dokumentide
ärakirjadega, kohustades kostjat kohtule kirjalikult vastama 14 päeva jooksul alates
dokumentide kättesaamisest. Kostjat hoiatati, et kirjaliku vastuse tähtajaks andmata jätmise
korral on kohtul õigus tagaseljaotsusega hagi rahuldada. Hagimaterjalid toimetati kostjale
kätte 21.11.2016 isiklikult, mis leiab kinnitust allkirjaga. Kostja kohtu määratud tähtajaks ei
vastanud ega esitanud vastuväiteid.

Hageja ei ole teatanud, et ta ei soovi tagaseljaotsuse tegemist (TsMS § 407 lg 2).
KOHTUOTSUSE PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi
on põhjendatud ja kuulub kooskõlas TsMS § 407 lg 1 rahuldamisele tagaseljaotsusega.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada hagiavalduses märgitud ja asjaoludega õiguslikult põhjendatud ulatuses, kui kostja,
kellele kohus on määranud vastamise tähtaja, ei ole tähtaegselt vastanud, isegi kui hagi
toimetati kostjale kätte välisriigis või kui see toimetati kätte avalikult. Sel juhul loetakse
hageja esitatud faktilised väited kostja poolt omaksvõetuks. Tagaseljaotsuse võib käesoleva
paragrahvi lõikes 1 nimetatud juhul teha kohtuistungit pidamata.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud KOS § 13, KÜS § 13 lg 4,
§ 151, VÕS § 76, § 82, § 100 ning § 108.

Eeltoodu alusel ja juhindudes TsMS § 407 lg 1, lg 3, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus summas 3 852,70 eurot.

Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas TsMS
§ 162 lg 1 kannab hagimenetluse kulud pool, kelle kahjuks otsus tehti.

Kuna hagi rahuldatakse, siis jätab kohus menetluskulud täies ulatuses kostja kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka
siis, kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja ei ole menetluskulude nimekirja esitanud. Samas nähtub kohtule esitatud
maksekorraldusest, et hageja on tasunud hagi esitamisel riigilõivu summas 325 eurot.

Seega kuulub kostjalt hageja kasuks väljamõistmisele riigilõiv summas 325 eurot.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.


/allkirjastatud digitaalselt/
Helgi Vinni
Kohtunik
