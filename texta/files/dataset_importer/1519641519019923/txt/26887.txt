                                                                                         1

                                                                  Väärteoasi nr 4-15-7755




                           KOHTUMÄÄRUS

Kohus                              Viru Maakohus

Määruse tegemise aeg ja koht      07.01.2016, Rakvere kohtumaja

Väärteoasja number                 4-15-7755

Kohtunik                           Heli Väinaste

Kohtuistungi sekretär              Enjar Malm


Taotlus                           Politsei- ja Piirivalveameti Lääne prefektuuri Rapla
                                  politseijaoskonna taotlus Taniel Jürgenson’ile
                                  väärteoasjas nr: 2700,13,000432 määratud rahatrahvi
                                  asendamiseks arestiga

Asja läbivaatamise kuupäev         07.01.2016


Resolutsioon

Jätta rahuldamata Politsei- ja Piirivalveameti (registrikood 70008747 Pärnu mnt 139, 15028
Tallinn) Lääne prefektuuri Rapla politseijaoskonna taotlus 21.09.2015 Politsei- ja
Piirivalveameti Lääne prefektuuri korrakaitsebüroo Rapla politseijaoskonna menetlus- ja
ennetusteenistuse noorsoopolitseiniku Eve Sireli otsusega 11.03.2013 väärteoasjas nr:
2700,13,000432 TANIEL JÜRGENSON’ile (isikukood 39709261529, elukoht xxxx, töökoht
xxxx ehitustööline) AS § 71 järgi määratud rahatrahvi 6 trahviühiku ulatuses, s.o 24 eurot
asendamiseks arestiga.

Määruse väljatrükk saata teadmiseks Politsei- ja Piirivalveameti Lääne prefektuuri Rapla
politseijaoskonnale ja kohtutäitur Virge Välb’ile.


Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.
                                                                                             2




ASJAOLUD JA KOHTUMÄÄRUSE PÕHJENDUSED

Politsei- ja Piirivalveameti Lääne prefektuuri Rapla politseijaoskond esitas 21.09.2015 Pärnu
Maakohtu Rapla kohtumajale taotluse ühes lisadega Taniel Jürgensonile väärteoasjas nr:
2700,13,000432 määratud rahatrahvi asendamiseks arestiga. 09.11.2015 saabus Viru
Maakohtu Rakvere kohtumajja Pärnu Maakohtu Rapla kohtumaja määrus 01.10.2015, millega
saadeti menetlemiseks väärteoasi nr 4-15-7755, kuna Taniel Jürgenson elab aadressil xxxx.

Politsei- ja Piirivalveameti Lääne prefektuuri korrakaitsebüroo Rapla politseijaoskonna
menetlus- ja ennetusteenistuse noorsoopolitseiniku Eve Sireli otsusega 11.03.2013
väärteoasjas nr: 2700,13,000432 määrati Taniel Jürgensonile (elukoht xxxx) AS § 71 järgi
karistuseks rahatrahv 6 trahviühiku ulatuses, s.o 24 eurot. Kohtuvälise menetleja otsus
rahatrahvi määramise kohta jõustus 28.03.2013. Kuna Taniel Jürgenson ei tasunud rahatrahvi
vabatahtlikult, alustas kohtutäitur Virge Välb 17.05.2013 tema suhtes antud väärteoasjas
täitemenetluse. Täitmisteade on võlgnikule kätte toimetatud isiklikult 23.05.2013 aadressile
xxxx. Võlgnik ei oma vara, millele täitemenetluse käigus oleks võimalik sissenõuet pöörata.
Võlgnik ei tööta. Tema pangakontodel ei ole täitemenetluse vältel liikunud rahalisi vahendeid
kinnipidamist võimaldavas osas. Registervara võlgniku nimele registreeritud ei ole.
Võlgnikule kuuluv vallasvara kuulub mittearestitavate esemete hulka TMS § 66 mõistes.
13.08.2015 kirjaga teavitas kohtutäitur Virge Välb kohtuvälist menetlejat täiteasjas nr
120/2013/415 rahatrahvi täitmise võimatusest. Kohtuväline menetleja on seisukohal, et
süüdlasele on võimalik kohaldada üldkasulikku tööd. Asenduskaristuse kohaldamist palutakse
arutada sissenõudja osavõtuta.

Sissenõudja Politsei- ja Piirivalveameti Lääne prefektuuri Rapla politseijaoskond juhindus
kohtule taotluse esitamisel TMS §-st 201 lg-st 1, mille kohaselt rahatrahvi asendamist arestiga
taotleb kohtult sissenõudja.

Võlgnik Taniel Jürgenson kinnitas kohtuistungil 07.01.2016, et tal on rahatrahv tasumata. Ta
oli teadlik taotluse esitamisest kohtule. Taniel Jürgenson palus talle asenduskaristusena
mõistetav arest asendada üldkasuliku tööga.

VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

KarS § 72 lg 2 kohaselt rahatrahvi kümnele trahviühikule vastab üks päeva aresti. Kui
süüdlasele määratud või mõistetud rahatrahv on kolm kuni üheksa trahviühikut, arvestatakse
rahatrahv üldkasuliku tööga asendamisel vastavaks ühele päevale arestile.

KarS § 72 lg 3 kohaselt on rahatrahvi arestiga asendamise korral aresti alammäär üks päev.
                                                                                              3

KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi.

VTMS § 211 lg 3 sätestab, et kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kohus, tutvunud kohtule esitatud taotluse ja selle lisadega, kuulanud ära võlgniku Taniel
Jürgensoni, leiab, et esitatud taotlus tuleb jätta rahuldamata. Kohus on seisukohal, et
vaatamata KarS § 72 lg 2 teise lause sõnastusele, ei ole kolme kuni üheksa trahviühiku
suuruseid rahatrahve võimalik asendada aresti ega üldkasuliku tööga, kuna see suurendaks
isikule määratud karistuse raskust ning karistuse ärakandmata jätmisel ei oleks selle täitmisele
pööramine sisuliselt võimalik. Juhul, kui asendada isikule määratud kolme kuni üheksa
trahviühiku suurune rahatrahv viie tunni üldkasuliku tööga ning peaksid ilmnema probleemid
üldkasuliku töö tegemisel, puudub võimalus pöörata kandmata karistus täitmisele. KarS § 69
lg 6 viimase lause kohaselt arvestatakse alla kümne päevase aresti täitmisele pööramise korral
karistusest kantuks süüdlase tehtud üldkasuliku töö tunnid proportsionaalselt mõistetud
karistusega. Kui isik teeb talle asenduskaristusena määratud viiest üldkasuliku töö tunnist ära
näiteks ühe tunni tööd, jääb selgusetuks, millises osas võiks kandmata karistus kuuluda
täitmisele pööramisele. KarS-i viimases kommenteeritud väljaandes, § 72 komm 5 on jõutud
järeldusele, et asendusaresti ei kohaldata, kui tasumata jääb rahatrahv kolmest kuni üheksa
päevamäärani.

Arvestades eeltoodut, jätab kohus rahuldamata Politsei- ja Piirivalveameti Lääne prefektuuri
Rapla politseijaoskonna taotluse 21.09.2015 Politsei- ja Piirivalveameti Lääne prefektuuri
korrakaitsebüroo Rapla politseijaoskonna menetlus- ja ennetusteenistuse noorsoopolitseiniku
Eve Sireli otsusega 11.03.2013 väärteoasjas nr: 2700,13,000432 Taniel Jürgensonile AS § 71
järgi määratud rahatrahvi 6 trahviühiku ulatuses, s.o 24 eurot asendamiseks arestiga.

/allkirjastatud digitaalselt/

Heli Väinaste
Kohtunik
