                                                                                    1-15-628




                       KOHTUMÄÄRUS
 Kohus                              Tartu Maakohus

 Määruse tegemise aeg ja koht       22. märts 2016.a, Võru kohtumaja

 Kriminaalasja number               1-15-628

 Kohtunik                           Marju Persidskaja

 Kriminaalasja nimetus              Tartu Vangla Kriminaalhooldusosakonna Võru esinduse
                                    kriminaalhooldusametniku Ellen Kiilo erakorraline
                                    ettekanne Raina Talvikule määratud üldkasuliku töö
                                    tegemise tähtaja pikendamiseks

 Süüdlane                           Raina Talvik, isikukood xxxxxxxxxxx,             elukoht
                                    xxxxxxxxxxxxxxxxxxxxxxxxxxxxxxxxxx.

 Kriminaalhooldusametnik            Tartu Vangla Kriminaalhooldusosakonna Võru esinduse
                                    kriminaalhooldusametnik Ellen Kiilo

 Asja arutamise viis                kirjalikus menetluses



RESOLUTSIOON

Juhindudes KrMS §-dest 428, 432 ja KarS § 69 lg-st 6 kohus m ä ä r a s:

 1. Rahuldada kriminaalhooldaja erakorraline ettekanne Raina Talvikule Tartu
    Maakohtu 26.02.2015.a otsusega nr 1-15-628 määratud üldkasuliku töö tegemise
    tähtaja pikendamiseks.
 2. KarS § 69 lg 6 alusel pikendada Raina Talvikule Tartu Maakohtu 26.02.2015.a
    otsusega nr 1-15-628 määratud üldkasuliku töö tegemise tähtaega 6 (kuue) kuu võrra
    ning määrata Raina Talviku üldkasuliku töö tegemise tähtajaks 1 (üks) aasta ja 6
    (kuus) kuud alates kohtuotsuse jõustumisest 14.03.2015.a kuni 13.09.2016.a.
 3. Määrus saata süüdlasele Raina Talvikule ja kriminaalhooldajale.

Edasikaebamise kord

Määruse peale on kohtumenetluse pooltel, samuti menetlusvälisel isikul, kui kohtumäärusega
on piiratud tema õigusi või seaduslikke huve, õigus esitada määruskaebus Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast kohtumäärusest teada
või pidi teada saama.
                                                                                         1-15-628

Kohtus tuvastatud asjaolud

Raina Talvik tunnistati Tartu Maakohtu 26.02.2015.a otsusega nr 1-15-628 süüdi KarS § 424
järgi ning karistuseks mõisteti 10 kuud vangistust. KarS § 65 lg 2 alusel suurendati mõistetud
karistust Tartu Maakohtu 09.07.2013.a otsuse nr 1-13-4378 järgi mõistetud karistuse
ärakandmata osa võrra ning liitkaristuseks mõisteti 1 aasta ja 5 kuud vangistust.

KarS § 74 lg 5 ja KarS § 69 alusel asendati vangistus 510 tunni üldkasuliku tööga, mis tuli
Raina Talvikul ära teha 1 aasta jooksul arvates kohtuotsuse jõustumisest. KarS § 69 lg 4 alusel
kohustati Raina Talvikut üldkasuliku töö tegemisel järgima KarS §-s 75 sätestatud
kontrollnõudeid ja kohustusi. Üldkasuliku töö tegemise ajaks määrati Raina Talvik Tartu
Vangla kriminaalosakonna juhataja poolt määratava kriminaalhooldusametniku järelevalve
alla. Kohtuotsus jõustus 14.03.2015.a.

11.03.2016.a    esitas  Tartu    Vangla   kriminaalhooldusosakonna      Võru     esinduse
kriminaalhooldusametnik Tartu Maakohtule ettekande Raina Talviku kohta. Ettekande
esitamise põhjuseks on ÜKT-st kõrvalehoidmine. Käesolevaks ajaks on tehtud 348 tundi, teha
on veel 162 tundi.

Raina Talviku seletusest nähtub, et ta on küll püüdnud ÜKT tunde tähtajaliselt ära teha, kuid
tervislikel põhjustel, jalavigastus, tugevad peavalud hooti ei lasknud teha ÜKT tunde. Vahepeal
oli vaja teenida pojaga elamiseks raha. Viimastel kuudel jaanuaris ja veebruaris 2016.a ei
andnud juhendaja Võru Vallavalitsusest tööd. Raina Talvik esitas kriminaalhooldajale avalduse
taotleda Tartu Maakohtult üldkasuliku töö tegemise tähtaja pikendamist 6 kuu võrra.

Raina Talvik on täitnud käitumiskontrolli nõudeid kohusetundlikult. Ta on broneeritud tegema
üldkasuliku töö tunde Võru Vallavalitsuse juurde. Tema juhendajaks on Võru Vallavalitsuse
keskkonnaspetsialist M. T. . Vestlusest M. T. on selgunud, et Raina Talvik on pidanud kinni
kokkulepetest ja täitnud ajakava, tööd on teinud nõuetekohaselt ja korralikult. 2016. aasta
jaanuaris ja veebruaris ei olnud muutlike ilmaolude tõttu võimalik Raina Talvikule tööd anda.

Vastavalt KarS § 69 lg-le 6 teeb kriminaalhooldusametnik ettepaneku pikendada Raina Talviku
üldkasuliku töö tundide tegemise tähtaega 6 kuu võrra, s.o kuni 13.09.2016.a.

Kohtu seisukoht

Kohus, tutvunud erakorralise ettekande ja kriminaalasja materjalidega, on seisukohal, et
kriminaalhooldusametniku taotlus tuleb rahuldada.

KrMS § 428 lg 1 sätestab, et kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, teeb kriminaalhooldusametnik kohtule
erakorralise ettekande süüdimõistetule täiendavate kohustuste määramiseks vastavalt
karistusseadustiku § 75 lõikele 2 või töö tegemise tähtaja pikendamiseks või süüdimõistetule
mõistetud vangistuse täitmisele pööramiseks.

KarS § 69 lg 6 kohaselt, kui süüdlane hoiab üldkasulikust tööst kõrvale, ei järgi kontrollnõudeid
või ei täida talle pandud kohustusi, võib karistust täideviiv ametnik teda kirjalikult hoiatada või
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3
sätestatud üldkasuliku töö üldist tähtaega, või pöörata süüdlasele mõistetud aresti või
vangistuse täitmisele.


                                               2 (3)
                                                                                       1-15-628

KrMS § 432 lg 1 kohaselt kohtulahendi täitmisega seonduvad küsimused lahendab
täitmiskohtunik määrusega kirjalikus menetluses kohtumenetluse pooli kohtusse kutsumata, kui
käesoleva paragrahvi lõikest 3 ei tulene teisiti.

Käesolevas asjas on süüdlane kirjalikult taotlenud üldkasuliku töö tundide tegemise tähtaja
pikendamist ning kriminaalhooldaja seisukoht on kohtule esitatud. Tulenevalt eeltoodust
lahendab kohus erakorralises ettekandes esitatud taotluse üldkasuliku töö tegemise tähtaja
pikendamiseks kirjalikus menetluses pooli kohtusse kutsumata.

Vastavalt erakorralisele ettekandele on Raina Talvik teinud kokku 348 üldkasuliku töö tundi
ning tegemata on 162 ÜKT tundi.

08.03.2016.a seletuskirjast (tl 49) nähtub, et Raina Talvik on andnud seletuse tähtajaliselt ÜKT
tundide mittetegemise kohta, mille kohaselt on püüdnud ÜKT tunde tähtajaliselt ära teha, kuid
tervislikud põhjused, jalavigastus, tugevad peavalud hooti ei lasknud teha ÜKT tunde.
Vahepeal oli vaja teenida pojaga elamiseks raha. Viimastel kuudel jaanuaris ja veebruaris
2016.a ei andnud juhendaja Võru Vallavalitsusest tööd.

Raina Talviku 08.03.2016.a avaldusest (tl 49 pöördel) nähtub, et Raina Talvik palub Tartu
Maakohtul pikendada üldkasuliku töö tundude tegemise tähtaega 6 kuud. Tervislikel põhjustel
ei saanud ÜKT tunde teha. Pidi tegema ka palgalist tööd, et teenida elatusvahendeid.

Kohus on tuvastanud, et Raina Talvik ei ole teinud kõiki üldkasuliku töö tunde tervislikel
põhjustel, samuti palgatöö tegemise tõttu, et elatusvahendeid teenida. Erakorralisest ettekandest
nähtub, et Raina Talvik on pidanud kinni kokkulepetest ja täitnud ajakava, tööd on teinud
nõuetekohaselt ja korralikult. 2016. aasta jaanuaris ja veebruaris ei olnud Võru Vallavalitsuse
keskkonnaspetsialist M. T. võimalik muutlike ilmaolude tõttu Raina Talvikule tööd anda.
Süüdlane on sooritanud enamuse talle määratud üldkasuliku töö tundidest, sooritamata on
jäänud 510 ÜKT tunnist kokku 162 ÜKT tundi.

Raina Talvik on nõus üldkasuliku töö tundide tegemise tähtaja pikendamisega. Kohus on
seisukohal, et kriminaalhooldaja taotlus süüdlasele määratud üldkasuliku töö tegemise tähtaja
pikendamiseks on põhjendatud ning kuulub rahuldamisele. Erakorralise ettekande kohaselt
saabus üldkasuliku töö tegemise tähtaeg 13.03.2016.a. Kohus pikendab Raina Talvikule Tartu
Maakohtu 26.02.2015.a otsusega nr 1-15-628 määratud üldkasuliku töö tegemise tähtaega 6
kuu võrra. Kohus määrab Raina Talviku üldkasuliku töö tegemise tähtajaks 1 aasta ja 6 kuud
alates kohtuotsuse jõustumisest, so alates 14.03.2015.a kuni 13.09.2016.a. Kohtu hinnangul on
eeltoodud periood piisavalt pikk, et sooritada tegemata jäänud 162 üldkasuliku töö tundi.

Tulenevalt eeltoodust kuulub rahuldamisele erakorraline ettekanne Raina Talvikule Tartu
Maakohtu 26.02.2015.a otsusega nr 1-15-628 määratud üldkasuliku töö tegemise tähtaja
pikendamiseks.


/allkirjastatud digitaalselt/
Marju Persidskaja
kohtunik




                                              3 (3)
