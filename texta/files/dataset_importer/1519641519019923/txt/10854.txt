                       KOHTUMÄÄRUS
Kohus                           Tartu Maakohus

Kohtunik                        Marge Tamme

Määruse tegemise aeg ja koht 11. juuli 2016, Valga kohtumaja
                                A.A. hagi M.A. vastu elatise nõudes
Tsiviilasi

Tsiviilasja number              2-16-6879

Menetlustoiming                 kompromissi kinnitamine ja menetluse lõpetamine

                                Hageja: A.A. (isikukood xxxxxxxxxxx; elukoht: x)
Menetlusosalised ja nende
esindajad                       Hageja seaduslik esindaja: R.A. (isikukood xxxxxxxxxxx;
                                elukoht: x; telefon: xxxx xxxx)
                                Kostja: M.A. (isikukood xxxxxxxxxxx; elukoht: x; telefon:
                                xxxx xxxx)



                                29.06.2016.a

Kohtuistungi toimumise aeg


RESOLUTSIOON
1. Võtta vastu ja kinnitada poolte vahel 29.juuni 2016 kohtuistungil sõlmitud kompromiss,
   mis seisneb järgnevas:
   1.1. A.A. oma seadusliku esindaja kaudu ning M.A. lepivad kokku järgnevas ja paluvad
        kohtul kinnitada alljärgnev kompromiss:
        1.1.1. M.A. tasub A.A. ülalpidamiseks elatist 215 (kakssada viisteist) eurot kuus
             alates 01.05.2016.a. kuni A.A. (sündinud xx.xx.xxxx.a) täisealiseks saamiseni
             (xx.xx.xxxx.a), kuid mitte vähem kui pool Vabariigi Valitsuse kehtestatud
             kuupalga alammäärast.
        1.1.2. Välja mõista A.A. kasuks elatise võlgnevus tagasiulatuvalt ajavahemiku
             01.05.2015-30.04.2016 eest summas 1500 (üks tuhat viissada) eurot, mida M.A.
             tasub alates 01.07.2016.a igakuiste osamaksetena summas 100 (ükssada) eurot
             kuus kuni võlgnevuse täieliku tasumiseni.
        1.1.3. Elatis ning elatise võlgnevus igakuise osamaksena summas 100 (ükssada) eurot
             tuleb kanda hiljemalt iga kuu 10. kuupäevaks R.A. arveldusarvele

                                            1
           EExxxxxxxxxxxxxxxxxx. Elatis tuleb maksta iga kalendrikuu eest ette (PKS §
           100 lg 4).
 2. Lõpetada menetlus tsiviilasjas nr 2-16-6879 – A.A. hagi M.A. vastu elatise nõudes .
 3. Menetluskulud jäävad poolte endi kanda.
 4. Määrus kuulub viivitamatule täitmisele (TsMS § 467 lg 5).
 5. Määrus toimetada kätte hageja seaduslikule esindajale ja kostjale.

 Edasikaebamise kord ja tähtaeg
 Määruskaebuse esitamise tähtaeg on 15 päeva määruse määruskaebuse esitajale kättetoimetamisest
 alates. Määruse peale võib esitada määruskaebuse kirjalikult Tartu Ringkonnakohtule Tartu
 Maakohtu kaudu.

ASJAOLUD JA KOHTU SEISUKOHT
Tartu Maakohtu menetluses on A.A. hagiavaldus M.A. vastu elatise nõudes. Kostja esitas
18.05.2016.a hagiavalduse vastuse, milles avaldas, et on valmis sõlmima kompromissi ning
edastas ka võimaliku kompromissi tingimused: M.A. tasub A.A.’ule igakuiselt elatist 215 eurot
kuus ning tagasiulatuvalt elatist ühe aasta eest enne elatishagi kohtule esitamist 1500 eurot
igakuiste 100 euro suuruste osamaksetena. Samuti märkis kostja, et tagasiulatuva elatise
täissummas nõudega kostja ei nõustu. Kostja perre on sündinud kolmas laps ja sellises olukorras
oleks tagasiulatuva elatise nõudmine summas 2380 eurot äärmiselt ebaõiglane ning asetaks
kostja raskesse majanduslikku olukorda. 18.05.2016.a tegi kohus pooltele
kompromissiettepaneku, et asi lahendada kompromissi teel. Hageja esitas kostja ettepanekule
vastuse, mille kohaselt nõudis tagasiulatuvalt elatist summas 2380 eurot või oli nõus
vähendama summat 1500 euroni, kui kostja tasub selle vahetult pärast kohtu poolt kinnitatud
kompromissi sõlmimist. 29.06.2016.a kohtuistungil kinnitati poolte vahel kompromiss kostja
poolt algselt esitatud tingimustel, mille kohaselt M.A. tasub A.A. ülalpidamiseks elatist 215
eurot kuus ning tagasiulatuvalt elatist, mis on tekkinud alates maist 2015.a kuni aprill 2016.a
1500 eurot igakuiste 100 euro suuruste osamaksetena. Kohtuistungil täpsustati, et elatise
tasumine algab alates 01.05.2016.a. Elatise võlgnevuse summas 1500 eurot tasub M.A.
igakuiste osamaksetena summas 100 eurot alates 01.07.2016.a. Elatise ning elatise võlgnevuse
tasumine toimub iga kuu 10. kuupäevaks R.A. arveldusarvele.

Tsiviilkohtumenetluse seadustiku (TsMS) § 430 lg 1 sätestab, et pooled võivad menetluse kuni
hagi kohta tehtud lahendi jõustumiseni lõpetada kompromissiga; kohus kinnitab kompromissi
määrusega, millega ühtlasi lõpetab asja menetluse. TsMS § 430 lg 3 kohaselt ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita.

Käesoleval juhul on kohus seisukohal, et poolte tahe sõlmida kompromiss on tuvastatud.
Kompromiss ei ole vastuolus heade kommetega või seadusega ega riku olulist avaliku huvi ning
kompromissi on võimalik täita, seega ei esine aluseid kompromissi kinnitamata jätmiseks.

Kohus selgitab, et kompromissi sõlmimise tõttu lõpetab kohus TsMS § 428 lg 1 p 4 alusel
käesolevas tsiviilasjas menetluse. Kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetlus on

                                              2
lõpetatud kompromissiga, on lõpetamisel samad materiaalõiguslikud ja protsessuaalsed
tagajärjed nagu menetluse lõpetamisel kohtuotsusega, kui seadusest ei tulene teisiti (TsMS
§ 432).

MENETLUSKULUD

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel menetlust lõpetavas määruses.

TsMS § 168 lg 3 kohaselt kompromissi sõlmimise korral kannavad pooled oma menetluskulud
ise, kui nad ei ole kokku leppinud teisiti. Seega jäävad poolte menetluskulud nende endi kanda.

TsMS § 150 lg 2 p 1 alusel tagastatakse pool menetluses tasutud riigilõivust, kui pooled
sõlmivad kompromissi. Kuna vastavalt RLS § 22 lg 1 p 2 kohaselt on hagi esitamine elatise
nõudes riigilõivu vaba, siis seega ei saa hageja taotleda riigilõivu tagastamist.


/allkirjastatud digitaalselt/
Marge Tamme
Kohtunik




                                              3
