                                                                Kriminaalasi nr. 1-16-2020




                        KOHTUOTSUS
                              EESTI VABARIIGI NIMEL




Kohus                            Harju Maakohus Liivalaia Kohtumaja
Otsuse tegemise aeg ja koht      07.04.2016.a. Tallinnas

Kohtunik                          Aime Ivanson
Sekretär                          Julia Senkevitš
Tõlk                              Marianna Sidorok
Prokurör                          Žanna Morozova

Süüdistatav                       Sergei Makarov, isikukood 37211240322
                                  Kehtivad kriminaalkaristused puuduvad
                                  Elukoht: XXX
                                  Ei tööta

Süüdistus                         KarS § 121 lg 2 p 2 järgi
Menetluse liik                    kokkuleppemenetlus
Kriminaalasja nr.                 16230100140


RESOLUTIIVOSA
Süüdi mõista Sergei Makarov KarS § 121 lg 2 p 2 järgi ja karistada vangistusega 1 aasta ja 6
kuud.

KarS § 68 lg 1 alusel arvata eelvangistuses viibitud aeg 08.01.2016.a. kuni 10.01.2016.a. s.o 3
(kolm) päeva karistusaja hulka. Kandmisele kuulub 1 aasta 5 kuud ja 27 päeva vangistust.

KarS § 74 lg-te 1, 3 alusel jätta mõistetud karistus täitmisele pööramata, kui Sergei Makarov ei
pane 24-kuulise katseaja jooksul toime uut kuritegu ning täidab talle katseajaks KarS § 75 lg 1
alusel pandud kontrollnõudeid ja kohustusi:
    1) elama alalises elukohas;
    2) ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    3) alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti territooriumi
        piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- ja õppimiskoha vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.
KarS § 75 lg 2 p 2 ja p 8 alusel määrata Sergei Makarovile täiendavad kohustused
käitumiskontrolli ajal:
    - mitte tarvitama alkoholi;
    - osalema kriminaalhooldaja poolt määratud sotsiaalprogrammis.

Määrata Sergei Makarov Tallinna Vangla Harju maakonna kriminaalhooldusosakonna juhataja
poolt määratud kriminaalhooldaja järelevalve alla.

KarS § 78 p 1 järgi hakkab katseaeg kulgema kohtuotsuse kuulutamisest, s.o 07.04.2016.a, KarS
§ 75 sätestatud käitumiskontrolli nõuded kohaldatakse pärast kohtulahendi jõustumist.

Tõkend – elukohast lahkumise keeld- jätta Sergei Makarovi suhtes muutmata kuni kohtuotsuse
jõustumiseni. Otsuse jõustumisel tõkend tühistada.

Kriminaalmenetluse kulud
Välja mõista Sergei Makarovilt riigituludesse:
   - KrMS § 175 lg 1 p. 9 alusel sundraha- 645 eurot,
   - KrMS § 175 lg 1 p. 4 alusel määratud kaitsjatasu – 96 eurot

KrMS § 180 lg 3 alusel määrata Sergei Makarovil kriminaalmenetluse kulude kogusummas 741
eurot tasumine ositi 12 kuu jooksul, igas kuus tasuda 61.75 eurot.

Kriminaalmenetluse kulude esimene makse tasuda ühe kuu jooksul alates kohtuotsuse
jõustumisest ja järgmised maksed tasuda iga järgneva kuu viimaseks kuupäevaks.

KrMS § 159 lg 3 kohaselt makseinfo (kontode ja viitenumbriga) menetluskulude tasumiseks
edastatakse Sergei Makarovile eraldi dokumendina.

Asitõend
   1) CD-plaat kõnesalvestusega (asub kriminaaltoimikus )- jätta KrMS § 126 lg 3 p 1 alusel
       kriminaalasja toimikusse.
   2) Lihakirves (asub kriminaalasja juures)- KarS § 83 lg 1 alusel konfiskeerida ja hävitada
   3) Puuteproovid – hävitada KrMS § 126 lg 3 p 4 alusel.

Edasikaebe kord
Kohtuotsuse peale võib esitada apellatsiooni juhul, kui tegemist on KrMS 9.peatüki 2. jao sätete
või § 339 lõike 1 rikkumisega. Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on KarS-i järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb Harju Maakohtu Liivalaia Kohtumajale kirjalikult
teatada 7 (seitsme) päeva jooksul alates kohtuotsuse kuulutamisest.
Apellatsioon esitatakse Tallinna ringkonnakohtule kirjalikult 15 (viieteistkümne) päeva jooksul
alates päevast, mil kohtumenetluse poolel on võimalik kohtus tutvuda kohtuotsusega.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb             Harju Maakohtu Liivalaia
Kohtumajale kirjalikult teatada 7 (seitsme) päeva jooksul alates kohtuotsuse kuulutamisest.

Süüdistus
Sergei Makarovi süüdistatakse selles, et tema 08.01.2016 a. kella 21.30 paiku, viibides korteris
aadressil: XXX, Tallinn, kahjustas oma kasuisa XXX tervist sellega, et lõi teda mitu korda
tükeldusnoaga vastu pead, käsi, jalgu ja keha, millega tekitas kannatanule XXX füüsilist valu ja
                                                                                               2
vastavalt XXXisiku läbivaatuse protokollile ning arstitõendile, koostatud 09.01.2016 a., olid
kannatanul järgmised kehavigastused: näo paremas osas hematoomid, kehal, erikohtades
(vasakul jalal, vasakul puusal, vasakul küünarnukil, paremal jalal, paremal põlvel, paremal
puusal) on hulgalised lahtised lõikehaavad.
Seega oma tegevusega Sergei Makarov pani toime kehalise väärkohtlemise, s.o teise inimese
tervise kahjustamise, samuti valu tekitava kehalise väärkohtlemise, mis on toime pandud
lähisuhtes, s.o KarS § 121 lg 2 p 2 järgi kvalifitseeritava kuriteo.

Kokkulepe
Süüdistatava, kaitsja ja prokuröri vahel sõlmitud kokkuleppe kohaselt on süüdistatava Sergei
Makarovi karistuseks KarS § 121 lg 2 p 2 järgi vangistus 1 aasta 6 kuud. KarS § 68 lg 1 alusel
eelvangistuses viibitud aeg (08.01.2016.a.-10.01.2016.a.), s.o 3 päeva lugeda karistusaja hulka.
Seega jääb kandmata karistuseks 1 a 5 kuud ja 27 päeva vangistust.
KarS § 74 lg 1 alusel ei pöörata karistust täitmisele, kui süüdimõistetu ei pane talle kohtu poolt
määratud 24-kuulise katseaja jooksul toime uut kuritegu ning täidab talle katseajaks KarS §-s 75
lg 1 alusel pandud kontrollnõudeid ning kohustusi. KarS § 75 lg 1 kohaselt on süüdimõistetu
käitumiskontrolli ajal kohustatud järgima järgmisi kontrollnõudeid:
elama kohtu määratud alalises elukohas XXX;
ilmuma kriminaalhooldaja määratud ajavahemike järel kriminaalhooldusosakonda
registreerimisele; alluma kriminaalhooldaja kontrollile oma elukohas ning esitama talle andmeid
oma kohustuste täitmise ja elatusvahendite kohta; saama kriminaalhooldusametnikult eelneva loa
elukohast lahkumiseks Eesti territooriumi piires kauemaks kui 15-ks päevaks; saama
kriminaalhooldusametnikult eelneva loa elu-, töö- või õppimiskoha vahetamiseks; saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks.
KarS § 75 lg 2, 8 alusel määrata, et Sergei Makarov on kohustatud käitumiskontrolli ajal mitte
tarvitama alkoholi ja osalema kriminaalhooldaja poolt määratud sotsiaalabiprogrammis.
Sergei Makarov allutada katseajaks Tallinna Vangla Harju maakonna kriminaalhooldusosakonna
juhataja poolt määratud kriminaalhooldaja järelevalve alla.
Kriminaalmenetluse kuludeks on kaitsjatasu kohtueelses menetluses - 96 eurot ja sundraha – 645
eurot. Süüdistatav taotleb ja nõustub tasuma sundraha ja menetluskulud summas 741 € ositi 12
(kaheteist) kuu jooksul, tasudes ühes kuus mitte vähem kui 61.75 €.

Kohus juhindub KrMS § 248 lg 1 p. 5.


(digitaalselt allkirjastatud)
Aime Ivanson
kohtunik




                                                                                                3
