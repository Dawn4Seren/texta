                                                                 Kriminaalasi nr. 1-16-2483




                        KOHTUOTSUS
                              EESTI VABARIIGI NIMEL




Kohus                            Harju Maakohus Liivalaia Kohtumaja
Otsuse tegemise aeg ja koht      22.04.2016.a. Tallinnas

Kohtunik                          Aime Ivanson
Sekretär                          Martin Kalamees
Tõlk                              Marianna Sidorok
Prokurör                          Eve Soostar

Süüdistatav                       Roman Võrovski, isikukood 38402190327
                                  Kriminaalkorras varem karistatud 24.01.2012.a Harju
                                  Maakohtu poolt KarS § 121 alusel vangistusega 11 kuud.
                                  KarS § 74 lg 1, 2, 3 alusel jäeti vangistus osaliselt täitmisele
                                  pööramata ja koheseks ärakandmiseks mõisteti 2 kuud
                                  vangistust, ülejäänud 9 kuud vangistust jäeti täitmisele
                                  pööramata, kui isik ei pane 2 aastase katseaja jooksul toime
                                  uut kuritegu ja täidab kontrollnõudeid.
                                  Elukoht: XXX
                                  Töökoht: XXX

Süüdistus                         KarS § 121 lg 2 p 3, § 424 ja § 4231 järgi
Menetluse liik                    kokkuleppemenetlus
Kriminaalasja nr.                 15230100919


RESOLUTIIVOSA
Süüdi mõista Roman Võrovski KarS § 121 lg 2 p 3 järgi ja karistada vangistusega 1 aasta 6
kuud.
Süüdi mõista Roman Võrovski KarS § 424 järgi ja karistada vangistusega 1 aasta 6 kuud.
Süüdi mõista Roman Võrovski KarS § 4231 järgi ja karistada vangistusega 5 kuud.

KarS § § 63 lg 2 ja § 64 lg 1 alusel suurendada mõistetud üksikkaristustest raskeimat ja
liitkaristuseks mõista vangistus 1 aasta 11 kuud.

KarS § 74 lg-te 1, 3 alusel jätta mõistetud karistus täitmisele pööramata, kui Roman Võrovski ei
pane 2-aastase katseaja kestel toime uut kuritegu ning täidab talle katseajaks KarS § 75 lg 1
alusel pandud kontrollnõudeid ja kohustusi:
    1) elama oma alalises elukohas
    2) ilmuma kriminaalhooldaja määratud ajavahemike järel kriminaalhooldusosakonda
        registreerimisele
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta
   4) saama kriminaalhooldusametnikult eelneva loa elukohast lahkumiseks Eesti territooriumi
      piires kauemaks kui viieteistkümneks päevaks
   5) saama kriminaalhooldusametnikult eelneva loa elu-, töö- ja õppimiskoha vahetamiseks
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 68 lg 1 alusel arvata karistuse täitmisele pööramise korral kantud karistuse hulka
kinnipidamise aeg 20.02.2015 kuni 21.02.2015, s.o 2 päeva.

KarS § 78 p 1 järgi hakkab katseaeg kulgema kohtuotsuse kuulutamisest, s.o 22.04.2016.a, KarS
§ 75 sätestatud käitumiskontrolli nõuded kohaldatakse pärast kohtulahendi jõustumist.

Kriminaalmenetluse kulud
Välja mõista Roman Võrovskilt riigituludesse:
   - KrMS § 175 lg 1 p. 9 alusel sundraha- 645 eurot,
   - KrMS § 175 lg 1 p. 4 alusel määratud kaitsjatasu kohtueelses menetluses 216 eurot
   - KrMS § 175 lg 1 p 3 alusel joobe tuvastamisega seonduv kulu – 131 eurot

KrMS § 180 lg 3 alusel määrata Roman Võrovskil kriminaalmenetluse kulude kogusummas 992
eurot tasumine ositi 12 kuu jooksul, kusjuures 11 kuul tasuda igakuuliselt 82.65 eurot ja 12.kuul
82.85 eurot.

Kriminaalmenetluse kulude esimene makse tasuda ühe kuu jooksul alates kohtuotsuse
jõustumisest ja järgmised maksed tasuda iga järgneva kuu viimaseks kuupäevaks.

KrMS § 159 lg 3 kohaselt makseinfo (kontode ja viitenumbriga) menetluskulude tasumiseks
edastatakse Roman Võrovskile eraldi dokumendina.

Asitõend
   1) Kaks CD-plaati video- ja kõnesalvestusega (asuvad kriminaaltoimikus )- jätta KrMS §
       126 lg 3 p 1 alusel kriminaalasja toimikusse.
   2) 6 DNA-proovi pakendatuna kokku ühte ümbrikusse, nokamüts Adidas, sviiter S. Oliver ja
       lihahaamer (asuvad Põhja Prefektuuri asitõendite hoidlas aadressil Rahumäe tee 6,
       Tallinn) – KrMS § 126 lg 3 p 4 alusel hävitada.

Edasikaebe kord
Kohtuotsuse peale võib esitada apellatsiooni juhul, kui tegemist on KrMS 9.peatüki 2. jao sätete
või § 339 lõike 1 rikkumisega. Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on KarS-i järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb Harju Maakohtu Liivalaia Kohtumajale kirjalikult
teatada 7 (seitsme) päeva jooksul alates kohtuotsuse kuulutamisest.
Apellatsioon esitatakse Tallinna Ringkonnakohtule kirjalikult 15 (viieteistkümne) päeva jooksul
alates päevast, mil kohtumenetluse poolel on võimalik kohtus tutvuda kohtuotsusega.

Süüdistus
Roman Võrovskit süüdistatakse selles, et tema, varem kehalise väärkohtlemise toime pannud
isikuna (teda on 24.01.2012 karistatud Harju Maakohtu poolt KarS § 121 järgi kvalifitseeritava
kuriteo toimepanemises), uuesti, viibides 20.02.2015 peale kella 04.00 aadressil XXX asuvas
korteris (koridoris), lõi XXXühe korra lihahaamri terava osaga, läbi kannatanul sel hetkel peas
                                                                                               2
olnud nokamütsi, vastu pead, tekitades kannatanule tervisekahjustuse - lauba vasakule poole
lahtise tähekujulise haava, millega põhjustas kannatanule füüsilist valu ja verejooksu. Hiljem
juba trepikoja vaheplatvormil viibinud Roman Võrovski, hoides vasakus käes pudelit, sooritas
ühe libiseva löögi XXXvastu kukla paremat poolt.
Seega Roman Võrovski pani toime teise inimese tervise kahjustamise, samuti valu tekitava
kehalise väärkohtlemise, mis on toime pandud korduvalt, s.o KarS § 121 lg 2 p 3 järgi
kvalifitseeritava kuriteo.

Samuti tema, juhtis tahtlikult 01.06.2015 kella 03.47 ajal Tallinnas, Liivalaia 33 asuva Olympic
kasiino juures mootorsõidukit Opel Omega Caravan, registreerimismärgiga XXX, olles
joobeseisundis (narkojoove amfetamiinist, APB-st, MAPB-st, EAPB-st), rikkudes liiklusseaduse
§ 69 lg 1 ja korrakaitseseaduse § 36 lg 1 /Juht ei tohi olla joobeseisundis. Joobeseisund on
alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides/ nõudeid.
Seega Roman Võrovski pani toime mootorsõiduki joobeseisundis juhtimise, s.o KarS § 424 järgi
kvalifitseeritava kuriteo.

Samuti tema, olles 08.09.2015 karistatud Harju Maakohtu poolt LS § 201 lg 2 ja LS § 224 lg 1
järgi kvalifitseeritavate süütegude eest (20.06.2015 toime pandud süütegude eest), s.h
mootorsõiduki juhtimise eest vastava kategooria mootorsõiduki juhtimisõiguseta isiku poolt
juhtis tahtlikult ja uuesti, s.o süstemaatiliselt mootorsõidukit, omamata vastava kategooria
mootorsõiduki juhtimisõigust, nimelt:
    - 01.06.2015 kella 03.47 ajal Tallinnas, Liivalaia 33 asuva Olympic kasiino juures juhtis
        mootorsõidukit Opel Omega Caravan, registreerimismärgiga XXX;
    - 11.09.2015 kella 00.15 ajal Tallinnas, Madala tn 3 maja juures juhtis mootorsõidukit
        Peugeot 406, registreerimismärgiga XXX, millega rikkus süstemaatiliselt LS § 94 lg 1
        /mootorsõidukit võib juhtida isik, kellel on vastava kategooria mootorsõiduki
        juhtimisõigus ning kelle juhtimisõigust ei ole peatatud, ära võetud või kehtetuks
        tunnistatud või keda ei ole juhtimisel kõrvaldatud/ nõuet.
Seega Roman Võrovski pani toime mootorsõiduki juhtimise vastava kategooria mootorsõiduki
juhtimisõiguseta isiku poolt süstemaatiliselt, s.o KarS § 4231 järgi kvalifitseeritava kuriteo.

Kokkulepe
Süüdistatava, kaitsja ja prokuröri vahel sõlmitud kokkuleppe kohaselt on süüdistatava Roman
Võrovski karistuseks KarS § 121 lg 2 p 3 järgi vangistus 1 aasta ja 6 kuud, KarS § 424 järgi
vangistus 1 aasta 6 kuud, KarS § 4231 järgi vangistus viis kuud. KarS § 63 lg 2 ja 64 alusel,
suurendades üksikkaristustest raskeimat, mõista liitkaristuseks vangistus 1 aasta ja 11 kuud.
KarS § 74 lg 1 ja 3 sätete alusel taotleb prokurör määrata, et mõistetud karistust ei pöörata
täitmisele, kui Roman Võrovski ei pane 2- aastase katseaja kestel toime uut kuritegu ning järgib
talle käitumiskontrolli ajaks pandud KarS §-s 75 lg 1 sätestatud järgmisi kontrollnõudeid ning
kohustusi:1) elama kohtu määratud alalises elukohas; 2) ilmuma kriminaalhooldaja määratud
ajavahemike järel kriminaalhooldusosakonda registreerimisele; 3) alluma kriminaalhooldaja
kontrollile oma elukohas ning esitama talle andmeid oma kohustuste täitmise ja elatusvahendite
kohta; 4) saama kriminaalhooldusametnikult eelneva loa elukohast lahkumiseks Eesti
territooriumi     piires    kauemaks     kui      viieteistkümneks     päevaks;       5)    saama
kriminaalhooldusametnikult eelneva loa elu-, töö- või õppimiskoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks. Karistuse täitmisele pööramisel lugeda kantuks R. Võrovski
kahtlustatavana kinnipidamise aeg 20.02.2015-21.02.2015, so kaks päeva.

                                                                                               3
Kriminaalmenetluse kuludeks on kaitsjatasu kohtueelses menetluses- 216 eurot, joobeseisundi
tuvastamise kulud, kokku 131 eurot ja sundraha – 645 eurot. Määrata, et Roman Võrovski võib
menetluskulud tasuda ositi ühe aasta jooksul.

Kohus juhindub KrMS § 248 lg 1 p. 5.


(digitaalselt allkirjastatud)
Aime Ivanson
kohtunik




                                                                                          4
