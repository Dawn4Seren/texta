                          KOHTUOTSUS
                               EESTI VABARIIGI NIMEL


 Kohus                         Viru Maakohus

 Otsuse tegemise aeg ja koht   08.12.2016, Rakvere kohtumaja, kirjalik menetlus

 Kriminaalasja number          1-16-9521

 Kohtunik                      Kristel Vedro

 Prokurör                      Viru Ringkonnaprokuratuuri abiprokurör Enn Pustak

 Kaitsja                       vandeadvokaadi abi Heiki Kuningas määratud korras

 Kriminaalasi                  Ovod Markelov           süüdistatuna   KarS   §   424   järgi
                               käskmenetluses

 Süüdistatav                   OVOD MARKELOV, isikukood 38705235714, Eesti
                               Vabariigi kodanik; elukoht: xxxx; põhiharidus; emakeel
                               eesti keel; töökoht xxxx; varem kriminaalkorras karistatud
                               1-l korral, s.o Viru Maakohtu 18.07.2012 otsusega mõisteti
                               KarS § 121 järgi karistuseks 6 kuud vangistust tingimisi 18-
                               kuulise katseajaga; väärteokorras karistatud 1-l korral

RESOLUTSIOON
Juhindudes Kriminaalmenetluse seadustiku (KrMS) § 251 lg 1, § 253 p 1, § 254 kohtunik

                                           otsustas:

Süüdi tunnistada OVOD MARKELOV KarS § 424 järgi ja karistada teda rahalise
karistusega 90 (üheksakümmend) miinimumpäevamäära ulatuses, s.o summas
900 (üheksasada) eurot.

KarS § 66 lg 1 ja 3 alusel tasuda rahaline karistus ositi 12 (kaheteistkümne) kuu jooksul
alates    kohtuotsuse     jõustumisele     järgnevast      kuust    igakuiselt  vähemalt
75 (seitsekümmend viis) eurot.

Rahalise karistuse osamaksed tuleb tasuda Maksu- ja Tolliameti arveldusarvele nr
EE351010052031000004 (SEB PANK), nr EE502200221014193355 (SWEDBANK), nr
EE401700017002872300 (NORDEA PANK), nr EE873300333499990003 (DANSKE
BANK) viitenumbriga 99916400009227 ja selgitusega: „Ovod Markelov, 1-16-9521,
rahalise karistuse osamakse“. Kui osamakse pole tähtaegselt tasutud, suunatakse nõue



                                                                                               1
täies ulatuses täitemenetluse läbiviimiseks kohtutäiturile täitemenetluse seadustikus
sätestatud korras.

KrMS § 175 lg 1 p 9 ja § 179 lg 1 p 2 alusel välja mõista Ovod Markelovilt menetluskuluna
sundraha summas 645 (kuussada nelikümmend viis) eurot riigituludesse.

KrMS § 175 lg 1 p 4 alusel välja mõista Ovod Markelovilt menetluskuluna kaitsjatasu
48 (nelikümmend kaheksa) eurot riigituludesse adv. Heiki Kuninga poolt osutatud
õigusabi eest.

Menetluskulud kokku summas 693 (kuussada üheksakümmend kolm) eurot tuleb tasuda
30 päeva jooksul alates kohtuotsuse jõustumisest Maksu- ja Tolliameti arveldusarvele
SEB Pank EE351010052031000004, Swedbank EE502200221014193355, Nordea Pank
EE401700017002872300 või Danske Bank EE873300333499990003, viitenumbriga
99916700089015 ja selgitusega: „Ovod Markelov, 1-16-9521, menetluskulud“. Kui
menetluskulud ei ole tähtajaks tasutud, pööratakse otsus tasumata osas täitmisele
kohtutäituri kaudu täitemenetluse seadustikus sätestatud korras.

Edasikaebamise kord
Süüdistataval ja kaitsjal on õigus käskmenetluses tehtud kohtuotsuse kättesaamisest
alates viieteistkümne päeva jooksul taotleda, et kohus arutaks kriminaalasja üldkorras.
Kui süüdistatav ega kaitsja ei taotle, et kohus arutaks kriminaalasja üldkorras,
käskmenetluses tehtud kohtuotsus jõustub.

I Süüdistuse sisu

Ovod Markelovi süüdistatakse selles, et tema juhtis alkoholijoobes olles 24.06.2016 kella 03.00
paiku Kunda linnas Selja tee 11 maja juures motorollerit xxxx registreerimismärgiga xxxx.
Alkoholijoove tuvastatud tõendusliku alkomeetriga Dräger Alcotest 7110 EST seeria nr ARAF-
0024 mõõtmise lõplik tulem 0,87 mg/l väljahingatavas õhus.

Seega Ovod Markelov, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.

II Prokuröri ettepanek

Prokurör teeb ettepaneku tunnistada Ovod Markelov süüdi KarS § 424 järgi ja karistada teda
rahalise karistusega 90 päevamäära ulatuses, mis arvestades päevamäärana 10 eurot, moodustab
900 eurot. Vastavalt KarS § 66 lg 1 ja 3 palub prokurör määrata rahalise karistuse tasumine
ositi 12 kuu jooksul kohtuotsuse jõustumisele järgnevast kuust alates igakuiselt vähemalt
75 eurot.

III Kohtu põhjendused

KrMS § 251 lg 1 sätestab, et kui teise astme kuriteos, mille eest prokurör peab võimalikuks
kohaldada põhikaristusena rahalist karistust, on tõendamiseseme asjaolud selged, võib kohus
prokuratuuri taotlusel lahendada kriminaalasja käskmenetluses.




                                                                                             2
KrMS § 253 p 1 kohaselt teeb kohtunik kriminaalasja kohtusse saabumisel, kuid mitte enne
viieteistkümne päeva möödumist süüdistusakti süüdistatavale ja kaitsjale edastamisest, pärast
kriminaalasja kohtualluvuse kontrollimist kohtuotsuse käskmenetluses KrMS § 254 järgi.

Vastavalt KrMS § 254 lg 1, kui kohtunik nõustub järeldustega, mis on esitatud süüdistusaktis
süüdistuse tõendatuse ning karistuse määra kohta, koostab ta kohtuotsuse.

Kriminaalasi ning süüdistusakt Ovod Markelovi süüdistuses saabus kohtusse 30.10.2016.
Süüdistusakti koopia on süüdistatavale ja kaitsjale edastatud 30.10.2016. Süüdistatav ja kaitsja
kohtule tulenevalt KrMS § 252 lg 3 omapoolset kirjalikku seisukohta kriminaalasja
lahendamise kohta esitanud ei ole.

Kohtunik nõustub järeldustega, mis on esitatud süüdistusaktis süüdistuse tõendatuse ning
karistuse määramise kohta. Tegemist on teise astme kuriteoga. Tõendamiseseme asjaolud on
selged ning vastavalt prokuröri taotlusele on põhjendatud asja lahendamine käskmenetluses
KrMS § 251 alusel.

Kohus Ovod Markelovi käitumises õigusvastasust ega süüd välistavaid asjaolusid ei tuvastanud
ja on seisukohal, et süüdistatav pani toime talle inkrimineeritava kuriteo.

KarS § 424 näeb karistusena ette rahalise karistuse või kuni kolmeaastase vangistuse. KarS
§ 44 lg 1 ja 2 kohaselt võib kohus kuriteo eest mõista rahalise karistuse kolmkümmend kuni
viissada päevamäära. Rahalise karistuse päevamäära suuruse arvutab kohus süüdlase keskmise
päevasissetuleku alusel. Kohus võib päevamäära suurust vähendada erandlike asjaolude tõttu
või suurendada süüdlase elatustasemest lähtudes. Arvestatud päevamäära suurus ei või olla
väiksem kui miinimumpäevamäär. Miinimumpäevamäära suurus on 10 eurot. Prokuratuuri
teatisest nähtub, et Ovod Markelovi päevamäära suurus on 1.30 eurot. Seega tuleb Ovod
Markelovi puhul kohaldada miinimumpäevamäära.

KarS § 56 lg 1 näeb isiku karistamise alusena ette isiku süü. Karistuse mõistmisel kohtu poolt
arvestatakse kergendavaid ja raskendavaid asjaolusid, võimalust mõjutada süüdlast edaspidi
hoiduma süütegude toimepanemisest ja õiguskorra kaitsmise huvisid. Süüdistatava Ovod
Markelovi puhul puuduvad nii karistust kergendavad kui ka karistust raskendavad asjaolud.

Kohus leiab, et süüdistatava Ovod Markelov puhul on karistuse eesmärk saavutatav rahalise
karistuse mõistmisega.

IV Kohtu seisukoht menetluskulude osas

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva kohtuotsusega
kaasnev sundraha, mis teise astme kuriteo puhul on 1,5 palga alammäära, s.o 645 eurot ja KrMS
§ 175 lg 1 p 4 alusel kaitsjatasu summas 48 eurot.


(allkirjastatud digitaalselt)

Kristel Vedro
kohtunik


                                                                                              3
