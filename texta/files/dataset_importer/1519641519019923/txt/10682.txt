                        KOHTUOTSUS
                              EESTI VABARIIGI NIMEL




Kohus                            Harju Maakohus

Otsuse tegemise aeg ja koht      14.07.2016.a Liivalaia kohtumaja, Tallinn

Kriminaalasja number             1-16-5940 (15230104854)

Kohtunik                         Aulike Salo

Sekretär                         Liilia Rehhovskaja

Tõlk                             Katrin-Jana Vaab

Prokurör                         Natalia Miilvee

Menetluse liik                   kokkuleppemenetlus

Süüdistatavad:
Mihhail Tulaidan: isikukood 36507130222; määratlemata kodakondsusega; emakeel: vene
keel; keskharidusega; elukoht: XXX; viibib Põhja Prefektuuri arestimajas; töökoht: puudub;
varem kriminaal- ja väärteokorras karistatud
Tõkend – kahtlustatavana kinni peetud 04.07.2016.a. Vahistatud Harju Maakohtu 06.07.2016.a
määrusega.

süüdistuses KarS § 200 lg 2 p 4 järgi

RESOLUTSIOON

Tunnistada süüdi Mihhail Tulaidan KarS § 200 lg 2 p 4 järgi ning karistada teda vangistusega 3
(kolm) aastat.

Mihhail Tulaidanile mõistetud vangistuse ärakandmist arvestada alates Mihhail Tulaidani
kahtlustatavana kinnipidamisest, s.o alates 04.07.2016.a.

Mihhail Tulaidani suhtes kohaldatud tõkend, vahistamine, tühistada kohtuotsuse jõustumisel.

KrMS § 175, § 179 alusel välja mõista Mihhail Tulaidanilt riigituludesse:

-       sundraha 2,5 palga alammääras – 1075 eurot
-       määratud kaitsjale makstud tasu – 168 eurot
KrMS § 180 lg 3 alusel määrata, et kriminaalmenetluse kulud tuleb süüdistatavatel tasuda 12
(kaheteistkümne) kuu jooksul igakuiste maksetena, ühes kuus kuulub tasumisele mitte vähem kui
103,58 eurot kohtuotsuse jõustumisest arvates Maksu- ja Tolliameti arveldusarvele
EE351010052031000004            SEB       Pank,        EE502200221014193355            Swedbank,
EE873300333499990003 Danske Bank või EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi kaudu
koos lahendiga. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

Tsiviilhagi

Kannatanu Jan Hendrik van der Veen poolt esitatud tsiviilhagi rahuldada täies ulatuses ning VÕS
§ 1043 ja § 1045 lg 1 p 5, TsMS § 440 lg 1 alusel välja mõista Mihhail Tulaidanilt XXX kasuks
1416 eurot, mis tuleb kanda kannatanu arveldusarvele nr XXX ING Bank märkides selgitusena
„Mihhail Tulaidan, 1-16-5940, tsiviilhagi“.

EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS §
318 lg 4 sätestatud juhtudel. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia Kohtumajale.

SÜÜDISTUS JA KOKKULEPPE SISU

Mihhail Tulaidanit süüdistatakse selles, tema 06.09.2015.a kl 16 paiku Tallinnas Kalaranna 2
asuvas Patarei vangla muuseumis ründas raha äravõtmise eesmärgil XXX, kes eelnevalt palus
temale varasemalt võõralt M.Tulaidanilt näidata temale, turistile teed Patarei vangla muuseumi.
Mihhail Tulaidan haaras XXXlt selja tagant parema käega lõua alt kinni ning lõi teda kohe teise
käe rusikaga korduvalt vastu nägu, tekitades kannatanule füüsilist valu ja tervisekahjustusi -
kriimustusi silmade vahel, parema silma laul, ninajuurel, paistetust vasakul põsel ja mille
tulemusel purunes XXX nägemisprillide üks sang. Samas nõudis Mihhail Tulaidan kannatanult
raha, kes vägivalla mõjul allus nõudele ja andis tal rahakotis olnud 10-eurose kupüüri. Kuna
Mihhail Tulaidan jätkas raha nõudmist, kallas kannatanu rahakotist M. Tulaidanile kätte kogu
seal olnud metallraha, ca 6 euro väärtuses münte, misjärel Mihhail Tulaidan lahkus
sündmuskohalt.

Oma tegevusega pani Mihhail Tulaidan toime võõra vallasasja äravõtmise selle ebaseadusliku
omastamise eesmärgil, vägivallaga, varem röövimise toime pannud isikuna, s.o KarS § 200 lg 2
p 4 järgi kvalifitseeritava kuriteo.



                                                                                                2
Vastavalt kokkuleppele nõuab prokurör KarS § 200 lg 2 p 4 järgi Mihhail Tulaidani karistamist
vangistusega 3 aastat. KarS § 68 lg 1 alusel arvata kantud karistuse hulka eelvangistus ja
karistuse alguseks lugeda 04.07.2016.a.

Toimunud kokkuleppemenetluse läbirääkimiste käigus prokuratuur, süüdistatav ja tema kaitsja
jõudsid KrMS § 245 lg 1 sätestatud tingimustes kokkuleppele.

Süüdistatav Mihhail Tulaidan nõustus Harju Maakohtu Liivalaia kohtumajas toimunud
kohtuistungil sõlmitud kokkuleppega ja prokurör taotles kohtult sõlmitud kokkuleppe
kinnitamist.

KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatavad
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.

Arvestades eeltoodut tuleb Mihhail Tulaidan temale esitatud süüdistuses KarS § 200 lg 2 p 4
järgi süüdi mõista ja talle karistus mõista vastavalt kokkuleppele. Taotletud karistus vastab
Mihhail Tulaidani süü suurusele ning karistuse eesmärkidele.

Kohtueelses menetluses on kannatanu XXX esitanud tsiviilhagi varalise kahju nõudes
süüdistatava Mihhail Tulaidani vastu. VÕS § 1043 ja § 1045 lg 1 p 5, TsMS § 440 lg 1 alusel
mõistab kohus tekitatud kahju välja süüdistatavalt kannatanu kasuks.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seega tuleb Mihhail Tulaidanilt välja mõista sundraha 1075 eurot ning määratud
kaitsjale makstud tasu summas 168 eurot. Kohus nõustub kokkuleppes märgituga, et
kriminaalmenetluse kulud tuleb süüdistataval hüvitada ositi 12 kuu jooksul. Seega kuulub ühes
kuus tasumisele mitte vähem kui 103,58 eurot.

Kohus juhindus KrMS § 248 lg 1 p 5; § 249; § 311; 313 sätetest.


Aulike Salo
Kohtunik




                                                                                           3
