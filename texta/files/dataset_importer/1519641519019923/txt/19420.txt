                         KOHTUOTSUS
                             EESTI VABARIIGI NIMEL
                                       Lõpposa

Kohus                             Tartu Maakohus

Otsuse kuulutamise aeg ja koht    4. aprill 2016.a, Võru kohtumaja

Väärteoasja number                4-16-846

Kohtunik                          Marju Persidskaja

Kohtuistungi sekretär             Lembi Looga

Väärteoasi                        Siim Pallo väärteoasi Liiklusseaduse (LS) § 201 lg 2 ja §
                                  224 lg 2 järgi
Menetlusalune isik                Siim Pallo, isikukood xxxxxxxxxxx; Eesti Vabariigi
                                  kodanik; emakeel: eesti keel; elukoht: xxxxxxxxxxx-
                                  xxxxxxxxxxxxxxxxxxxxxxxxxxxxxxxxxxxxxxx;
                                  põhiharidus; ei tööta; kriminaalkorras karistamata;
                                  väärteokorras karistatud kuuel korral, viimati PPA Lõuna
                                  Prefektuuri 07.10.2015.a otsusega nr 2860,15,001426/2
                                  LS § 201 lg 2 järgi rahatrahviga 200 eurot.

Kohtuvälise menetleja esindaja    Lõuna Prefektuuri esindaja T. T.

LÕPPOSA

Juhindudes Karistusseadustiku (KarS) §-dest 48, 69 ja Väärteomenetluse seadustiku
(VTMS) §-dest 83 p 2, 107 lg 1 p 1, 108, 113; kohus
otsustas:
   1. Süüdi tunnistada Siim Pallo Liiklusseaduse § 201 lg 2 ja § 224 lg 2 järgi ning KarS
      § 63 sätete alusel mõista karistuseks 20 (kakskümmend) päeva aresti.
   2. KarS § 69 lg-te 1, 2 ja 3 alusel ning menetlusaluse isiku Siim Pallo nõusolekul
      asendada Siim Pallole karistuseks mõistetud 20 (kakskümmend) päeva aresti 20
      (kahekümne) tunni üldkasuliku tööga, mille tegemise tähtajaks määrata 1 (üks)
      kuu kohtuotsuse jõustumisest.
   3. Üldkasuliku töö tegemine toimub Lõuna Prefektuuri kaudu. Üldkasuliku töö eest
      tasu ei maksta.
   4. Üldkasuliku töö teostamiseks tuleb Siim Pallol ühendust võtta Lõuna Prefektuuri
      Tartu politseijaoskonna ennetus- ja menetlustalituse menetlusteenistuse
       vanemspetsialisti A. M. , tel: xxxxxxxxxxxxxxxxx, Riia 132, Tartu linn, Tartu
       maakond, a. @politsei.ee.
    5. Selgitada Siim Pallole, et KarS § 69 lg 6 kohaselt, kui süüdlane hoidub kõrvale
       üldkasuliku töö tegemisest, võib kohus pöörata aresti täitmisele.
    6. Saata kohtuotsus täitmiseks Politsei- ja Piirivalveameti Lõuna prefektuurile ning
       Siim Pallole.

Edasikaebamise kord

Apellatsiooniõiguse kasutamise soovist tuleb Tartu Maakohtu Võru kohtumajale kirjalikult
teatada 7 (seitsme) päeva jooksul alates kohtuotsuse lõpposa kuulutamisest. Kui üks
kohtumenetluse pool on 7 (seitsme) päeva jooksul alates kohtuotsuse lõpposa kuulutamisest
teatanud apellatsiooniõiguse kasutamise soovist ega ole sellest loobunud, on ülejäänud
kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Kohtumenetluse poole soovist kasutada
apellatsiooniõigust või teate esitamise järel apellatsiooniõiguse kasutamisest loobuda teatab
maakohus teisele kohtumenetluse poolele kirjalikult.

Apellatsiooniõiguse kasutamise korral on kohtuotsus Võru kohtumaja kantseleis kättesaadav
alates 28. aprillist 2016.a kella 14.00-st. Apellatsioon esitatakse ringkonnakohtule 15
(viieteistkümne) päeva jooksul alates päevast, millal maakohtu otsus on kohtumenetluse
pooltele kohtus tutvumiseks kättesaadav.

Kohtumenetluse pool võib loobuda apellatsiooniõigusest kohe. Kui kõik kohtumenetluse
pooled loobuvad apellatsiooniõigusest või ükski kohtumenetluse pool ei teata ettenähtud
tähtajaks oma soovist kasutada apellatsiooniõigust, vormistatakse kohtuotsus ainult selle
lõpposana.

Väärteo kirjeldus

Siim Pallo 18.01.2016.a kella 20.35 ajal Võru maakonnas Võru linnas Kubja tee 8 liikudes
Kose tee suunas juhtis mootorsõidukit xxxxxxxxxxxxxxxx.nr xxxxxx isikuna, kelle ühes liitris
väljahingatavas õhus oli alkoholisisaldus mitte väiksem kui 0,60 mg/l. Tõendusliku alkomeetri
mõõtetulemus 0,65 mg/l +/- 0,05 mg/l, olles eelnevalt patrullpolitseiametnik H. R. -a poolt
06.10.2015 sõiduki juhtimiselt kõrvaldatud. Juhtis mootorsõidukit omamata vastava
kategooria mootorsõiduki juhtimise õigust. Juht oli varem sõiduki juhtimiselt kõrvaldatud.

Sellise tegevusega rikkus Siim Pallo Liiklusseaduse § 69 lg 3 ja § 90 lg 1 p 1, 3 nõudeid, mis
on kvalifitseeritav Liiklusseaduse § 224 lg 2 ja § 201 lg 2 järgi.



/allkirjastatud digitaalselt/
Marju Persidskaja
kohtunik




                                            2 (2)
