                                 KOHTUOTSUS
                               EESTI VABARIIGI NIMEL

 Kohus                             Viru Maakohus

 Otsuse tegemise aeg ja koht       29. märts 2016, Rakvere kohtumajas

 Kriminaalasja number              1-16-2552

 Kohtunik                          Anu Ammer
 Kohtuistungi sekretär             Kätlin Koidumäe
 Prokurör                          Elle Karm

 Kriminaalasi                      Taimo Ilves süüdistuses KarS § 424 järgi

 Menetlusliik                      Kiirmenetlus kokkuleppemenetluse kaudu

                                   TAIMO ILVES, i.k. 36408015222; Eesti kodakondsus; kesk-
                                   eriharidusega; emakeel eesti keel; töökoht: xxxx; elukoht
 Süüdistatav                       Eestis: xxxx; elukoht Soomes: xxxx; varasem karistatus: 1
                                   kehtiv väärteokaristus; 1 kehtiv kriminaalkaristus-22.04.2014
                                   Viru Maakohtu kohtuotsusega KarS § 424 järgi ja KarS § 68 lg
                                   1 ja § 73 lg 1 alusel 3 kuu ja 27 päevase tingimisi vangistusega
                                   3 aastase katseajaga; tõkend puudub

 Kohaldatud õigusnormid            KrMS § 239-250, 2561-2565; 313-319; 175 lg 1 p 4 ja 9; 179 lg
                                   1 p 2, § 180 lg 3 ja KarS § 66 lg 1 ja 3


 RESOLUTSIOON
TAIMO ILVES süüdi mõista KarS § 424 järgi kvalifitseeritava kuriteo toimepanemises
ja karistuseks mõista 1 (üks) aasta vangistust.

KarS § 65 lg 2 alusel suurendada Taimo Ilvesele mõistetavat karistust 22.04.2014 Viru
Maakohtu Jõhvi kohtumaja otsusega mõistetud ja ära kandmata karistuse 3 kuud ja 27
päeva vangistuse võrra, mõistes liitkaristuseks 1 (üks) aasta 3 (kolm) kuud 27 päeva
vangistust.

KarS § 68 lg 1 alusel lugeda karistusaja hulka eelvangistuse aeg 27.03.2016 kell 15.30 -
29.03.2016, s.o 3 päeva, lugedes lõplikuks karistuseks 1 (üks) aasta 3 (kolm) kuud ja 24
(kakskümmend neli) päeva vangistust.
KarS § 74 lg 5 ja KarS § 69 lg 1 ja 3 alusel asendada vangistus 474 tunni üldkasuliku
tööga. Üldkasuliku töö tegemise tähtajaks määrata 1 (üks) aasta.

KarS § 69 lg 4 alusel allutada Taimo Ilves üldkasuliku töö tegemise ajal
kriminaalhooldaja käitumiskontrollile ja kohustada teda katseajal järgima KarS § 75 lg
1 toodud kontrollnõudeid:
1) elama kohtu määratud alalises elukohas: xxxx
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha
vahetamiseks.
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 83 lg 1 alusel konfiskeerida Taimo Ilvesele kuuluv mootorsõiduk xxxx
registreerimismärgiga xxxx kui kuriteo toimepanemise vahend. Sõiduk asub hoiul
Rakvere politseijaoskonnas Fr. R. Kreutzwaldi 5a Rakvere; sõiduki võtmed asuvad
kriminaalasja juures.

Mõista Taimo Ilveselt riigituludesse menetluskuluna: 645,00 eurot sundraha KrMS § 175
lg 1 p 9 ja § 179 lg 1 p 2 alusel, 46,80 eurot kriminaalasja menetlemisega tekkinud muu
kulu KrMS § 175 lg 1 p 10 alusel ja 96,00 eurot kaitsjatasu vandeadvokaat Anti Aasmaa
poolt õigusabi osutamise eest KrMS § 175 lg 1 p 4 alusel. KrMS § 2565 lg 2 alusel
vähendada sundraha ¼ s.o 161,25 euro võrra.

KarS § 66 lg 1 ja 3 alusel võimaldada menetluskulu kokku summas 626,55 eurot tasuda
ositi 12 kuu jooksul, tasudes alates aprillikuust 2016 igakuiselt vähemalt 52,21 eurot,
lõpetades menetluskulude tasumise hiljemalt 31.03.2017 viimase osamaksega 52,24 eurot.

Menetluskulu osamaksed tasuda Maksu- ja Tolliameti arveldusarvele SEB Pank
EE351010052031000004,   Swedbank   EE502200221014193355,     Nordea     Pank
EE401700017002872300, Danske bank EE873300333499990003. Maksekorraldusele
märkida viitenumber 99916700022975    ning selgitus: „Taimo Ilves, 1-16-2552,
menetluskulu osamakse.“

Kui menetluskulu osamakse pole tähtaegselt tasutud, suunatakse nõue täies ulatuses
täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni juhul, kui kokkuleppes kirjeldatud tegu ei ole kuritegu, see on Karistusseadustiku
järgi ebaõigesti kvalifitseeritud või kui süüdistatavale on kuriteo eest mõistetud karistus, mida
seadus selle eest ette ei näe. Apellatsioon esitatakse Tartu Ringkonnakohtule kirjalikult 15
päeva jooksul, alates päevast, mil kohtumenetluse poolel on võimalik kohtus tutvuda
kohtuotsusega.

I SÜÜDISTUS

Taimo Ilvest süüdistatakse selles, et tema, omamata vastava kategooria mootorsõiduki
juhtimisõigust ja olles alkoholijoobes, juhtis 27.03.2016 kella 11.55 paiku Lääne-Virumaal
Rakvere vallas Pärnu-Rakvere-Sõmeru mnt. 170 km.-l mootorsõidukit xxxx
registreerimismärgiga xxxx liikudes xxxx suunas.

Taimo Ilvese joove tuvastati tõendusliku alkomeetriga Dräger Alcotest 7110, seeria nr ARBK-
0025, mille mõõtetulemus oli 0,99 mg/l. Vastavalt Liiklusseaduse § 69 lg 1 ei tohi juht olla
joobeseisundis ning vastavalt § 69 lg 2 p 1 loetakse alkoholijoobes olevaks juhti, kelle
väljahingatavas õhus on alkoholi 0,75 mg ühe liitri kohta või rohkem.

Seega Taimo Ilves, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.

Prokurör teeb ettepaneku: tunnistada Taimo Ilves süüdi KarS § 424 järgi ja mõista talle
karistuseks 1 aasta vangistust. KarS § 65 lg 2 alusel suurendada Taimo Ilvesele mõistetavat
karistust 22.04.2014 Viru Maakohtu Jõhvi kohtumaja otsusega mõistetud ja ära kandmata
karistuse 3 kuud ja 27 päeva vangistuse võrra, mõistes liitkaristuseks 1 (üks) aasta 3 (kolm)
kuud 27 päeva vangistust. KarS § 68 lg 1 alusel lugeda karistusaja hulka eelvangistuse aeg
27.03.2016 kell 15.30 - 29.03.2016 s.o 3 päeva, lugedes lõplikuks karistuseks 1 (üks) aasta 3
(kolm) kuud ja 24 (kakskümmend neli) päeva vangistust. KarS § 74 lg 5 ja KarS § 69 lg 1 ja
3 alusel asendada vangistus 474 tunni üldkasuliku tööga. Üldkasuliku töö tegemise tähtajaks
määrata 1 (üks) aasta. KarS § 69 lg 4 alusel allutada Taimo Ilves üldkasuliku töö tegemise ajal
kriminaalhooldaja käitumiskontrollile ja kohustada teda katseajal järgima KarS § 75 lg 1 toodud
kontrollnõudeid. KarS § 83 lg 1 alusel konfiskeerida Taimo Ilvesele kuuluv mootorsõiduk xxxx
registreerimismärgiga xxxx kui kuriteo toimepanemise vahend. Sõiduk asub hoiul Rakvere
politseijaoskonnas Fr. R. Kreutzwaldi 5a Rakvere; sõiduki võtmed asuvad kriminaaltoimiku
juures.
Menetluskulud:
KrMS § 175 lg 1 p 10 alusel transporditeenuse kulu 46,80 eurot;
KrMS § 175 lg 1 p 4 alusel riigi poolt määratud kaitsjale vandeadvokaat Anti Aasmaa poolt
osutatud riigi õigusabi kulu 96.- eurot;
KrMS § 175 lg 1 p 9, § 179 lg 1 p 2 alusel süüdimõistva kohtuotsusega kaasnev sundraha, mis
on II astme kuriteo korral 1,5 kuupalga alammäära, s.o 645.- eurot;
KrMS § 2565 lg 2 alusel vähendada sundraha suurust 1/4 ulatuses (s.o 161,25 euro võrra);
KrMS § 180 lg 3 ja KarS § 66 lg 3 alusel võimaldada kriminaalmenetluse kulud kokku summas
626,55 eurot (483,75 + 96.-+ 46,80) tasuda ositi 1 aasta jooksul igakuiste osamaksetena alates
kohtuotsuse jõustumisest.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu ja kuriteo kvalifikatsiooniga ning jõudsid kokkuleppele prokuröri poolt
kohtus nõutava karistuse liigis ja määras.


II KOHTU PÕHJENDUSED
Süüdistatav Taimo Ilves avaldas kohtuistungil, et ta on kokkuleppest aru saanud ja nõustus
sellega. Kokkuleppe arutamise põhjal tegi kohus järelduse, et süüdistatav Taimo Ilves on
kokkulepet sõlmides väljendanud oma tõelist tahet ja asja menetlemisel on järgitud
kokkuleppemenetlust reguleerivaid sätteid.

Taimo Ilves tuleb süüdi tunnistada KarS § 424 järgi ning mõista talle karistus vastavalt
kokkuleppele. Kuna süüdistatava poolt hüvitatavad menetluskulud kuuluvad alates 29. märtsist
2015 kokkuleppe esemesse (Riigikohtu lahendi nr 3-1-1-7-16 p 5.2), siis kinnitab kohus
kokkuleppe kõigis kokkuleppe punktides, sh ka menetluskulude ositi tasumises.


/allkirjastatud digitaalselt/

Anu Ammer
kohtunik
