                               KOHTUOTSUS
                                 EESTI VABARIIGI NIMEL


Kohus                            Pärnu Maakohus

Kohtunik                         Lea Pavelson

Kohtuistungi sekretär            Aivi Meister

Prokurör                         Milvi Pruus

Otsuse tegemise aeg ja koht      23.september 2016.a. Rapla
Kohtuistungi aeg                 23.september 2016.a.

Kriminaalasja number             1-16-8157
Kriminaalasi                     Peep Mikkus süüdistusasi KarS § 121 lg 2 p 2 järgi kiirmenetluses.

Süüdistatav                      Peep Mikkus, isikukood 36605170341, EV kodanik, emakeel
                                 eesti, vallaline, põhiharidusega, invaliidsuspensionär, viimati
                                 kriminaalkorras karistatud 21.05.2015 KarS § 121 järgi
                                 vangistusega 1 kuu, mida ei pööratud täitmisele 1 aastase
                                 katseajaga, elukoht xxxx tn x, xxxx alev, xxxxxx maakond.
Kaitsja                          vandeadvokaat Matti Reinsalu

RESOLUTSIOON

Süüdi tunnistada Peep Mikkus kuriteos KarS § 121 lg 2 p 2 järgi ja karistada teda vangistusega üks
(1) aasta. Seoses kahtlustatavana kinnipidamisega 22.-23.09.2016.a. lugeda kaks (2) päeva kantuks
ja vangistuse kandmata osaks jääb üksteist (11) kuud ja kakskümmend kaheksa (28) päeva.

KarS § 74 lg 2 alusel määrata, et mõistetud vangistusest tuleb Peep Mikkusel koheselt ära kanda 1
(üks) kuu vangistust. Karistuse kandmise aja alguseks lugeda tema poolt karistuse kandmisele
asumine peale kohtuotsuse jõustumist.

KarS § 74 lg 1 ja 3 alusel jätta ülejäänud vangistus, s.o 10 (kümme) kuud ja 28 (kakskümmend
kaheksa) päeva tingimuslikult täitmisele pööramata, kui Peep Mikkus 18 (kaheksateist) kuulise
katseaja jooksul ei pane toime tahtlikku kuritegu, täidab KarS § 75 lg 1 ette nähtud käitumiskontrolli
nõudeid: elab kohtule avaldatud elukohas, ilmub määratud aegadel kriminaalhooldaja juurde
registreerimistele, allub oma elukohas kriminaalhooldaja kontrollile, esitab kriminaalhooldajale
andmeid oma kohustuste täitmise ja elatusvahendite kohta, Eesti Vabariigi piires kauemaks kui
viieteistkümneks päevaks oma elukohast lahkumiseks, Eesti Vabariigist lahkumiseks, väljaspool
Eesti Vabariiki viibimiseks ja elu- või töökoha vahetamiseks taotleb kriminaalhooldajalt eelneva
loa.

KarS § 75 lg 2 p 2 alusel kohustada Peep Mikkust katseajal mitte tarvitama alkoholi.

Välja mõista Peep Mikkuselt riigi tuludesse 322.50 eurot sundraha ja 96,48 eurot määratud kaitsja
tasu hüvituseks.

Sundraha ja kaitsja tasu kokku 418,98 eurot on võimalik tasuda ositi kaheteist (12) kuu jooksul
arvates kohtuotsuse jõustumisest, s.o ühes kuus 34,91 eurot. Osamaksed tuleb tasuda Maksu- ja
Tolliameti kontole nr EE351010052031000004 SEB Pank AS-is, EE502200221014193355
Swedbank AS-is, EE401700017002872300 Nordea Bank Finland PLC Eesti filiaalis või
EE873300333499990003 Danske Bank AS Eesti filiaalis. Tasumisel märkida viitenumber
99916700068395 ja selgituseks kohtuasja nr 1-16-8157. Maksete mittetasumise korral saadetakse
kohtuotsus menetluskulude sissenõudmise osas sundtäitmisele.

Edasikaebamise kord

Kohtuotsusele võib esitada viieteistkümne (15) päeva jooksul arvates kohtuotsuse kuulutamisele
järgnevast päevast maakohtu kaudu apellatsiooni Tallinna Ringkonnakohtule. Apellatsiooni saab
esitada kriminaalmenetluse normide rikkumise peale ja juhtudel, kui kokkuleppes kirjeldatud tegu ei
ole kuritegu, on ebaõigesti kvalifitseeritud või kui seadus ei näe ette kokku lepitud karistust.
Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Peep Mikkust süüdistatakse KarS § 121 lg 2 p 2 järgi kvalifitseeritavas kehalises väärkohtlemises,
mis seisnes selles, et tema, olles alkoholijoobes, lõi 22.09.2016 kella 19:45 paiku xxxxx maakonnas
xxxxxx alevis xxxx x asuvas eramus oma tugitoolis istuvat ema LM mitmel korral rusikaga näo
piirkonda. L. M võttis enda kaitseks padja ning pani selle oma näo ette, peep Mikkus aga võttis
padja ära ning jätkas löömist rusikaga näo piirkonda, tekitades kannatanule füüsilist valu ning
silmalau ja silmaümbruse pindmised vigastused.
Oma teoga pani Peep Mikkus toime valu ja vigastusi põhjustanud kehalise väärkohtlemise lähi-või
sõltuvussuhtes.

Süüdistatava, tema kaitsja vandeadvokaat Matti Reinsalu ja prokuröri vahel sõlmitud kokkuleppe
kohaselt on karistuseks KarS § 121 lg 2 p 2 järgi ette nähtud kuriteo toimepanemise eest vangistus 1
aasta, millest seoses kahtlustatavana kinnipidamisega 22.-23.09.2016.a. loeti kaks (2) päeva kantuks
ja vangistuse kandmata osaks jäi 11 kuud ja 28 päeva. KarS § 74 lg 2 alusel määrata, et mõistetud
vangistusest tuleb Peep Mikkusel koheselt ära kanda 1 kuu vangistust. Karistuse kandmise aja
alguseks lugeda tema poolt karistuse kandmisele asumine peale kohtuotsuse jõustumist. KarS § 74
lg 1 ja 3 alusel jätta ülejäänud vangistus, s.o 10 kuud ja 28 päeva tingimuslikult täitmisele
pööramata, kui Peep Mikkus 18 kuulise katseaja jooksul ei pane toime tahtlikku kuritegu, täidab
KarS § 75 lg 1 ette nähtud käitumiskontrolli nõudeid KarS § 75 lg 2 p 2 alusel kohustada Peep
Mikkust katseajal mitte tarvitama alkoholi.
Kohtu seisukoht

Süüdistatav tunnistas end täielikult süüdi ja jäi kokkuleppe juurde. Prokurör jäi samuti kokkuleppe
juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja
menetlemisel on järgitud kokkuleppemenetluse sätteid. Seepärast tuleb teha vastavalt kokkuleppele
süüdimõistev otsus.


(allkirjastatud digitaalselt)

Lea Pavelson
kohtunik
