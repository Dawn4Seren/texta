                               KOHTUMÄÄRUS

Kohus                                  Viru Maakohus

Toimiku number                         1-14-10595

Määruse tegemise aeg ja koht           18. augustil 2016 Jõhvi kohtumajas

Kohtunik                               Inna Kirsipuu

Kohtuistungi sekretär, tõlk            Merike Erisalu, tõlk Valentina Michelson-Ipbüker

                                       Viru Vangla Kriminaalhooldusosakonna Jõhvi esinduse
                                       kriminaalhooldusametnik Malle Petersoni 04.08.2016
Erakorraline ettekanne                 erakorraline ettekanne Vjatšeslav Ivanovile Viru Maakohtu
                                       22.01.2015 kohtuotsusega mõistetud karistuse täitmisele
                                       pööramiseks
Süüdimõistetu                          Vjatšeslav Ivanov, isikukood 37312175733, elukoht xxx,
                                       töötu, xxx

Tegi kindlaks:

Kriminaalhooldusametnik Malle Peterson esitas 04.08.2016 Viru Maakohtule taotluse, milles palub
pöörata Vjatšeslav Ivanovile mõistetud karistus täitmisele, kuna viimane rikub talle kohtu poolt
määratud kohustust. Rikkumine seisneb selles, et süüdimõistetu ei ole läbinud alkoholivastast ravi
kohtu poolt määratud tähtajaks.

Vjatšeslav Ivanov tunnistati süüdi Viru Maakohtu 22.01.2015 kohtuotsusega KarS § 121 järgi ja
karistati KarS § 68 lg 1 alusel vangistusega 5 kuud 28 päeva. KarS § 74 lg 1, 3 alusel otsustati
mõistetud vangistust täitmisele mitte pöörata katseajaga 1 aasta 6 kuud. Katseaja kestel kohustus
Vjatšeslav Ivanov täitma KarS § 75 lg 1 p 1-6 sätestatud kontrollnõudeid. Kohtuotsus jõustus
07.02.2015. Kriminaalhoolduse algus 22.01.2015 ja lõpp 21.07.2016.

04.06.2015 Viru Maakohtu määrusega määrati Vjatšeslav Ivanovile katseajaks kohustus mitte
tarvitada alkoholi ning pikendati katseaega 6 kuu võrra, s.o kuni 21.01.2017. Süüdimõistetule
selgitati veelkord kontrollnõuete ja kohustuse täimist. Isik kinnitas vestlusel, et õigused ja
kohustused on talle arusaadavad.

27.06.2016 Viru Maakohtu määrusega määrati Vjatšelav Ivanovile kohustus Kars § 75 lg 2 p 5
alusel läbida alkoholivastane ravi hiljemalt 20.07.2016.

13.07.2016 toimunud registreerimisel selgitas süüdimõistetu, et alkoholivastasel ravil ta käinud ei
ole ning lubas koheselt psühhiaatri juurde aja broneerida.



                                                                                                 1
27.07.2016 registreerimisel selgitas Vjatšeslav Ivanov, et ta ei ole pöördunud psühhiaatri
vastuvõtule, kuna puudusid rahalised võimalused, kuid aeg olevat broneeritud 15.08.2016.

Kriminaalhooldusametnik leiab, et arvestades süüdimõistetu käitumist katseajal, ei ole tingimisi
karistuse kohaldamine tema puhul otstarbekas. Vjatšeslav Ivanov on korduvalt rikkunud katseaja
tingimusi. Katseja kestel on talle kohtu poolt antud korduvalt võimalus edaspidiselt täita katseajaks
määratud kontrollnõudeid ja kohustusi, kuid süüdimõistetu pole vastavasisulisi järeldusi teinud ning
on jätkanud katseaja tingimuste eiramist. Ametnik teeb ettepaneku pöörata Vjatšeslav Ivanovile
määratud karistus täitmisele.

Vjatšeslav Ivanov selgitas kohtuistungil, et Ta läbis alkoholivastase ravi, mille kohta on tal esitada
kohtulöe vastav tõend. Ta palub võimaldada tal jätkama kriminaalhooldusega, sest ta saab oma
probleemist aru, ta ei läbinud ravi tähtajaks 20.07.2016, sest puudusid rahalised vahendid.

KarS § 74 lg 4 kohaselt, võib kohus kriminaalhooldusametniku ettekande alusel määrata
täiendavaid kohustusi, pikendada katseaega või pöörata karistus täitmisele juhul, kui süüdimõistetu
ei järgi kontrollnõudeid või ei täida talle pandud kohustusi.

KrMS § 427 lg 2 kohaselt, vangistuse tingimisi kohaldamata jätmise tühistamise ja süüdimõistetu
saatmise kohtuotsusega mõistetud karistust kandma otsustab täitmiskohtunik oma määrusega.

Tutvunud toimikuga, ära kuulanud süüdimõistetu, leiab kohtunik, et kriminaalhooldusametniku
taotlus ei ole põhjendatud ega kuulu rahuldamisele.

Materjalidest nähtub, et esimesel registreerimisel 18.02.2015 selgitati Vjatšeslav Ivanovile
kriminaalhoolduse õigusi-kohustusi. Vjatšeslav Ivanov on kinnitanud oma allkirjaga, et õigused ja
kohustused on talle arusaadavad. (tl. 12).

Kuna Vjatšeslav Ivanovi katseaeg kulges probleemselt (isik ei ilmunud registreerimisele), koostati
29.05.2015 erakorraline ettekanne, mis rahuldati Viru Maakohtu 04.06.2015 määrusega. Vjatšeslav
Ivanovi katseaega pikendati kuue kuu võrra, s.o kuni 21.07.2017 ning määrati täiendav kohustus
mitte tarvitada alkoholi.

Lisaks koostas kriminaalhooldusametnik ka teise erakorralise ettekande 21.06.2016, mis rahuldati
Viru Maakohtu 27.06.2016 määrusega. Vjatšeslav Ivanovile määrati täiendav kohustus läbida
alkoholivastane ravi hiljemalt 20.07.2016. Vjatšeslav Ivanov tunnistas ise, et tal on esinenud
alkoholi tarvitamise juhtumeid ning avaldas soovi läbida alkoholivastane ravi veenisisese süstina.

04.08.2016 kriminaalhooldusametniku ettekandest nähtub, et Vjatšeslav Ivanov ei ole läbinud kohtu
poolt määratud tähtajaks alkoholivastast ravi. Kuna süüdimõistetu on korduvalt rikkunud katseja
tingimusi, taotleb kriminaalhooldusametnik Vjatšeslav Ivanovile määratud karistuse täitmisele
pööramist (tl. 2-4).

27.07.2016 antud seletuskirjas on Vjatšeslav Ivanov selgitanud, et ta ei saanud kohtu poolt
määratud tähtajaks alkoholivastast ravi läbida, kuna tal puudus selleks raha. Samas on ta lubanud
psühhiaatri vastuvõtule minna 15.08.2016 (tl. 19).

Käesolevaks ajaks on kohtule esitatud vastav tõend lk 25, millest nähtub, et 17.08.2016 on isik
läbinud alkoholivastase ravi. Seega on kohtu poolt määratud kohustus täidetud. Kuigi isik pidi
läbima ravi tähtajaks 20.07.2016, ei pea kohus antud juhul tähtaja rikkumist nii tõsiseks, et saata
isik karistust kandma. Kohus arvestab, et isik käib registreerimisel korrapäraselt, on arvel
Töötukassas, käib praktikal. Mainitud asjaolud annavad kohtule aluse arvata, et käesoleval ajal saab
kriminaalhooldusega jätkata.

                                                                                                    2
Juhindudes KarS § 74 lg 4, KrMS § 427 kohtunik

M ä ä r a s:

Jätta kriminaalhooldusametnik Malle Petersoni taotlus Vjatšeslav Ivanovile Viru Maakohtu
22.01.2015 kohtuotsusega mõistetud karistuse täitmisele pööramiseks rahuldamata.

Määruse koopia saata Viru Vangla kriminaalhooldusosakonda teadmiseks.

Määruse peale võib esitada määruskaebuse Viru Maakohtule 15 päeva jooksul alates päevast, mil
isik sai määrusest teada või pidi teada saama.


/allkirjastatud digitaalselt/

Inna Kirsipuu
kohtunik




                                                                                           3
