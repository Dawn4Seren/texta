                                                                   Kriminaalasi nr 1-15-10513




                             KOHTUOTSUS
                                   EESTI VABARIIGI NIMEL



06. jaanuaril 2016.a. Tallinnas
Harju Maakohus koosseisus
kohtunik               Margot Mikler
sekretär               Moonika Rubizova ja tõlgi Julia Zautina juuresolekul
abiprokurör            Enge Selge
kaitsja                Karine Nersesjan osavõtul
arutas lühimenetluse korras avalikul kohtuistungil kriminaalasja

Sergei PETUHHOV
Ik 38511050296, EV kodanik, keskeriharidusega, emakeel – vene keel, ei tööta, elukoht: XXX,
asukoht: SA XXX sõltuvushaigete ravi- ja rehabilitatsioonikeskuse Jämejala küla Pärsti vald
71024 Viljandi maakond, kehtivaid kriminaalkaristusi kaks viimati
    - 14.02.2012.a. Harju Maakohtu poolt KarS § 199 lg 2 p 9 - § 25 lg 2, KrMS § 238 lg 2, §
       68 lg 1, KarS § 65 lg 2, § 69 lg 1 alusel mõisteti vangistust 3 kuud ja 18 päeva, mis asendati
       üldkasuliku tööga 216 tundi,
Kehtivaid väärteokaristusi 12, tõkend – elukohast lahkumise keeld

süüdistuses KarS § 199 lg 2 p 9 järgi

Kriminaalasja kohtulikul uurimisel kohus

                                             tuvastas:

Sergei Petuhhov´i süüdistatakse selles, et tema isikuna, kes on aasta jooksul pannud toime
vähemalt kaks vargust, see on 01.03.2015, mille eest on teda karistatud Politsei- ja Piirivalveameti
01.03.2015 otsusega, ja 09.06.2015, mille eest on teda karistatud 21.08.2015 Politsei- ja
Piirivalveameti otsusega, uuesti 27.06.2015 kell 13.07 Tallinnas, Õismäe tee 107 asuvas Maxima
kaupluses võttis võõra vallasasja selle ebaseadusliku omastamise eesmärgil, nimelt 5 pudelit
alkohoolset jooki Jim Beam maksumusega 21,99 eurot pudel, kogumaksumusega 109.95 eurot.
Peitis kauba jope alla ning lahkus kauplusest kauba eest tasumata.

Samuti tema isikuna, kes on aasta jooksul pannud toime vähemalt kaks vargust, see on 01.03.2015,
mille eest on teda karistatud Politsei- ja Piirivalveameti 01.03.2015 otsusega, ja 09.06.2015, mille
eest on teda karistatud 21.08.2015 Politsei- ja Piirivalveameti otsusega, uuesti 22.07.2015 kella
16.10 paiku, Rimi Eesti Food ASile kuuluvas kaupluses aadressil Tallinn, Kadaka tee 56F, võttis
võõra vallasasja selle ebaseadusliku omastamise eesmärgil kogumaksumusega 121,53 eurot, 1
pudeli alkohoolset jooki Zeljonaja Marka maksumusega 20,99 eurot, 1 viski Jack Daniels hinnaga
26,99 eurot, 1 pudeli Bacardi rummi maksumusega 19,99 eurot, 2 pudelit alkohoolset jooki
Canadian Gold maksumusega 11,79 eurot üks pudel, kogumaksumusega 23,58 eurot, 2 pudelit
Red Label hinnaga 14,99 eurot üks pudel, kogumaksumusega 29,98 eurot. Peitis kauba jope põue
ning lahkus kauplusest kauba eest tasumata.
Samuti tema isikuna, kes on aasta jooksul pannud toime vähemalt kaks vargust, see on 01.03.2015,
mille eest on teda karistatud Politsei- ja Piirivalveameti 01.03.2015 otsusega, ja 09.06.2015, mille
eest on teda karistatud 21.08.2015 Politsei- ja Piirivalveameti otsusega, uuesti 12.08.2015 kell
21.03 Tallinnas, Õismäe tee 107 asuvas Maxima kaupluses võttis võõra vallasasja selle
ebaseadusliku omastamise eesmärgil, nimelt 4 pudelit alkohoolset jooki Jim Beam maksumusega
21,99 eurot pudel, kogumaksumusega 87,96 eurot. Peitis kauba jope põue ning lahkus kauplusest
kauba eest tasumata.

Samuti tema isikuna, kes on aasta jooksul pannud toime vähemalt kaks vargust, see on 01.03.2015,
mille eest on teda karistatud Politsei- ja Piirivalveameti 01.03.2015 otsusega, ja 09.06.2015, mille
eest on teda karistatud 21.08.2015 Politsei- ja Piirivalveameti otsusega, uuesti 15.09.2015 kell
14.43 Tallinnas, Õismäe tee 107 asuvas Maxima kaupluses võttis võõra vallasasja selle
ebaseadusliku omastamise eesmärgil kogumaksumusega 137,94 eurot, kolm pudelit alkohoolset
jooki Russian Standart maksumusega 18,99 pudel, kogumaksumusega 56,97 eurot, kolm pudelit
alkohoolset jooki Russian Standart Platinum maksumusega 26,99, kogumaksumusega 80,97
eurot. Peitis kauba jope põue ning lahkus kauplusest kauba eest tasumata.

Samuti tema isikuna, kes on aasta jooksul pannud toime vähemalt kaks vargust, see on 01.03.2015,
mille eest on teda karistatud Politsei- ja Piirivalveameti 01.03.2015 otsusega, ja 09.06.2015, mille
eest on teda karistatud 21.08.2015 Politsei- ja Piirivalveameti otsusega, uuesti 18.09.2015 kell
12.45 Tallinnas, Õismäe tee 107 asuvas Maxima kaupluses võttis võõra vallasasja selle
ebaseadusliku omastamise eesmärgil kogumaksumusega 80,53 eurot, nimelt, 2 pudelit alkohoolset
jooki Russian Standart Platinum maksumusega 26,99 eurot pudel, kogumaksumusega 53,98 eurot,
3 pudelit alkohoolset jooki Scottish Leader maksumusega 8,85 eurot pudel, kogumaksumusega
26,55 eurot.Peitis kauba jope põue ning lahkus kauplusest kauba eest tasumata.

Samuti tema isikuna, kes on aasta jooksul pannud toime vähemalt kaks vargust, see on 01.03.2015,
mille eest on teda karistatud Politsei- ja Piirivalveameti 01.03.2015 otsusega, ja 09.06.2015, mille
eest on teda karistatud 21.08.2015 Politsei- ja Piirivalveameti otsusega, uuesti 18.09.2015 kell
16.26 Tallinnas, Õismäe tee 107 asuvas Maxima kaupluses võttis võõra vallasasja selle
ebaseadusliku omastamise eesmärgil, nimelt 5 pudelit alkohoolset jooki Jim Beam maksumusega
19,99 eurot pudel, kogumaksumusega 99,95 eurot. Peitis kauba jope põue ning lahkus kauplusest
kauba eest tasumata.

Samuti tema isikuna, kes on aasta jooksul pannud toime vähemalt kaks vargust, see on 01.03.2015,
mille eest on teda karistatud Politsei- ja Piirivalveameti 01.03.2015 otsusega, ja 09.06.2015, mille
eest on teda karistatud 21.08.2015 Politsei- ja Piirivalveameti otsusega, uuesti 20.09.2015 kell
17.55 Tallinnas, Õismäe tee 107 asuvas Maxima kaupluses võttis võõra vallasasja selle
ebaseadusliku omastamise eesmärgil kogumaksumusega 89,96 eurot,3 pudelit alkohoolset jooki
Jim Beam maksumusega 19,99 eurot pudel, kogumaksumusega 59,97 eurot, 1 pudeli alkohoolset
jooki Jack Daniels maksumusega 29,99 eurot. Peitis kauba jope põue ning lahkus kauplusest kauba
eest tasumata.

Seega Sergei Petuhhov olles isikuks, kes on süstemaatiliselt toime pannud varguseid, pani toime
võõra vallasasja äravõtmise selle ebaseadusliku omastamise eesmärgil, see on KarS § 199 lg 2 p 9
järgi kvalifitseeritava kuriteo.

Kohtuistungil süüdistatavana üle kuulatud Sergei Petuhhov andis ütlusi, et ta on süüdistusest aru
saanud, tunnistas end talle inkrimineeritud kuritegude toimepanemises süüdi süüdistuse täies
mahus ja nõustus kriminaalasja lahendamisega lühimenetluses, enda ülekuulamist ei taotlenud.

Kaitsja asus seisukohale, et esitatud süüdistus on põhjendatud ning kvalifitseeritud õigesti, tõendid
on lubatavad.
                                                 2
Kohus kontrollis kriminaalasjas leiduvaid kirjalikke tõendeid, millega süüdistus on tõendatud:

27.06.2015 episoodis:
Kannatanu Maxima Eesti OÜ avaldusega, mille kohaselt Maxima Eesti OÜ kauplusest aadressil
Õismäe tee 107, Tallinnas, meesterahvas mustas jopes ja sinistes teksades võttis 27.06.2015.a.
kella 13:07 ajal riiulilt viis pudelit alkohoolset jooki viski Jim Beam maksumusega a 21,99 eurot,
kokku summas 109,95 eurot ja pani need omale põue. Seejärel läbis isik kassaderivi ja jättis kauba
eest tasumata. Antud isikuks oli Sergei Petuhhov. /tl 36/;

Sergei Petuhhovi kahtlustatavana ülekuulamise protokolliga, milles ta tunnistab oma süüd ja andis
ütlusi, et juunis läks ta Maxima kauplusesse. Tal oli seljas sinised teksad ja must jope.
Alkoholiosakonnas võttis ta 5 pudelit Jim Beam viskit, mille peitis põue. Peale seda läbis kassad
ning väljus kauplusest. Alkoholi müüs maha tundmatutele isikutele. /tl 44-48/;

Asitõendi vaatlusprotokolliga koos fototabeliga, vaadeldavaks asitõendiks on videosalvestus CD
plaadil, millest nähtub, kuidas 27.06.2015.a. kell 13:03 Maxima Eesti OÜ-le kuuluvasse poodi
Maxima siseneb pikka kasvu meesterahvas, kellel seljas must jope, jalas sinised teksad ning must
valged tossud. Kell 13:07 alkoholiosakonnas meesterahvas võtab viis korda ühe pudeli alkoholi
ning peidab pudelid jope alla (põue). Kell 13:07 mees väljub alkoholiosakonnast ning tema käes
kaupa ei ole. /tl 56-60/;

Ülaltoodud tõenditega on tõendamist leidnud, et 27.06.2015.a. Sergei Petuhhov viibis Maxima
kaupluses aadressil Õismäe tee 107, Tallinn, kus pani toime 5 pudeli viski Jim Beam varguse,
millega tekitas kahju kokku summas 109,95 eurot. Tema tegu on tõendatud süüdistatava enda
ütlustega, kui ka videosalvestusega kaupluses toime pandud varguse kohta.

22.07.2015 episoodis
Kannatanu Rimi Eesti Food AS avaldusega, mille kohaselt 23.07.2015.a. peeti kell 13:00 Rimi
Eesti Food AS-i Akadeemia Säästumarketi kauplusest asukohaga Kadaka tee 76F, Tallinn kinni
meesterahvas, kes jättis kauba eest tasumata 22.07.2015.a. kell 16:10 summas 121,53 eurot. /tl 3/;

Tunnistaja Aadu Klee ülekuulamise protokolliga, milles tunnistaja on andnud ütlusi, et olles
23.07.2015.a. tööl turvatöötajana Akadeemia Säästumarketis aadressil Kadaka tee 76F, pidas ta
kinni kell 13:00 meesterahva, kes pani 22.07.2015.a. kell 16:08 toime varguse. Videosalvestuselt
nähtub, kuidas isik paneb põue alkoholi koguväärtuses 121,53 eurot. Isikul on seljas tume jope,
tumedad teksad ja tume pea. Isik anti politseile üle. /tl 7/;

Sergei Petuhhovi kahtlustatavana ülekuulamise protokolliga, milles ta tunnistab oma süüd ja andis
ütlusi, et 23.07.2015.a. läks ta Kadaka teel asuvasse kauplusesse Säästumarket. Käis müügisaalis
ringi ning väljudes pidas turvatöötaja ta kinni. Kinnipidamise põhjuseks oli see, et ta oli toime
pannud alkoholi varguse 22.07.2015.a. 22.07.2015.a. ta võttis ostukorvi ja suundus
alkoholiosakonda, kus ta võttis mitu pudelit alkoholi ja peitis endale jope alla. Kokku võttis ta 7
pudelit alkoholi, tegemist oli erinevate marki alkoholiga. Alkoholi müüs ta tundmatutele isikutele.
/tl 12-16/;

Asitõendi vaatlusprotokolli koos fototabeliga, vaadeldavaks asitõendiks on videosalvestus CD
plaadil, millest nähtub, kuidas 22.07.2015.a. kell 16:00 Rimi Eesti Food AS-ile kuuluvasse poodi
Akadeemia Säästumarket siseneb pikka kasvu meesterahvas, kellel seljas must jope kapuutsiga ja
valge T-särk, jalas sinised teksapüksid ja mustad tossud. Meesterahvas liigub ostusaalis halli värvi
ostukorviga ja kohe suundub alkoholiosakonda, kus ta võtab 7 korda riiulilt ühe pudeli kaupa
alkoholi ja peidab need põue. Kell 16:10 liigub mees tühja ostukorviga kassade suunas ning kell
16:10 väljub kassadest mööda. /tl 24-29/;
                                                 3
Ülaltoodud tõenditega on tõendamist leidnud, et antud varguse episoodi on toime pannud Sergei
Petuhhov. Süüdistatav on ise andnud ütlusi, et ta viibis 22.07.2015.a. Rimi Eesti Food AS-ile
kuuluvas Akadeemia Säästumarketis, kus varastas 7 pudelit erinevat alkoholi, mille pani põue ja
väljus kauplusest kauba eest tasumata. Samuti on tema tegu tõendatud videosalvestusega, kus
nähtub tema tegevus kaupluses. Antud episoodiga on tekitatud kahju Rimi Eesti Food AS-ile
summas 121,53 eurot.

12.08.2015, 15.09.2015, 18.09.2015 kell 12.45, 18.09.2015 kell 16.26 ja 20.09.2015 episoodis
Kannatanu Maxima Eesti OÜ avaldusega 12.08.2015 episoodi kohta, mille kohaselt Maxima
kauplusest, mis asub Õismäe tee 107, Tallinnas Sergei Petuhhov pani toime varguse, võttis riiulilt
neli pudelit alkohoolset jooki viski Jim Beam maksumusega a 21,99 eurot, kokku summas 87,96
eurot ja pani need omale põue ja läbis kassaderivi kauba eest tasumata. /tl 71/;

Kannatanu Maxima Eesti OÜ avaldusega 15.09.2015 episoodi kohta, mille kohaselt Maxima
kauplusest, mis asub Õismäe tee 107, Tallinnas Sergei Petuhhov pani toime varguse, võttis riiulilt
kolm pudelit alkohoolset jooki viin Russian Standard 1l maksumusega a 18,99 eurot, kokku
summas 56,97 eurot ja kolm pudelit alkohoolset jooki Russian Standard Platinium 1l
maksumusega a 26,99 eurot, kokku summas 80,97 eurot ja pani need omale põue ja läbis
kassaderivi kauba eest tasumata. Kahju kokku 137,94 eurot. /tl 73/;

Kannatanu Maxima Eesti OÜ avaldusega 18.09.2015 kell 12.45 episoodi kohta, mille kohaselt
Maxima kauplusest, mis asub Õismäe tee 107 Tallinnas Sergei Petuhhov pani toime varguse, võttis
riiulilt 2 pudelit Russian Standard Platinum maksumusega a 26,99 eurot, kokku 53,98 eurot ja 3
pudelit viskit Scottish Leader maksumusega a 8,85 eurot, kokku 26,55 eurot ja pani need omale
põue ja läbis kassaderivi kauba eest tasumata. Kahju kokku 80,53 eurot. /tl 75/;

Kannatanu Maxima Eesti OÜ avaldusega 18.09.2015 kell 16.26 episoodi kohta, mille kohaselt
Maxima kauplusest, mis asub Õismäe tee 107 Tallinnas Sergei Petuhhov pani toime varguse, võttis
riiulilt 5 pudelit alkohoolset jooki viski Jim Beam 1 l maksumusega a 19,99 eurot, kokku summas
99,95 eurot ja pani need omale põue ja läbis kassaderivi kauba eest tasumata. /tl 77/;

Kannatanu Maxima Eesti OÜ avaldusega 20.09.2015 episoodi kohta, mille kohaselt Maxima
kauplusest, mis asub Õismäe tee 107 Tallinnas Sergei Petuhhov pani toime varguse, võttis riiulilt
3 pudelit alkohoolset jooki viski Jim Beam maksumusega a 19,99 eurot, kokku summas 59,97
eurot ja pudeli viskit Jack Daniel maksumusega 29,99 eurot ja pani need omale põue ja läbis
kassaderivi kauba eest tasumata. Kahju kokku 89,96 eurot. /tl 79/;

Tunnistaja Jarmo Mõtuse ülekuulamise protokolliga, milles tunnistaja on andnud ütlusi, et
12.08.2015.a. kella 21:00 paiku Tallinnas Õismäe tee 107 asuvas Maxima Eesti OÜ kaupluses
võttis meesterahvas (tumedas jopes, sinistes teksades) riiulilt neli pudelit alkohoolset jooki viski
Jim Beam maksumusega 21,99 eurot (kokku 87,96 eurot) ning pani need endale põue. Peale seda
lahkus isik kauplusest kauba eest tasumata. Antud meesterahvas oli Sergei Petuhhov, kes on ka
varem Maxima kauplusest vargusi toime pannud. Varguse toimumise tegid kindlaks tagant järgi.
15.09.2015.a. võttis Maxima kauplusest aadressil Õismäe tee 170 meesterahvas (Sergei Petuhhov)
riiulilt kolm pudelit viina Russian Standart 1l kokku summas 56,97 eurot ja kolm pudelit viina
Russian Standart Platinum 1l maksumusega kokku 80,97 eurot. Pudelid peitis meesterahvas põue
ning läbis kassaderivi kauba eest tasumata. 18.09.2015.a. kell 12:45 võttis Sergei Petuhhov riiulilt
2 pudelit viina Russian Standart Platinum maksumusega 53,98 eurot ja 3 pudelit vskit Scottish
Leader maksumusega 26,55 eurot ning peitis need endale põue ja lahkus kauba eest tasumata.
18.09.2015.a. kell 16:26 võtab Sergei Petuhhov riiulilt 5 pudelit viskit Jim Beam 1l maksumusega
kokku 99,95 eurot ja paneb need endale põue ja läbi kassaderivi ilma kauba eest tasumata.
20.09.2015.a. kell 17:55 ajal võtab Sergei Petuhhov riiulilt 3 pudelit viskit Jim Beam
                                                 4
maksumusega kokku 59,97 eurot ja ühe pudeli viskit jack Daniel maksumusega 29,99 eurot ning
asetab need ostukorvi. Seejärel riiulite vahel peidab pudelid endale põue. Peale seda lahkub
kaupluses ning jätab kauba eest tasumata. Kokku tekitas Sergei Petuhhov kahju 408,38 eurot. /tl
81-82, 83-85/;

Asitõendi vaatlusprotokolli koos fototabeliga, vaadeldavaks asitõendiks on CD plaatidel olevad
videolõigud, milles nähtub Maxima kaupluses varguste toimepanemine Sergei Petuhhovi poolt. /tl
86-111/;

Sergei Petuhhovi kahtlustatavana ülekuulamise protokolliga, milles ta tunnistab oma süüd ja andis
ütlusi, et kõikidel eelpool nimetatud kordadel läks ta poodi ning, kui märkas, et turvameest ei ole
läheduses tekkis mõte varastada. 12.08.2015.a. läks Õismäe tee 107 asuvasse Maxima poodi ja
võttis riiulilt alkoholipudelid ja pani endale põue. Peale seda läbis kassad ilma kauba eest tasumata.
Samamoodi toimis ka 15.09.2015.a., 18.09.2015.a. ja 20.09.2015.a. 18.09.2015.a. käis ta kaks
korda poes varastamas. /tl 119-122/;

Ülaltoodud tõenditega on tõendamist leidnud, et Sergei Petuhhov on toime pannud antud
kuupäevadel Maxima kauplusest asukohaga Õismäe tee 107 Tallinn alkoholi vargused, mida
tõendab tema enda antud ütlused, milles ta tunnistab oma süüd ning tunnistaja ütlused on ühtivad
süüdistatava ütlustega. Samuti tõendab antud episoodi videosalvestus Maxima kaupluses antud
kuupäevadel. Vargustega on tekitatud kahju Maxima Eesti OÜ-le summas 496,34 eurot.

Kohus leiab, et süüdistuses kirjeldatud teod on aset leidnud, need pani toime süüdistatav ning
arvestades süüdistatava selgitusi teo toimepanemise asjaolude ja põhjuste kohta on tegemist
kavatsetusega toimepandud süütegudega. Süüdistatava tegevuses õigusvastasust välistavaid
asjaolusid ei ole kohus tuvastanud. Süüdistatava tegu oli õigusvastane ja ta on süüdi kuriteo
toimepanemises, ta on süüvõimeline isik ja tegutses tahtlikult. Süüdistatav tuleb süüdi mõista
võõra vallasasja äravõtmise selle ebaseadusliku omastamise eesmärgil, mis on toime pandud
süstemaatiliselt so KarS § 199 lg 2 p 9 järgi kvalifitseeritava kuriteos.

Karistus
Karistuse mõistmisel arvestab kohus süüdistatava isikut, süü suurust, toimepandud kuritegude
laadi ja ohtlikkust, kergendavaid ja raskendavaid asjaolusid, võimalusega mõjutada teda edaspidi
hoiduma süütegude toimepanemisest ja õiguskorra kaitsmise huvisid.
Karistamise alus tuleneb KarS § -st 56, kuid mõistetavalt tuleb karistuse kohaldamisel järgida
karistusseadustiku IV peatüki esimese jao kõigis paragrahvis sätestatut. KarS § 56 lähtudes peab
kohus pärast kuriteo toimepanemise tuvastamist süü suurusest lähtuvalt andma karistuse liiki ja
määra sisaldava põhjendatud karistusõigusliku hinnangu toimepandud kuriteole. Põhiliselt tuleb
keskenduda teole ja üldjuhul ei tohi süüdistatava isik kuriteost lahutatult olla iseseisvaks karistuse
liigi ning määra valiku aluseks.
Süüdistataval Sergei Petuhhov´il on kaks kehtivat kriminaalkaristust. Karistusregistri väljavõttest
nähtuvalt on süüdistatavat karistatud viimati 14.02.2012.a. Harju Maakohtu poolt KarS § 199 lg 2
p 9 - § 25 lg 2, KrMS § 238 lg 2, § 68 lg 1, KarS § 65 lg 2, § 69 lg 1 alusel vangistusega 3 kuud ja
18 päeva, mis asendati üldkasuliku tööga 216 tundi.
Samuti on Sergei Petuhhov´il kehtivaid väärteokaristusi 12, mille hulgas on teda karistatud KarS
§ 218 lg 1 alusel, millega mõisteti talle karistuseks rahatrahv 120 eurot ja 100 eurot, mis on
tasumata.
KarS § 56 lg 1 kohaselt on karistamise aluseks isiku süü. Samas tuleb karistuse mõistmisel
arvestada ka teiste asjaoludega, sh võimalusega mõjutada süüdlast edaspidi hoiduma süütegude
toimepanemisest ja õiguskorra kaitsmise huvisid. Karistuse mõistmisel tuleb seega arvestada ka
karistuse kohaldamise eesmärke. Kellegi karistusõiguslik mõjutamine saab toimuda ainult inimese
hoiakute muutmise kaudu ja seega konkreetse isiku omadusi arvestades. Sellepärast tuleb

                                                  5
arvestada ka süüdlase isikut. Kuna Sergei Petuhhov´il on kaks kehtivat kriminaalkaristust, mis on
teda iseloomustava asjaoluna kohtule ka teada, tuleb karistuse mõistmisel lähtuda eelkõige isiku
süüst, kergendavast ja raskendavast asjaoludest, võimalust mõjutada Sergei Petuhhov´i edaspidi
hoiduma süütegude toimepanemisest ja õiguskorra kaitse huvidest.
Kohus on seisukohal, et Sergei Petuhhov´i ei ole mõtekas ega otstarbekas karistada rahalise
karistusega, kuna see ei kannaks oma eesmärki. Sergei Petuhhov´i süüdistatakse teise astme
kuritegude toimepanemises. Sergei Petuhhov´il puudub kindel sissetulek, samuti on tal tasumata
väärteokorras määratud trahvid ja tal tuleb tasuda ka tsiviilhagid. Arvestades taolisi asjaolusid asub
kohus seisukohale, et Sergei Petuhhov´ile tuleb karistuseks mõista vangistus.
KarS § 199 lg 2 p 9 näeb ette rahalise karistuse või kuni viieaastase vangistuse. Seadusandja on
KarS § 199 lg 2 p 9 keskmise määrana ette näinud 2,5 aastat vangistust. Kohtupraktika kohaselt
tuleb lähtuda karistuse mõistmisel karistusseadustiku eriosa normi sanktsiooni keskmisest määrast
ning seejärel tuvastada süü suurus ning karistust kergendavad ja raskendavad asjaolud, mille
põhjal saadakse konkreetse süüdlase süü suurusele vastav karistuse määr.
Kohus on seisukohal, et süüdistatavat on võimalik toime pandud kuritegude eest karistada alla
sanktsiooni keskmise määra, seda põhjendusel, et isik kahetseb toime pandud tegusid ning raskeid
tagajärgi tegude ei kaasnenud. Kergendavaks asjaoluks on kohtu hinnangul isiku puhtsüdamlik
kahetsus ja karistust raskendavaid asjaolusid ei ole.
Eeltoodust tulenevalt peab kohus põhistatud karistada Sergei Petuhhov´it KarS § 199 lg 2 p 9 järgi
kvalifitseeritud kuriteo toimepanemises ja mõista talle karistuseks vangistus 1 aasta ja 6 kuud,
millest tuleb kriminaalasja lahendamisel lühimenetluse korras, tulenevalt KrMS § 238 lg 2 maha
arvata üks kolmandik, seega on Sergei Petuhhov´ile mõistetavaks karistuseks 1 aasta. KarS § 68
lg 1 alusel lugeda eelvangistuses viibitud aeg karistusaja hulka. Arvestades asjaolu, et käesolevaks
ajaks on Sergei Petuhhov asunud ravile SA Viljandi Haigla sõltuvushaigete ravi- ja
rehabilitatsioonikeskusse, et paraneda oma narkosõltuvusest, leiab kohus, et vangistuse võib
S.Petuhhovi suhtes jätta täitmisele pööramata, allutades ta käitumiskontrollile.


Tsiviilhagi
Tsiviilhagi puudutavalt märgib kohus järgmist. VÕS § 1045 lg 1 p 5 kohaselt on kahju
õigusvastane, kui sellega kahjustati kannatanute omandit. Kuivõrd vargusega on kahjustatud
kannatanute omandit, oli tegemist õigusvastase kahjuga. Tulenevalt VÕS § -st 1043, õigusvastaselt
tekitatud kahju puhul peab õigusvastaselt kahju tekitanud isik kahju hüvitama, kui ta on kahju
tekitamises süüdi. VÕS § 127 lg 1 kohaselt on kahju hüvitamise eesmärk kahjustatud isiku
asetamine olukorda, mis on võimalikult lähedane olukorrale, milles ta oleks olnud, kui kahju
hüvitamise kohustuse aluseks olevat asjaolu ei oleks esinenud. Kohtus on Sergei Petuhhov´i süü
kannatanutele kuulunud asjade suhtes tõendamist leidnud. Kohus leiab, et tsiviilhagid ja nende
suurus on täielikult tõendatud teiste käesolevas kriminaalasjas kogutud ning eelpool kohtuotsuses
käsitletud tõenditega, samuti süüdistatav tunnistas tsiviilhagisid.
Tsiviilhagid on esitanud järgmised kannatanud: Rimi Eesti Food AS summas 121,53 eurot ja
Maxima Eesti OÜ summas kokku 606,29 eurot, mis on kõik põhjendatud ja kuulub välja
mõistmisele Sergei Petuhhov´ilt VÕS § 1043 alusel.

Menetluskulud
KrMS § 180 lg 1 kohaselt süüdimõistva kohtuotsuse korral hüvitab menetluskulud süüdimõistetu.
KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
Sergei Petuhhov´il esineksid takistused kriminaalmenetlusega riigile põhjustatud kulude
hüvitamiseks või käiks nende kulude hüvitamine talle ilmselt üle jõu. Ka seadusest tulenevate
menetluskulude suuruse vähendamise ja osaliselt riigi kanda jätmise otsustus peab tuginema
kindlatele faktilistele asjaoludele ja tõenditele, mis viitavad süüdimõistetu maksejõuetusele.
                                                  6
Käesolevas süüdistusasjas selliseid asjaolusid tuvastatud ei ole. Eelnevat arvestades on kohus
seisukohal, et Sergei Petuhhov´ilt tuleb menetluskulud seadusele tuginedes välja mõista. Seega
tuleb süüdistatavalt välja mõista KrMS § 179 lg.1 p.2, § 175 lg.1 p.4,9 ja § 180 lg.1 alusel
sundraha II astme kuriteo toimepanemise eest 645 eurot ja advokaadi õigusabikulud summas 216
eurot. Kohus leiab, et menetluskulude tasumiseks võib süüdistatavale anda mõistliku aja, mis on
12 kuud (maksimumaeg).

Asitõendid
   • 7 CD – plaat videosalvestusega, mis on pitseeritud ümbrikus ning lisatud kriminaalasja
       materjalide juurde – peale kohtuotsuse jõustumist jätta kriminaalasja juurde KrMS § 126
       lg 3 p 1 alusel.

Kohus juhindudes KrMS § 173 lg 1 p 1; § 175 lg 1 p 4,9, § 179 lg 1 p 2; § 237; § 238 lg 1 p 4; §
238 lg 2, § 311; § 312, § 313, § 315, VÕS 1043;

                                          o t s u s t a s:

Süüdi tunnistada Sergei Petuhhov KarS § 199 lg 2 p 9 järgi ja karistada vangistusega 1 aasta ja 6
kuud.

Vähendada KrMS § 238 lg 2 kohaselt mõistetavat karistust ühe kolmandiku võrra, mõistes
karistuseks tähtajalise vangistuse 1 aasta.

Vastavalt KarS § 68 lg 1 arvata Sergei Petuhhovil eelvangistuses viibitud aeg 23.07 –
24.07.2015.a. s.o 2 päeva karistusaja hulka, kandmata karistus vangistus 11 kuud ja 28 päeva.

Vastavalt KarS § 74 lg 1 ja 3 jätta vangistus Sergei Petuhhovi suhtes tingimuslikult kohaldamata
ning määrata, et mõistetud karistust ei pöörata täitmisele, kui Sergei Petuhhov ei pane 1 aasta ja
6 kuu pikkuse katseaja jooksul toime uut kuritegu ja täidab KarS § 75 lg 1 p 1-6 sätestatud
käitumiskontrolli ajaks pandud kontrollnõudeid:
    • elama kohtu määratud alalises elukohas;
    • ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    • alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    • saama kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui viieteistkümneks päevaks;
    • saama kriminaalhooldusametnikult eelneva loa elu-, töö- või õppimiskoha vahetamiseks;
    • saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

Määrata Sergei Petuhhov ravi ajaks Tartu Vangla Kriminaalhooldusosakonna juhataja poolt
määratud kriminaalhooldaja järelevalve alla, peale ravi Tallinna Vangla Lääne-Harju
Kriminaalhooldusosakonna juhataja poolt määratud kriminaalhooldaja järelevalve alla.

KarS § 78 p 1 alusel arvestada Sergei Petuhhov´le määratud 1 aasta ja 6 pikkuse katseaja
algust alates kohtuotsuse kuulutamisest s.o alates 06.01.2016.a.

Tõkend – elukohast lahkumise keeld tühistada peale kohtuotsuse jõustumist.

Tsiviilhagid
Välja mõista Sergei Petuhhov´ilt järgmised tsiviilhagid:

                                                 7
    •   Rimi Eesti Food AS kasuks 121,53 eurot. Raha kanda a/a EE092200221001172813
        Swedbank.
    •   Maxima Eesti OÜ kasuks 606,29 eurot. Raha kanda a/a EE892200221017433423
        Swedbank.

Menetluskulud
Välja mõista Sergei Petuhhov´ilt 645 eurot sundraha ja kaitsjatasu             summas 216 eurot
riigi tuludesse.
Menetluskulud tasuda 12 kuu jooksul alates kohtuotsuse jõustumisest.

Makseinfo menetluskulude tasumiseks edastatakse Sergei Petuhhov´ile e-posti või posti teel.
Samuti on võimalik makseinfot saada Harju Maakohtu Liivalaia kohtumaja kantselei kaudu. Kui
rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.


Asitõendid
   • 7 CD – plaat videosalvestusega, mis on pitseeritud ümbrikus ning lisatud kriminaalasja
       materjalide juurde – peale kohtuotsuse jõustumist jätta kriminaalasja juurde KrMS § 126
       lg 3 p 1 alusel.
Kohtuotsusele võivad KrMS § 318 lg 1, 2, 3 p 2 ja § 319 alusel süüdistatav, tema kaitsja ja
kannatanu 15 päeva jooksul esitada apellatsiooni, mille kasutamise soovist teatatakse otsuse teinud
kohtule kirjalikult seitsme päeva jooksul alates kohtuotsuse resolutiivosa kuulutamisest.
Apellatsiooniõiguse kasutamise soovist võib teatada ka elektrooniliselt. Kui üks kohtumenetluse
pool on nimetatud tähtaja jooksul teatanud apellatsiooniõiguse kasutamise soovist ega ole sellest
loobunud, on ülejäänud kohtumenetluse pooltel apellatsiooniõigus olenemata sellest, kas nad ise
on apellatsiooniõiguse kasutamise soovist teatanud. Apellatsioon esitatakse ringkonnakohtule
kirjalikult 15 päeva jooksul alates otsuse avalikult teatavakstegemisest. Vahistatud süüdistatav või
tema kaitsja võib esitada apellatsiooni 15 päeva jooksul alates süüdistatavale kohtuotsuse koopia
kätteandmisele järgnevast päevast. Apellatsioon jäetakse läbi vaatamata ja tagastatakse
kohtumääruse alusel, kui apellatsioonitähtaeg on mööda lastud.

Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule.

/allkirjastatud digitaalselt/
Margot Mikler
Kohtunik




                                                 8
