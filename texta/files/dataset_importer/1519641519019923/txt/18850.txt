                              KOHTUOTSUS
                                EESTI VABARIIGI NIMEL


Kohus                              Pärnu Maakohus

Kohtunik                           Indrek Saar
Kohtuistungi sekretär              Aivi Meister

Prokurör                           Liia Piirisalu

Otsuse tegemise aeg ja koht        08.aprill 2016.a. Rapla

Kohtuistungi aeg                   08.aprill 2016.a.

Kriminaalasja number               1-16-1804

Kriminaalasi                       Ragnar    Mahla     süüdistusasi       KarS      §     424     järgi
                                   kokkuleppemenetluses.
Süüdistatav                        Ragnar Mahla, isikukood 38808290266, EV kodanik, emakeel
                                   eesti, 7 klassilise haridusega, vallaline, ühte last omav, M-Projekt
                                   OÜ tööline, neli korda kriminaalkorras karistatud, viimati
                                   05.detsembril 2014.a. Harju Maakohtu poolt KarS §§ 424 ja 119 lg
                                   1 järgi vangistusega kuus (6) kuud, elukoht xxxxxx maakond
                                   xxxxxx vald xxxxxx küla xxxxxx talu, telefon xxxxxxxxx,
                                   xxxxxxxxxxxxxxx

                                   KrMS §§ 238 lg 1 p 4 ja lg 2, 310 lg 1, 311-313, 315 lg 1, 4 ja 5
Kohaldatud menetlusnormid


RESOLUTSIOON

Süüdi tunnistada Ragnar Mahla kuriteos KarS § 424 järgi ja karistada teda vangistusega kümme (10)
kuud, millest kahtlustatavana kinnipidamisega 19.veebruaril 2016.a. on üks (1) päev kantud ja
vangistuse kandmata osaks jääb üheksa (9) kuud ja kakskümmend üheksa (29) päeva.

KarS § 74 lg 1 kohaselt ei pöörata vangistust täitmisele, kui Ragnar Mahla kaheksateist (18) kuulise
katseaja jooksul ei pane toime tahtlikku kuritegu, täidab KarS § 75 lg 1 ette nähtud käitumiskontrolli
nõudeid: elab kohtule avaldatud elukohas, ilmub määratud aegadel kriminaalhooldaja juurde
registreerimistele, allub oma elukohas kriminaalhooldaja kontrollile, esitab kriminaalhooldajale
andmeid oma kohustuste täitmise ja elatusvahendite kohta, Eesti Vabariigi piires kauemaks kui
viieteistkümneks päevaks oma elukohast lahkumiseks, Eesti Vabariigist lahkumiseks, väljaspool Eesti
Vabariiki viibimiseks ja elu- või töökoha vahetamiseks taotleb kriminaalhooldajalt eelneva loa.
Katseaja algust arvestatakse kohtuotsuse kuulutamise päevast.

Välja mõista Ragnar Mahlalt riigi tuludesse 645 eurot sundraha ja 48 eurot määratud kaitsja tasu
hüvituseks.

Menetluskulud kokku 693 eurot on võimalik tasuda ositi kümne (10) kuu jooksul arvates kohtuotsuse
jõustumisest s.o ühes kuus 69.30 eurot Maksu- ja Tolliameti kontole nr EE351010052031000004 SEB
Pank AS-is, EE502200221014193355 Swedbank AS-is, EE401700017002872300 Nordea Bank
Finland PLC Eesti filiaalis või EE873300333499990003 Danske Bank AS Eesti filiaalis. Tasumisel
märkida viitenumber 99916700020692 ja selgituseks kohtuasja nr 1-16-1804. Esimese osamakse
mittetasumise korral saadetakse kohtuotsus sundtäitmisele.

Edasikaebamise kord

Kohtuotsusele võib esitada viieteistkümne (15) päeva jooksul arvates kohtuotsuse kuulutamisele
järgnevast päevast apellatsiooni Tallinna Ringkonnakohtule. Apellatsiooni saab esitada
kriminaalmenetluse normide rikkumise peale ja juhtudel, kui kokkuleppes kirjeldatud tegu ei ole
kuritegu, on ebaõigesti kvalifitseeritud või kui seadus ei näe ette kokku lepitud karistust. Apellatsiooni
mitteesitamise korral jõustub kohtuotsus.

Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Ragnar Mahlat süüdistatakse selles, et ta 19.veebruaril 2016.a. kella 10:15 ajal juhtis ilma
mootorsõiduki juhtimise õiguseta Rapla maakonnas Kohila alevis Põllu tn 6 maja juures sõiduautot
Ford Mondeo registrimärgiga xxx xxx alkoholijoobe seisundis-tema poolt välja hingatud õhus ühes
liitris mõõdeti 1,05 milligrammi etanooli.

Ragnar Mahla tegu on kvalifitseeritud KarS § 424 ette nähtud kuriteona.

Süüdistatava, tema kaitsja vandeadvokaat Eve Jundase ja prokuröri vahel sõlmitud kokkuleppe kohaselt
on karistuseks vangistus kümme (10) kuud, mida ei pöörata KarS § 74 lg 1 kohaselt täitmisele
kaheksateist kuuse katseajaga.

Kohtu seisukoht

Süüdistatav tunnistas end täielikult süüdi ja jäi kokkuleppe juurde. Prokurör jäi samuti kokkuleppe
juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja menetlemisel
on järgitud kokkuleppemenetluse sätteid. Seepärast tuleb teha vastavalt kokkuleppele süüdimõistev
otsus.


(allkirjastatud digitaalselt)
Indrek Saar
Kohtunik
