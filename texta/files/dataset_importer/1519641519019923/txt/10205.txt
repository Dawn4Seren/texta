                                                                              1-15-8272




                        KOHTUMÄÄRUS
Kohus                          Viru Maakohus

Määruse tegemise aeg ja koht   28. juuli 2016, Narva kohtumaja

Toimiku number                 1-15-8272 (15740000029)

Kohtunik                       Astrid Asi

Kohtuistungi sekretär          Jelena Muttonen

Tõlk                           Aleksandra Eik

Asi                            Viru Vangla Kriminaalhooldusosakonna Nava talituse
                               kriminaalhooldusametnik Mihhail Fomini erakorraline
                               ettekanne nr 8-2/17288-1 Dmitri Stepanovi suhtes

Hooldusalune                   Dmitri Stepanov

                               Elukoht: xxx; isikukood 37503183717; määratlemata
                               kodakondsus, emakeel – vene keel; töökoht: xxx
                               Varasemad karistused: varem kriminaalkorras karistatud
                               9-l korral:
                               - 22.01.2016 Viru Maakohtu Narva kohtumaja poolt
                               KarS § 3314 järgi, § 74 lg 1 alusel tingimisi vangistusega
                               6 kuud, katseajaga 18 kuud.

Istungil osalenud isikud       Kriminaalhooldusametnik Ülle Siig, ViktoriaSemjonova
                               Hooldusalune                     Dmitri Stepanov

Kohtuistungi toimumise aeg     17.06.2016, 28.07.2016


RESOLUTSIOON

Jätta rahuldamata Viru Vangla erakorraline ettekanne nr 8-2/17288-1 Dmitri
Stepanovile mõistetud vangistuse täitmisele pööramiseks.

KarS § 74 lg 4 alusel pikendada Dmitri Stepanovile Viru Maakohtu Narva kohtumaja
22.01.2016 kohtuotsusega nr 1-15-8272 määratud katseaega 3 (kolme) kuu võrra, so
kuni 22.10.2017.



Edasikaebamise kord
                                                                                       1
                                                                                     1-15-8272

Kohtumäärusele võib esitada määruskaebuse Viru Maakohtu Narva kohtumajale 15 päeva
jooksul alates päevast, kui isik sai kohtumäärusest teada või pidi teada saama.


Asjaolud

Viru Maakohtu Narva kohtumaja 22.01.2016 kohtuotsusega nr 1-15-8272 tunnistati Dmitri
Stepanov süüdi KarS § 3314 järgi ja talle mõisteti karistuseks 6 kuud vangistust. KarS § 74 lg
1, 3 alusel jäeti mõistetud vangistus täitmisele pööramata tingimusel, et Dmitri Stepanov ei
pane 18-kuulise katseaja jooksul toime uut kuritegu ja täidab KarS § 75 lg-s 1 ja lg 2 p-s 2,21
sätestatud käitumiskontrolli nõudeid. Ta on kohustatud: elama kriminaalhooldusametnikuga
kooskõlastatud      aadressil;     ilmuma       kohtu      määratud     ajavahemike       järel
kriminaalhooldusosakonda registreerimisele; alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta;
saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks; saama kriminaalhooldusametnikult eelneva loa elukoha
vahetamiseks; saama kriminaalhooldusametnikult eelneva loa Eesti territooriumilt
lahkumiseks ja väljaspool Eesti territooriumi viibimiseks; mitte tarvitama alkoholi ja
narkootilisi aineid. Katseaja algus – 22.01.2016. Viru Maakohtu 22.01.2016 kohtuotsus
jõustus 09.02.2016.

22.04.2016 saabus Viru Maakohtu Narva kohtumajja erakorraline ettekanne Dmitri Stepanovi
suhtes ettepanekuga määrata kriminaalhooldusalusele Dmitri Stepanovile lisakohustus -
osaleda sotsiaalprogrammis.

Viru Maakohtu Narva kohtumaja 29.04.2016 kohtumäärusega määrati Dmitri Stepanovile
KarS § 75 lg 3 ja § 75 lg 2 p 8 alusel Viru Maakohtu Narva kohtumaja 22.01.2016
kohtuotsuse järgi kriminaalasjas nr 1-15-8272 täiendav kohustus - osaleda katseaja jooksul
sotsiaalprogrammis. Kohtumäärus jõustus 24.05.2016.

10.06.2016 saabus Viru Maakohtu Narva kohtumajja Dmitri Stepanovi suhtes erakorraline
ettekanne ettepanekuga pöörata temale mõistetud karistus täitmisele.

Erakorralisest ettekandest nähtub, et 20.05.2016 kell 14.50 ilmus Dmitri Stepanov
kriminaalhooldusosakonda alkoholijoobe tunnustega, seejuures keeldus ta allumast
alkomeetriga kontrollimisele. Samuti keeldus ta andmast seletusi alkoholi tarvitamise põhjuse
kohta. Stepanov lahkus kriminaalhooldusametniku juurest omavoliliselt allkirja
registreerimislehele panemata. Dmitri Stepanov ei ilmunud 03.06.2016 registreerimisele
kriminaalhooldusametniku juurde. 10.06.2016 seisuga ei ole ta ilmunud ega teavitanud mingil
viisil kriminaalhooldajat registreerimisele mitteilmumise kohta.

Seletusi Dmitri Stepanovilt ei ole võimalik võtta, kuna ta keeldub seletusi andmast, samuti ei
ilmu ta registreerimisele.

Dmitri Stepanov, olles teadlik, et alkoholi tarvitamine on kohtu poolt keelatud, jätkab alkoholi
tarvitamist. Dmitri Stepanov tahtlikult hoidub kõrvale kohtu poolt määratud kohustusest.
Alates 03.06.2016 ei ole Dmitri Stepanov ilmunud registreerimisele ega võtnud ühendust
kriminaalhooldajaga. Uue kuriteo toimepanemise risk on Dmitri Stepanovi puhul kõrge: ta
jätkab alkoholi tarvitamist, hoidub kõrvale kohtuotsuse täitmisest.




                                                                                              2
                                                                             1-15-8272
Arvestades seda, et Dmitri Stepanov ei täida talle kohtu poolt määratud kohustusi ning
tuginedes KarS § 74 lg 4, taotleb kriminaalhooldusametnik Dmitri Stepanovile mõistetud
karistuse täitmisele pööramist.


Menetlusosaliste seisukohad kohtuistungil

17.06.2016 kohtuistungile Dmitri Stepanov ei ilmunud. Tema abikaasa teatas
kohtukantseleile, et Stepanov on tööl.
Kohus lükkas kohtuistungi edasi ning määras uueks istungiajaks 28.07.2016.
28.07.2016 kohtuistungil kandis kriminaalhooldaja ette erakorralise ettekande ning palus
pöörata Dmitri Stepanovile mõistetud karistus täitmisele.
Dmitri Stepanov põhjendas registreerimisele mitteilmumist asjaoluga, et ta oli Tallinnas tööl
ning enda sõnul teavitas ta sellest ka kriminaalhooldusametnikku ning saatis talle töölepingu
koopia. Stepanov tunnistas, et ilmudes 20.05.2016 registreerimisele oli ta tarvitanud alkoholi,
kuigi teadis, et ei tohi seda teha. Ta põhjendas rikkumist perekonna probleemidega. Kuid
märkis, et kahetseb seda ning mõistab, et alkoholi tarbimine ei lahenda probleeme. Stepanov
palus karistust täitmisele mitte pöörata ning anda talle võimalus katseaja läbimiseks.


Maakohtu seisukoht

Vaadanud läbi toimiku materjalid ja kuulanud ära menetlusosalised, on kohus seisukohal, et
kriminaalhooldusametniku ettepanek pöörata Dmitri Stepanovile mõistetud karistuse
kandmata osa täitmisele tuleb jätta rahuldamata.

Kui süüdimõistetu ei järgi katseajal kontrollnõudeid või ei täida talle pandud kohustusi, võib
kohus KarS § 74 lg-st 4 tulenevalt kriminaalhooldusametniku ettekande alusel määrata
täiendavaid kohustusi vastavalt KarS § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele.

03.06.2016 registreerimisele mitteilmumise osas on kohus seisukohal, et Stepanovil oli
selleks mõjuv põhjus, mille kinnituseks on ta esitanud ka töölepingu. Taolises olukorras oleks
olnud mõistlik kaaluda kriminaalhoolduse ajutist üleviimist elukohajärgsesse
kriminaalhooldusosakonda. On ilmne, et Tallinnast Narva registreerimisele tulemiseks kulub
sisuliselt terve tööpäev ning tööandjad ei ole huvitatud korduvalt selleks vabade päevade
andmisest. Lisaks tekivad märkimisväärsed sõidukulud.
Samas tuvastas kohus, et kriminaalhooldusalune Dmitri Stepanov rikkus korduvalt kohtu
määratud kohustust mitte tarvitada alkoholi. Varasema rikkumise eest oli talle juba määratud
kohustus osaleda sotsiaalprogrammis, kuid hoolimata sellest on Stepanov jätkanud alkoholi
tarvitamist. Ta ilmus 20.05.2016 registreerimisele, olles joobe tunnustega, käitudes
väljakutsuvalt, keeldus allumast kriminaalhooldusametniku korraldusele, lahkus omavoliliselt.
Seega esinevad formaalsed alused vangistuse täitmisele pööramiseks.

Vaatamata rikkumistele soovib Stepanov oma käitumist parandada ning on mõistnud oma
rikkumiste tagajärgi ja on huvitatud katseaja korrektsest läbimisest.
Eelnevast tulenevalt leiab kohus, et Stepanovile mõistetud karistuse täitmisele pööramine ei
ole käesoleval hetkel otstarbekas ning Stepanovi õiguskuulekale käitumisele suunamiseks
peab esmalt rakendama leebemaid meetmeid. Seetõttu asub kohus seisukohale, et talle tuleb
anda veelkord võimalus oma kohustuste korrektseks täitmiseks.

Kuna rikkumised on siiski aset leidnud, peab kohus vajalikuks sellele reageerida ning
pikendada Dmitri Stepanovile määratud katseaega 3 kuu võrra.

                                                                                             3
                                                                                  1-15-8272

Eeltoodu alusel leiab kohus, et kriminaalhooldusametniku ettepanek tuleb jätta rahuldamata
ning KarS § 74 lg 4 alusel pikendada Dmitri Stepanovile Viru Maakohtu Narva kohtumaja
22.01.2016 otsusega määratud katseaega 3 kuu võrra, so kuni 22.10.2017.

Kohus teeb määruse tuginedes eeltoodule ja juhindudes KrMS § 427 lg-st 2, 432 lg-st 3.


(allkirjastatud digitaalselt)

Astrid Asi
Kohtunik




                                                                                         4
