                         KOHTUOTSUS
                              EESTI VABARIIGI NIMEL

Kohus                                   Pärnu Maakohus

Otsuse tegemise aeg ja koht             10. märts 2016.a. Pärnu kohtumaja


Kriminaalasja number                    1-16-1752 (15267001269)

Kohtukoosseis                           Kohtunik Rubo Kikerpill

Istungisekretär                         Jaanika Lusti

Tõlk                                    Merle Nuia

Prokurör                                Abiprokurör Liisa Nuut

Kriminaalasi                            Eljas Petri Nikkilä süüdistuses KarS § 424 järgi
                                        kokkuleppemenetluses

Süüdistatav
                                        Eljas Petri Nikkilä
                                        Isikukood või sünniaeg:   36409230115
                                        Karistatus:               kriminaal- ja väärteokorras
                                        karistamata
                                        Tõkend: Politsei- ja Piirivalveameti 20.01.2016. a
                                        määrusega KrMS § 128 alusel kohaldatud tõkend
                                        elukohast lahkumise keeld

RESOLUTSIOON                            Juhindudes KrMS § 248 lg 1 p 5, § 249, kohus
                                        otsustas:

Süüdi tunnistada Eljas Petri Nikkilä KarS § 424 järgi ja mõista talle karistuseks 8 (kaheksa)
kuud vangistust.

KarS § 73 lg 1, 3 alusel jätta mõistetud karistus täielikult tingimuslikult täitmisele pööramata,
kui Eljas Petri Nikkilä ei pane 1 (ühe) aasta ja 6 (kuue) kuu pikkuse katseaja jooksul toime uut
tahtlikku kuritegu. Katseaja alguseks lugeda kohtuotsuse kuupäev.

KarS § 50 lg 1 p 1 alusel kohaldada Eljas Petri Nikkilä´le lisakaristusena mootorsõiduki
juhtimisõiguse äravõtmist 5 (viieks) kuuks.


                                                                                  Lk 1 / 3
Lisakaristuse aja algust arvata alates kohtuotsuse jõustumisest.

LS §-le 127 kohaselt on isik, kelle suhtes on jõustunud juhtimisõiguse äravõtmise otsus, kohustatud
5 (viie) tööpäeva jooksul otsuse jõustumisest arvates loovutama oma juhiloa Maanteeametile.

Tõkend elukohast lahkumise keeld tühistada kohtuotsuse jõustumisel.

Asitõendid.
KrMS § 126 lg 3 p 1 alusel jätta kriminaalasja materjalide juurde järgmine asitõend:
CD-plaat Häirekeskuse salvestisega.

Välja mõista Eljas Petri Nikkilä´lt menetluskulud riigituludesse KrMS § 173 lg 2 alusel:
sundraha 645 € ja tasu riigi õigusabi eest 72 €, kokku 717 €.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is või
a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida maksekorraldusele
viitenumber 99916700017171. Selgituseks märkida: menetluskulud, isiku nimi, kriminaalasja
number.

Välja mõistetud summad tasuda 30 päeva jooksul kohtuotsuse jõustumise hetkest. Kui rahalised nõuded
pole täies ulatuses tähtajaks täidetud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

Kohtuotsuse jõustumisel saata kohtuotsuse ärakiri Maanteeametile teadmiseks.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul alates
otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSKÄIK

Eljas Petri Nikkilät süüdistatakse selles, et tema 14.12.2015. a kella 23.32 ajal , juhtis alkoholijoobe
seisundis X maakonnas X vallas X maantee 14,6 kilomeetril pärisuunas, mootorsõidukit Volvo 940
riikliku registreerimismärgiga X, põhjustades varalise kahjuga liiklusõnnetuse.
Eljas Petri Nikkilä kontrollimisel tõendusliku alkomeetriga Dräger ALCOTEST 7110 EST nr.
ARAF-0005, tuvastati Eljas Petri Nikkilä ühes liitris väljahingatavas õhus alkoholi sisalduse


                                                                                        Lk 2 / 3
 lõplikuks mõõtetulem 0,91 mg/l alkoholi, milline on joobeseisundiks liiklusseaduse § 69 lg 2 p 1
 kohaselt. Eljas-Petri Nikkilä rikkus joobeseisundis mootorsõidukit juhtides liiklusseaduse § 69 lg 1.
 Seega Eljas Petri Nikkilä mootorsõiduki juhtimisega joobeseisundis, pani toime KarS § 424 järgi
 kvalifitseeritava kuriteo.

 Prokurör ja süüdistatav kaitsja juuresolekul on sõlminud kokkuleppe, mille kohaselt prokurör nõudis
 kohtus süüdistatava süüdi tunnistamist KarS § 424 järgi ja tema karistamist 8 kuu vangistusega,
 KarS § 73 lg 1 ja 3 alusel mõistetud vangistust tingimisi mitte kohaldada ja täies ulatuses täitmisele
 mitte pöörata, kui Eljas-Petri Nikkilä ei pane 1 (ühe) aasta ja 6 (kuue) kuu pikkuse katseaja jooksul
 toime uut tahtlikku kuritegu. Katseaja alguseks lugeda kohtuotsuse kuupäev.
 KarS § 50 lg 1 p 1 alusel võtta lisakaristusena Eljas Petri Nikkilält ära mootorsõiduki juhtimise õigus
 5 (viieks) kuuks. Lisakaristuse aja algust arvata alates kohtuotsuse jõustumisest.
 Tõkend elukohast lahkumise keeld tühistada kohtuotsuse jõustumisel.

 MAAKOHTU SEISUKOHT

 Kohtuliku arutamise põhjal tegi kohus järeldused, et süüdistatava süüditunnistamine ja kokkuleppe
 sõlmimine on olnud süüdistatava tõelise tahte avaldus ja kriminaalasja menetlemisel on järgitud
 kokkuleppemenetluse sätteid.
 Tema käitumises teo õigusvastasust ja süüd välistavad asjaolud puuduvad. Karistust kergendavaid ja
 raskendavaid asjaolusid ei ole. Süüdistatav tuleb süüdi tunnistada ning mõista karistus vastavalt
 kokkuleppele.
 Tõkend elukohast lahkumise keeld tühistada kohtuotsuse jõustumisel.
 Tsiviilhagi ei ole.
 Asitõendid.
 KrMS § 126 lg 3 p 1 alusel jätta kriminaalasja materjalide juurde tõenduslikult oluline asitõend CD-
 plaat Häirekeskuse salvestisega.

 Kriminaalmenetluse seadustiku § 173 lg 2 sätestab, et menetluskulud hüvitab kohustatud isik
 menetleja määratud ulatuses. Seega tuleb süüdlaselt välja mõista KrMS § 179 lg 1 p 2, § 175 ja § 180
 lg 1 alusel riigituludesse sundraha 645 eurot ja tasu riigi õigusabi eest 72 eurot.



/allkirjastatud digitaalselt/

Rubo Kikerpill
Kohtunik




                                                                                        Lk 3 / 3
