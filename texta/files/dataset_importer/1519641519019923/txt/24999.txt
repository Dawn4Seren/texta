                        KOHTUMÄÄRUS
 Kohus                               Tartu Maakohus

 Määruse tegemise aeg ja koht        28. jaanuaril 2016. a Tartu kohtumajas

 Väärteoasja number                  4-15-10264

 Kohtunik                            Ingeri Tamm

 Kohtuistungisekretär                Kristi Suvi

 Tõlk                                -
 Taotluse esitaja                    Politsei- ja Piirivalveameti Lääne prefektuur

 Väärteoasi                          Sissenõudja avaldus asenduskaristuse määramiseks

 Süüdlane                            Raul Vester
                                     isikukood 38206132740; elukoht XXXX; töökoht:
                                     XXXX
 Kaitsja                             -

 RESOLUTSIOON                        Juhindudes VTMS §-st 211, kohus määras:

     1. Asendada KarS § 72 lg 1 ja 2 alusel Raul Vesterile Lääne prefektuuri 17.10.2013.
        a otsusega väärteoasjas nr 2700,13,002953 LS § 207 järgi määratud rahatrahv 80
        eurot, s.o 20 trahviühikut, 5 (viie) tunni üldkasuliku tööga, mille tegemise ajaks
        määrata 2 (kaks) kuud alates kohtumääruse jõustumisest.

     2. Üldkasuliku töö tegemine toimub Politsei- ja Piirivalveameti Lõuna Prefektuuri kaudu
        ning seda koordineerib korrakaitsebüroo liiklusjärelevalvetalituse menetlusteenistuse
        spetsialist Anžela Murumägi asukohaga Tartu, Riia 132-A216, kontaktandmed:
        anzela.murumagi@politsei.ee; telefoni numbrid 730 8786 ja 5770 5922.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.




                                             1
Asjaolud ja menetluse käik

Raul Vesterit karistati Lääne prefektuuri 17.10.2013. a otsusega väärteoasjas nr
2700,13,002953 liiklusseaduse (edaspidi LS) § 207 järgi rahatrahviga 20 trahviühikut, s.o 80
eurot. Kohtuvälise menetleja lahend rahatrahvi määramise kohta jõustus 08.11.2013. a.

Sissenõudja Lääne prefektuur esitas 27.11.2015. a avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust. Kohtutäitur teavitas 02.11.2015. a
kohtuvälist menetlejat rahatrahvi täitmise võimatusest. Tasumata rahatrahvi summa on 80
eurot.

Menetlusosaliste seisukohad

Kohtuistungil selgitas Raul Vester, et tal ei ole olnud võimalik trahvi raha puudumise tõttu
tasuda. Tal on suured võlgnevused.

Kohtu seisukoht

Kohus lähtub väärteo eest karistusena kohaldatud rahatrahvi asendamisel arestiga
väärteomenetluse seadustiku §-st 211, mille lg 1 kohaselt teeb kohus sissenõudja avalduse
alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Käesoleval juhul ei ole süüdlane Raul Vester tasunud temale Lääne prefektuuri 17.10.2013. a
karistamisotsusega määratud 20 trahviühiku suurust trahvi 80 eurot. Süüdlasel pole piisavalt
raha trahvi tasumiseks.

Eeltoodu alusel on kohus seisukohal, et Raul Vesterile Lääne prefektuuri 17.10.2013. a
otsusega määratud rahatrahv 80 eurot, millele vastab 20 trahviühikut, tuleb asendada tema
nõusolekul üldkasuliku tööga vastavalt karistusseadustiku §-le 72. Rahatrahvi kümnele
trahviühikule vastab üks päev aresti (KarS § 72 lg 2), seega kujuneks Raul Vesteri asendusaresti
pikkuseks 2 päeva. KarS § 69 lg 1 kohaselt vastab alates 01.01.2015. a ühele arestipäevale 1
tund üldkasulikku tööd, s.o 2-le arestipäevale vastab 2 tundi üldkasulikku tööd. Kuna KarS §
69 lg 1 kohaselt ei saa mõista vähem kui 5 tundi üldkasulikku tööd, tuleb Raul Vesteril teha
asenduskaristusena 5 tundi üldkasulikku tööd. Üldkasuliku töö tunnid tuleb KarS § 69 lg 3
alusel ära teha 2 kuu jooksul alates kohtumääruse jõustumisest.

/allkirjastatud digitaalselt/

Ingeri Tamm
kohtunik




                                               2
