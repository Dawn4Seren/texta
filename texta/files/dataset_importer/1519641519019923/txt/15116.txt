                            KOHTUOTSUS
                                 EESTI VABARIIGI NIMEL




Kohus                                 Tallinna Ringkonnakohus

Otsuse tegemise aeg ja koht           19. mai 2016, Tallinn

Kriminaalasja number                  1-15-8751

Kohtukoosseis                         Eesistuja Ivi Kesküla, liikmed Meelika Aava ja Orvi Tali

Kohtuistungi sekretär                 Elina Huobolainen
Kohtuistungi toimumise aeg ja         10. mai 2016, Tallinn
koht
Kriminaalasi                          Eero Blumani süüdistuses KarS § 423 lg 1 järgi
Apelleeritud kohtuotsus               Harju Maakohtu 16. märtsi 2016 aasta                   otsus
                                      üldmenetluses
Apellatsiooni esitaja                 Eero Bluman ja tema kaitsja
                                      Tsiviilkostja Arraves OÜ lepinguline esindaja
Prokurör                              Ringkonnaprokurör Rainer Amur
                                      Eero Bluman, ik: 35405150232, varem kriminaalkorras
Süüdistatav
                                      karistamata, tõkendit kohaldatud ei ole.
Kaitsja                               Vandeadvokaat Natalia Lausmaa
Kannatanu esindaja                    Vandeadvokaat Indrek Sirk


RESOLUTSIOON
1. Jätta Harju Maakohtu 16. märtsi 2016 aasta otsus kriminaalasjas nr 1-15-8751 Eero Blumani
süüditunnistamises ja karistamises KarS § 423 lg 1 järgi muutmata.

2. Süüdistatava, kaitsja ja tsiviilkostja lepingulise esindaja apellatsioonid jätta rahuldamata.

3. KrMS § 185 lg 2 alusel välja mõista Eero Blumanilt Eesti Vabariigi kasuks 240,00 (kakssada
nelikümmend) eurot apellatsioonimenetluses riigi õigusabi osutamisega seotud kulude katteks.



                                                                                                   1
 4. KrMS § 185 lg 2 alusel välja mõista Eero Blumanilt kannatanu OL kasuks 732,00 (seitsesada
 kolmkümmend kaks) eurot apellatsioonimenetlusega seotud kulude hüvitamiseks.

 Kaitsjatasu kuulub tasumisele 1 kuu jooksul ringkonnakohtu otsuse jõustumisest, Maksu- ja
 Tolliameti arveldusarvele kas SEB PANK EE351010052031000004; SWEDBANK
 EE502200221014193355 või NORDEA PANK EE401700017002872300
 Menetluskulu tasumiseks vajalik viitenumber on kättesaadav isikule saadetavas makseinfos.

 Edasikaebamise kord:
 Kohtuotsust on võimalik vaidlustada kassatsiooni korras Riigikohtus 30 päeva jooksul.
 Süüdistataval on kassatsiooni esitamise õigus advokaadist kaitsja vahendusel.


SÜÜDISTUS:

1. Eero Blumani süüdistatakse selles, et tema 20.12.2014 kella 07.20 ajal juhtis mootorsõidukit
/taksot/ Opel Astra StationWagon registreerimismärgiga XXX XXX, täites OÜ Arraves
tööülesandeid, liikudes Tallinnas mööda Paldiski mnt-d Mustamäe tee poolt Sõle tänava poole.
Eero Bluman, lähenedes kolmandal sõidurajal Tallinnas Paldiski mnt 53 maja juures asuvale
reguleerimata ülekäigurajale, mis oli tähistatud liiklusmärkidega nr 543 ja 544 ning
teekattemärgisega nr 945a /ülekäigurada/, pidi reguleerimata ülekäigurajale lähenedes sõitma
sellise kiirusega, mis on piisavalt väike, et mitte ohustada jalakäijat, kes on astunud või astumas
ülekäigurajale ning vajadusel seisma jääma, et võimaldada jalakäijal sõidutee ületada; enne
reguleerimata ülekäigurajale väljasõitmist olema tähelepanelikum, hoolikam ja ettevaatlikum,
et vältida igasuguse ohu ja kahju tekitamist vähekaitstud liiklejatele; kohandama oma sõiduki
kiiruse olukorrale vastavaks, arvestades samal ajal teeoludega /märg tee/,
ilmastikutingimustega /vihmasadu, pime aeg, tehisvalgustus/ ja muude liiklusoludega
/võimalike jalakäijate liikumine ülekäigurajal/, et ta suudaks seisma jääda sõiduki eespoolse
nähtavusulatuse piires ning teel oleva sellise takistuse ees, mida juht pidi ette aimama nagu
võimalike jalakäijate liikumine ülekäigurajal. Eero Bluman jättis need liiklusseadusest
tulenevad kohustused täitmata, ei jäänud reguleerimata ülekäiguraja ees seisma, vaid sõitis
ülekäigurajale välja ja otsa mööda reguleerimata ülekäigurada paremalt vasakule liikuvale
jalakäijale OL-le, kes sai sõiduki paremalt esinurgalt löögi ning paiskus asfaldile pikali, saades
eluohtlikud tervisekahjustused.

Eero Bluman rikkus järgmisi liiklusnõudeid: LS § 33 lg 1 /juht peab olema tähelepanelik teel
ja teeservas seisva või liikuva vähekaitstud liikleja suhtes ning vältima tema ohustamist ja talle
kahju tekitamist/; § 35 lg 1 /juht ei tohi oma tegevusega ohustada jalakäijat, tasakaaluliikuri
juhti ega jalgratturit. Eriti tähelepanelik peab juht olema lapse, vanuri ning haigustunnustega,
liikumispuudega ja pimeda inimese suhtes/; § 35 lg 4 /reguleerimata ülekäigurajale lähenedes
peab juht sõitma sellise kiirusega, mis on piisavalt väike, et mitte ohustada jalakäijat, kes on
astunud või astumas ülekäigurajale. Vajaduse korral peab juht seisma jääma, et võimaldada
jalakäijal sõiduteed ületada/; § 50 lg 3 p 1, 2 /juht peab kohandama oma sõiduki kiiruse
olukorrale vastavaks, kuid ei tohi ületada suurimat lubatud kiirust. Juht peab sõidukiiruse
valikul arvestama oma sõidukogemust, teeolusid, tee ja sõiduki seisundit, veose iseärasusi,
ilmastikutingimusi, liikluse tihedust ning muid liiklusolusid, et ta suudaks seisma jääda sõiduki
eespoolse nähtavusulatuse piires ning teel oleva sellise takistuse ees, mida juht pidi ette
aimama. Juht peab vähendama kiirust ning vajaduse korral seisma jääma, kui tingimused seda
nõuavad, eriti siis, kui nähtavus on halb/.

                                                                                                 2
Eero Bluman pani toime KarS § 423 lg 1 järgi kvalifitseeritava kuriteo s.o mootorsõiduki juhi
poolt liiklusnõuete rikkumise ettevaatamatusest, kui sellega on tekitatud inimesele raske
tervisekahjustus

HARJU MAAKOHTU OTSUS:

2. Maakohus tunnistas Eero Blumani süüdi KarS § 423 lg 1 järgi ning mõistis talle karistuseks
vangistuse 1 (üks) aasta ja 6 (kuus) kuud.
Kohaldas KarS § 73 lg 1 ja lg 3 sätteid ja jättis vangistuse täielikult täitmisele pööramata kui
Eero Bluman ei pane 2(kahe) aastase katseaja kestel toime uut tahtlikku kuritegu.
Katseaja algust luges kohtuotsuse kuulutamise päevast s.o 16. märtsist 2016.a.
KarS § 50 lg 1 p 1 alusel võttis lisakaristusena Eero Blumanilt ära mootorsõiduki juhtimise
õiguse 3 (kolmeks) kuuks.
Kohustas LS § 127 alusel Eero Blumani kohtuotsuse jõustumisest arvates 5 (viie) tööpäeva
jooksul oma juhiloa loovutama Maanteeametile.

KrMS § 310 lg 1 alusel rahuldas kannatanu OL tsiviilhagi mittevaralise kahju nõudes osaliselt
ning mõistis Eero Blumanilt ja tsiviilkostjalt OÜ Arraves solidaarselt kannatanu OL kasuks
välja kahjuhüvitise 30 000 (kolmkümmend tuhat) eurot.

Jättis rahuldamata tsiviilkostja lepingulise esindaja menetluskulude hüvitamise taotluse
summas 1500 € (üks tuhat viissada eurot).


APELLATSIOONID:

3. Kaitsja leiab, et kohtuotsus on ebaõige kohtulikul uurimisel süüdistuse poolt esitatud
tõendite pinnalt ebaõigete järelduste tegemise tõttu. Samuti menetlusseadustiku nõuete
rikkumise tõttu, millest lähtuvalt kohus jõudis ebaõigele järeldusele Eero Blumani süü
tõendatuse kohta.

3.1. Käesolevas asjas kohtu arvates olulist tõenduslikku rolli mängiv sündmuskohal,
ülekäigurajal lebanud valge müts ei ole fikseeritud seadusekohaselt asitõendina.
Ülalviidatud müts esineb fotona sündmuskoha vaatlusel, kuid hiljem pole seda asitõendina
arvele võetud. Puudub tõenduslik alus tuvastamaks, et tegemist oli üldse kannatanule kuuluva
või sündmusega seotud mütsiga. Kannatanu viidi sündmuskohalt ära enne sündmuskoha
vaatlust teostavate isikute saabumist. Väidetavalt kannatanu OL-le kuuluv müts toimetati
tunnistaja JL ütluste kohaselt temale koju. Kes seda toimetas ja millega seoses, ta öelda ei
osanud. JL ise sündmuskohal ei õnnetuse toimumise ega sündmuskoha vaatluse momendil ei
viibinud ega või oma ütlustega tõendada, kas sündmuskohalt leiti üldse mingi müts ja kas
sündmuskohal fotografeeritud müts kuulub tema emale või mitte ja kas nimelt see müts toodi
temale koju või mitte.
Kaitse leiab, et isikustamata ja tuvastamata päritoluga müts, mida kohtule asitõendina esitatud
ei olnud, tulnuks üldse tõendite hulgast välja jätta.

Ekspert kinnitas kohtuistungil, et sündmuskohal ta käinud ei ole ja on lähtunud oma arvutuste
tegemisel auto liikumiskiiruse ja kokkupõrke koha määramisel sündmuskoha vaatlusprotokolli
andmetest. Pidurdusjälgi sündmuskohal tuvastatud ei olnud, mistõttu              määras auto
liikumiskiiruse enne kokkupõrget arvutuslikult. Ekspert möönis ise kohtuistungil, et arvutuslik

                                                                                              3
määrang ei ole täpne. Kokkupõrke koha määratles ta jalakäijate ülekäigurajal lebanud mütsi
järgi, kuivõrd menetlejalt saadud andmetel kuulus see väidetavalt kannatanule ja oli
kokkupõrke momendil peast kukkunud. Ekspert möönis, et üldiselt määratakse kokkupõrke
koht auto purunenud detailide mahakukkumise koha järgi ja need olid samuti sündmuskohal
tuvastatud - paremal pool auto esiukse juures, kuid kuna talle kinnitati, et müts kuulub
kannatanule, lähtus ta oma arvutuste tegemisel eranditult mütsi asukohast ja auto purunenud
detailide asukohta kokkupõrke koha tuvastamisel arvesse ei võtnud.

Tunnistaja O kinnitas kohtule, et ta vaatles vahetult peale kokkupõrget maas lebavat kannatanut
väga lähedalt, kontrollimaks tema seisundit ja kinnitas, et kannatanul oli vahetult pärast
kokkupõrget maas lebades peas kapuuts. Kapuutsi alt oli näha vigastuse koht kannatanu laubal.
Kaitse leiab, et selle tõendiga on ümber lükatud süüdistuse versioon selle kohta, et kannatanul
peas olnud müts kukkus maha jalakäija ja auto kokkupõrke kohal. Sündmus toimus talvisel
ajal, mil tavapäraselt kantakse meie ilmastikutingimustes peas kapuutsi, mis näoava ümbert on
kinnitatud nööridega, et vältida selle eraldumist tuule mõjul ning kui kannatanul üldse oli
kokkupõrke momendil peas müts, siis ei saanud see selliselt kinnitatud kapuutsi alt maha
kukkuda ilma, et peast oleks ära tulnud ka kapuuts. Eluliselt ei ole usutav, et kannatanul saadud
vigastuste järgselt oleks tal olnud võimalik kapuutsi uuesti pähe tõmmata.
Seega leiab kaitsja, et jalakäija ja auto kokkupõrke koha fikseerimiseks käesolevas asjas kohtule
esitatud tõendite alusel saab tugineda üksnes sõiduautolt kokkupõrke momendil kukkunud
detailide asukohale, mille arvestamist kokkupõrke koha fikseerimisel üldreeglina möönis ka
kohtuistungil ülekuulatud ekspert.
Kokkupõrke koht oli seega 3,7 m kaugusel ülekäigurajast, mis omakorda tõendab, et jalakäija
ületas teed selleks mitte ette nähtud kohas.
Jalakäijal on LS kohaselt kohustus käituda vastutustundlikult, ületada sõiduteed üksnes selleks
ettenähtud kohas ja veenduda enne sõiduteele astumist tee ületamise ohutuses. Jalakäija OL
seda ilmselt ei teinud.

Kohus on vastuolus KrMS § 63 lg 1 ja 15 lg 1 tõendina vastu võtnud ja kohtuotsuse
motiveerivas osas tsiteerinud Eero Blumani ütlusi vahetult pärast sündmuse toimumist ja
kasutanud nende ütluste protokolli tervikuna põhjendamaks seda, miks kohus Eero Blumani
ütlusi ei usalda.
Kaitse leiab, et prokuröril ei olnud õigus kohtule kirjaliku tõendina esitada ja kohtul
üldmenetluses vastu võtta Eero Blumani poolt eeluurimisel antud ütluste kogu teksti. Kui
prokurör soovis KrMS § 289 lg 1 tuginevalt kontrollida Eero Blumani ütluste usaldusväärsust,
tulnuks tal tsiteerida ja kohtuistungi protokollis fikseerida täpne lause või väljend, mille suhtes
prokurör leiab, et see on vastuolus eeluurimisel antud ütlusega ja esitada Eero Blumanile selle
baasil küsimus. Eeluurimisel koostatud protokolli teksti esitamist kohtule tuleb tõlgendada
kohtu mõjutamisena üldmenetluses süüdistuse poolt ja isiku kaitseõiguse rikkumisena ning
selline menetlustoiming on vastuolus KrMS                sätestatud tõendite uurimise korraga
üldmenetluses ja seega lubamatu.
KrMS § 15 lg 1 kohaselt maakohtu kohtulahend võib tugineda vaid tõenditele, mida on
kohtulikul arutamisel esitatud ja vahetult uuritud ning mis on protokollitud.
KrMS § 63 lg 1 kohaselt tõendiks on süüdistava ütlused, üldmenetluses ütlused kohtuistungil,
mitte aga eeluurimisel koostatud menetlustoimingu protokoll.
Järelikult puudus kohtul alus viidata kohtulikul uurimisel kasutatava tõendina Eero Blumani
küsitlemise protokolli tekstile eeluurimisel ning selle tõendi sisu tulnuks kohtuotsuses tõendite
hulgast välja jätta.



                                                                                                 4
3.2. Süüdistuse peamise tõendina jalakäija ja auto kokkupõrke koha tõendamiseks esitatud
müts ei ole kohase tõendina käsitletav.
Ekspertiisi arvamus kokkupõrke koha ja auto kiiruse kohta enne kokkupõrke momenti ja
sellekohased järeldused lähtuvad üksnes selle tõendina fikseerimata mütsi asukohast.
Kas see müts üldse kuulus kannatanule ja kas see tegelikult tähistas kokkupõrke kohta, on
jäänud tuvastamata.
Sündmuskoha vaatlusprotokoll koostati pärast kannatanu äraviimist ning konkreetne kannatanu
asukoht pärast kokkupõrget on sündmuskoha protokollis fikseerimata.
Järelikult ei ole kohtule esitatud tõendite pinnalt üldse võimalik teha tõsikindlaid järeldusi selle
kohta, kus toimus kokkupõrge, millise kiirusega liikus auto enne kokkupõrget ja kas juhil oli
võimalik kokkupõrget vältida või mitte.
Päris kindlasti ei ole nende tõendite alusel võimalik luua siseveendumust selle kohta, et Eero
Bluman rikkus LS nõudeid, mille tulemusena toimus tema süül otsasõit jalakäijale, mille
tagajärjel jalakäija sai kehavigastused.

Seega puudus kohtul võimalus luua kohtule esitatud tõendite pinnalt siseveendumust sündmuse
toimumise asjaolude ja Eero Blumani süü tõendatuse kohta. Järelikult tulnuks Eero Bluman
tõendite puudumise tõttu tema süü kohta õigeks mõista.

3.3. Juhindudes KrMS § 318, 337, 340 palub võtta apellatsioonikaebus menetlusse, määrata
asjas kohtuistung, kuhu kutsuda apellant.
Tühistada Harju Maakohtu otsus 16.03.2016.a. ja teha uus otsus, millega Eero Bluman temale
KarS § 423 lg 1 järgi esitatud süüdistuses õigeks mõista.
Kannatanu tsiviilhagi jätta rahuldamata.

4. Süüdistatav enda apellatsioonis leiab, et maakohus on oluliselt rikkunud kriminaalmenetluse
õigust (KrMS § 339 lg 1 p 12 ja lg 2), mistõttu maakohtu otsus tuleb täies ulatuses tühistada ja
teha uus otsus, millega teda õigeks mõista (KrMS § 340 lg 2 p 1).

4.1.Süüdistusakt ei vasta KrMS § 154 lg 2 p 4 sätestatud nõuetele ja rikub konkretiseerimatuse
ning selgusetuse tõttu olulisel määral süüdistatava põhiõigusi. Seega tulnuks süüdistusakt
KrMS § 258 lg 1 p 2 alusel prokuratuurile tagastada.
Konkretiseerimata süüdistusakt ei võimalda kirjeldatud asjaolude ja esitatud tõendite pinnalt
jõuda järeldusele, et süüdistatava käitumises esineksid inkrimineeritava süüteo objektiivse ja
subjektiivse külje tunnused.

4.2. Maakohtus kohtupidamine ei toimunud ausalt ja õiglaselt ning seetõttu leiab, et ka tehtud
kohtuotsus ei ole õige. Kohtuotsuses ei ole ka märgitud, miks kaitsja kaitsekõne tervikuna ei
väärinud kohtu tähelepanu. Samuti ei ole viimane sõna kohtu tähelepanu väärinud ehk siis
tehtud otsuses puuduvad mis tahes viited viimases sõnas esitatud seisukohtadele ning kohus ei
ole ka põhjendanud, miks viimane sõna kohtu tähelepanu ei pälvinud.
Leiab, et prokuröri ja kohtu poolt ristküsitlemine viis teda segadusse, mistõttu tuleb arvestada
tema viimase sõnaga.

4.3. Kohus on rajanud süüdimõistva kohtuotsuse peamiselt 20. detsembril 2014 vormistatud
väärteomenetluses tunnistajana ülekuulamise protokollile, õigemini selles toodud skeemile.
Leiab, et kohus ei tohtinuks seda tõendit asja juurde võtta ning selle tõendi alusel ei saanuks
teda süüdi tunnistada.
Prokurör ei olnud sellele tõendile tuginenud süüdistusaktis.


                                                                                                  5
Kohus rikkus ausa kohtupidamise põhimõtet, sest süüdistatav oli ennast ette valmistanud
üksnes nende tõendite osas, millised olid märgitud süüdistusaktis. Eriti lubamatu oli, et tõendi
võttis kohus vastu ristküsitlemise ajal.
Kinnitab, et ei ole enda ütlusi muutnud.
Tuginedes Riigikohtu varasemale praktikale, on seisukohal, et käesoleval juhul on tegemist
väärteomenetluses antud tunnistajana ülekuulamise protokolliga, mille kasutamine tõendina
kriminaalmenetluses on selges vastuolus PS § 22 lg-st 3 ja KrMS § 34 lg 1 p-st 1 tuleneva
süüdistatava õigusega mitte olla sunnitud aitama kaasa kuriteo toimepanemise tõendamisele.
Teda ei hoiatatud, et kirjapandut võidakse hilisemalt kasutada tema vastu võimalikus
kriminaalmenetluses.
Seega rikuti liiklusõnnetuse järgselt ja sündmuskohal 20.12.2014 väärteomenetluses
tunnistajana antud seletuse avaldamisega maakohtus tema õigust mitte anda ennast süüstavaid
ütlusi.
Juhib tähelepanu faktile, et kahtlustatavana antud ütlustes kinnitas, et jääb 23.12.2014 antud
seletuse juurde ning kahtlustatavana ülekuulamise protokollist nähtub, et küsimuste
formuleerimisel on uurija mh tuginenud ka 23.12.2014 esitatud seletusele.

4.4. Mütsi asukoht ei saanud olla esmase kokkupõrke koht, kuna müts ei saanud liiklusõnnetuse
käigus kannatanu peast kapuutsi alt vabaneda ning müts pidi sõiduteele sattuma kiirabi tegevuse
tagajärjel.
Tunnistaja JL ei olnud liiklusõnnetuse toimumise hetkel koos kannatanuga, seega tema ütlused
kannatanul seljas olnud riietuse kohta (müts ja kapuuts) ei tõenda midagi.
Tunnistaja KO kinnitas, et enne kiirabi tulekut oli kannatanul, kui ta maas lamas, tihedalt
kinnitatuna peas kapuuts ja selle all müts (vt istungiprotokoll). Vastates prokuröri küsimusele
sattus tunnistaja O segadusse ja ütles hiljem, et mütsi osas ta täpselt enam ei mäleta.
Leiab, et mütsi osas tunnistusi anda saavate kiirabi töötajate istungile kustumise taotluse jättis
kohus rahuldamata ning selles osas on kohus ise otsuses puudulikku süüdistust sisustanud.

4.5. Tunnistaja JL ütlused tuleb täielikult kõrvale jätta või siis vähemalt tuleb neisse suhtuda
äärmiselt kriitiliselt.
JL ütlused tuleks täielikult kõrvale jätta, kuna kohtueelses menetluses kuulati JL üle
kannatanuna ning temale laienes õigus tutvuda kriminaalasja toimikuga ning kõik muud
kannatanule ettenähtud õigused, näiteks esitada tsiviilhagi ja saada selleks andmeid (vt
protokolli sisu ja uurija selgitused JL-le).
Isik ei saa olla ühes menetluses korraga nii kannatanu kui ka tunnistaja või siis vastavalt
prokuröri soovile neid rolle vahetada. Süüdistusaktis puudub mis tahes viide selle kohta, et JL
kuulati kohtueelsel uurimisel üle kannatanuna, samuti puuduvad mistahes põhjendused, miks
JL menetluslikku rolli ootamatult muudeti.
Lisaks ei ole ka JL ütlused usutavad, kuna võrreldes kohtueelsel uurimisel kannatanuna antud
ütlustega, on ta ütlusi kohtuistungil olulises osas muutnud.
Seega tulnuks JL ütlused täielikult kõrvale jätta kui ebausutavad.
Kohtupidamine ei ole aus ja õiglane, kui kohus võimaldab kannatanu rollivahetust tunnistajaks
ilma mis tahes mõistliku põhjenduseta ning seejärel võimaldab tunnistajal juurdepääsu ja
tutvumise e-toimikus asuvatele menetlusdokumentidele, andmata seejuures süüdistatavale
ühtegi mõistlikku põhjendust, kuidas selline olukord tekkida sai. Ka kohtuotsuses puuduvad
mis tahes sellekohased põhjendused.

4.6. Käesolevas asjas ei ole kohtueelsel uurimisel ja ka kohtulikul uurimisel analüüsitud
kannatanu OL käitumist ehkki tema on algusest peale rõhutanud, et kannatanu ületas sõiduteed
selleks mitteettenähtud kohas (väljaspool ülekäigurada), kannatanu jooksis ise sõidukile ette,

                                                                                                6
temal puudusid helkurid, kapuuts oli silmini peas ning pilk suunatud maha. Ka ei ole
kohtueelsel ning ka kohtulikul uurimisel tuvastatud kannatanu võimalikku liikumisteekonda
liiklusõnnetuse toimumise eelselt, samuti puuduvad mis tahes andmed kannatanu võimaliku
alkoholijoobe või selle jääknähtude kohta.

4.7. Kohtueelsel uurimisel ei ole põhjalikult kontrollitud tema väiteid seonduvalt kannatanu
diagonaalse liikumisega Paldiski mnt 51 maja juurest.
Ka kohtulikul uurimisel ei ole välja selgitatud kannatanu tegelikku teekonda 20. detsembril
2014 toimunud liiklusõnnetuse eelselt.
Rõhutab ka, et OL ületas teed selleks mitte ettenähtud kohas ehk siis Paldiski mnt 51 maja
nurga juurest, aga mitte Paldiski mnt 53 maja juures asuva ülekäiguraja kaudu. Seega võis OL
tulla nii Mooni tänavat pidi ( Paldiski mnt 51 maja number on ka Mooni tn 1) või mööda
Paldiski mnt-d linna poolt.
Prokurör ei ole suutnud tõendada kannatanu teekonda ja sihtkohta 20. detsembri 2014
hommikul liiklusõnnetuse eelselt. Seega ei ole välistatud süüdistatava poolt väidetu, et
kannatanu tuli sõiduteele maja number 51 juurest või otse Mooni tänavalt.
Juhib tähelepanu asjaolule, et on välistatud, et kannatanu OL saanuks sõita või sõitnuks 20 .
detsembril 2014 trolliga või mis tahes ühistranspordiga, kuna kannatanul ei olnud kaasas
Tallinnas ja Harjumaal ühistranspordis sõitmiseks kohustuslikku isikustatud Ühiskaarti.
Samuti ei olnud kannatanul kaasa isikut tõendavat dokumenti (pass või ID-kaart), sest Ühiskaart
kehtib üksnes koos isikut tõendava dokumendiga. Ka ei olnud kannatanul kaasas rahakotti ega
raha.

4.8. Liiklusõnnetuse põhjustas kannatanu oma käitumisega ise. Tema tegi kõik endast oleneva,
et kokkupõrget kannatanuga ära hoida ning seejuures ei rikkunud Liiklusseaduse nõudeid, st
ka neid nõudeid, mille rikkumist süüdistuses ja kohtuotsuses ette heidetakse, kuid milliste
rikkumist seejuures tõendatud ei ole.
Isegi kui oletada, et esmase kokkupõrke koht oli seal, kus asus kannatanu müts, siis ikkagi ei
ole välistatud kannatanu diagonaalne liikumine tema poolt juhitud sõiduki suunas, kuivõrd
kannatanu eesmärgiks oli ilmselt jõuda lõpuks ülekäigurajale.
Rõhutab, et ei ole võimalik, et meesjalakäija ja kannatanu läinuks kõrvuti, sest tal ei olnud
võimalik kokku põrgata tihedalt kõrvuti minevate isikute grupist ainult ühega, so kannatanuga.
Millegipärast on aga kohus vastupidisel seisukohal.

4.9. Seonduvalt liiklustehniliste ekspertiisi aktidega ja neis toodud eksperdi arvamusega
märgib, et kaitsja taotles kordusekspertiisi läbiviimist, millest aga kohus alusetult keeldus.
Leiab, et ekspert JM on ekspertiisiakti uurimisliku osa ning ka aktis väljendatud arvamuse
rajanud samuti ebaõigetele ja enda poolt ise välja mõeldud eeldustele.
Eksperdil puudus mistahes teave kannatanu võimaliku liikumisteekonna kohta, samuti
puudusid tal mis tahes andmed kannatanu riietuse , sh võimaliku mütsi kohta, rääkimata mütsi
materjalist või sellest kas müts oli kootud, kerge või raske, kuiv või märg jne.
Eksperdil puudusid andmed kannatanu asukoha ja asendi kohta sõidukiga kokkupõrke järgselt,
samuti puudusid tal andmed kannatanu vigastuste kohta jne. Kohtuistungil tunnistas ekspert JM
ka ise, et ta täpset kokkupõrke kohta ei tea, et ta ei teadnud, et kannatanul oli peas kapuuts nii
liiklusõnnetuse eelselt kui ka kokkupõrke järgselt. Eksperdil puudusid vajalikud andmed
ekspertiisi läbiviimiseks ja liiklusõnnetuse tekkemehanismi kindlaks tegemiseks, pidanuks
ekspert tegelikult ekspertiisi tegemisest keelduma andmete vähesuse tõttu ning uurijalt andmeid
juurde nõudma.
On seisukohal, et teda ei saanuks süüdi mõista ekspertarvamuse alusel, kus ekspert on ise asju
juurde mõelnud.

                                                                                                7
4.10. Ei nõustu määratud karistusega, kuna see on ülemäära raske. Kohus on ise otsuses öelnud,
et ta on olnud õiguskuulekas inimene, tal ei ole liiklusalaseid karistusi ning tegemist oli
liiklusõnnetusega. Leiab, et kohtu poolt määratud karistus keskmise süü ulatuses on ülemäära
range. Samas ei ole kohus põhjendanud, miks tema süü on keskmine ning miks kergem karistus
(näiteks isegi ÜKT) ei ole sobilik.

Ka leiab, et lisakaristusena juhtimisõiguse äravõtmine ei ole õige ja põhjendatud. Kohus ei ole
märkinud otsuses, millised on need eripreventiivsed kaalutlused, miks tuleb juhtimisõigus ära
võtta. Selgitab, et taksojuhina ei saa ta nagunii enam töötada, kui süüdimõistev otsus jääb
jõusse, sest sellisel juhul välistab taksojuhina töötamise Ühistranspordiseadus.
Lisaks sellele, on karistuse andmed Karistusregistris veel kolm aastat peale katseaja möödumist
ehk siis sisuliselt on karistatud 5-ks aastaks. Seega juhtimisõigust ära võtta üksnes põhjusel, et
ei saaks ta taksojuhina töötada, ei ole õige, kuna seadus välistab selle töö nagunii.
Ta on 50 % töövõimetu, kuna esineb XXX, samuti, et liigub longates. Lisaks eeltoodule on tal
olnud kolm üldnarkoosis rasket operatsiooni.
Seetõttu ei ole õige juhtimisõigust ära võtta isegi mitte kolmeks kuuks.

4.11. Ei nõustu väljamõistetud tsiviilhagiga.
Tema suhtes on tsiviilhagi rahuldamine äärmiselt ebaõiglane. Ta on töötu.
Kohus on otsuses märkinud, et kannatanule tuleb välja mõista hüvitisena mõistlik summa ning
kohus on leidnud, et mõistlikuks summaks on 30 000 eurot.
Jääb arusaamatuks, millest kohus järeldas, et temal ja ta perel on võimalik üldse kannatanule
tasuda 30 000 euro suurust hüvitist, kui kohus karistuse määramisel leidis, et tema elatustase
on nii madal, et mind tuleks karistada vangistusega.
Kinnitab kohtule, et temal ei ole kusagilt tasuda kannatanule 30 000 eurot. Tema jaoks on
selline summa absoluutselt hoomamatu.
Ta on 50 % töövõimetu. Tema tervisega inimene ei ole võimeline teenima selliseid summasid,
et tasuda hüvitisena 30 000 eurot, eriti kui arvestada vanust. Ainukeseks sissetulekuks on
pension 165 eurot ning järgmisel aastal on vanaduspensionär ning pension ei ole suurem kui
300 eurot.
Väljamõistetud summa halvendaks ka pere niigi kesist elatustaset, kuivõrd ka abikaasa on
töövõimetuspensionär. Abikaasa EB 60% ulatuses töövõimetu ning ta ka ei tööta.
Kinnitab ka, et ei oma kinnisvara ega muud vara, millele oleks võimalik täitemenetluses
sissenõuet pöörata.

Teeb järelduse, et hagis on tahtlikult kannatanu olukorra kirjeldamisel liialdatud. Tsiviilhagis
on mahavaikitud fakt, et kannatanu on kindlustuse vahendusel saanud juba ülisuuri summasid,
sh on temale hüvitatud mittevaraline kahju.
Hagis kirjeldatud kannatanu vigastused on ebaõiged, näiteks ei ole kannatanul liikusõnnetuse
järgselt diagnoositud rangluumurdu ega ka akromeoklavikulaarliiduse rebenemist vasakul pool
või rangluu ebaõiget asendit, mille tõttu pidi kannatanu operatsiooni vajama (vt isiku
kohtuarstliku ekspertiisiakt).
Kannatanul ei ole olnud kahte operatsiooni nagu on kirjas otsuses. Isiku kohtuarstliku
ekspertiisiaktis on sõnaselgelt kirjas, et peatrauma puhul otsustati konservatiivse ravi kasuks.
Leiab, et olukorras, kus kannatanul on diagnoositud väga mitmeid raskeid haigusi, millised ei
seondu mitte mingil viisil liiklusõnnetusega ning kannatanu ei ole tsiviilhagis üheselt tõendanud
liiklusõnnetuses tekkinud vigastustest pöördumatult halvenenud elukvaliteeti tuleb hagi jätta
tervikuna rahuldamata. On ilmne, et kannatanul esinevad rasked kaasuvad haigused on


                                                                                                8
muutnud kannatanu elukvaliteeti suurel määral ning see elukvaliteedi muutus ei pruugi olla
seotud liiklusõnnetusega.

Apellant esitab tõendite loetelu, millised on esitanud koos apellatsiooniga.
Eeltoodust tulenevalt ja KrMS 340 lg 2 p 1 alusel palub tühistada Harju Maakohtu 16. märtsi
2016 kohtuotsus. Teha uus otsus ja mõista ta esitatud süüdistuses õigeks. Jätta tsiviilhagi
rahuldamata.

5. Tsiviilkostja esindaja vaidlustab kohtuotsuse tsiviilhagisse puutuvas osas, samuti vaidlustab
menetluskulude taotluse rahuldamata jätmise.

Apellant on jätkuvalt seisukohal, et süüdistatav töötas tema juures haldusjuhina, mitte
taksojuhina. Apellant eeldas süüdistatava sellekohaseid ausaid ütlusi ka kohtuistungil, kuid
ilmse maksustamise kartuse ees väitis ta vastupidist. Eero Bluman ´i väidete ümberlükkamiseks
esitas apellant kohtule 11. veebruaril 2016.a-l elektroonselt koos kohtuvaidluste teesidega
tõendid, mis kinnitasid süüdistava poolt sõiduki rentimist. Kuivõrd KrMS § 2961 jõustub alates
01. jaanuarist 2017.a-st, siis apellandi hinnangul saab ta esitada süüküsimuses mitteolulise
tõendi TsMS alustel ning maakohtu poolt tõendi tagastamine oli alusetu.
Kuna maakohus tagastas apellandile alusetult tema poolt esitatud tõendid, siis jättis ta ka
hindamata apellandi väited osas, mis puudutavad VÕS § 1057 alusel vastutuse puudumist
mootorsõiduki kaudsel valdajal, st mootorsõiduki teisele isikule üürinud isikul (AÕS § 33 lg
2);
Samuti kehtis süüdistatavale töölepingus sätestatud tööaeg, mis algas kell 08.00.
Kohtumenetluses uuritud ja süüküsimuse aluseks olev avarii aga toimus enne tööaja algust.
Apellant on seisukohal, et tööandja ja/või suurema ohu allikas ei saa olla vastutavaks isikuks
töövälisel ajal.
Arraves OÜ kõik mootorsõidukid on sihtotstarbelised, st taksod. Neid kasutatavad ka töötajad,
kes ei ole taksojuhid ja tööandjal puudub võimalus jälgida, millisel otstarbel kasutatakse
sõidukit väljapoolt tööaega.
Maakohtu menetluses uuritud tõenditest ei selgunud, et kannatanul oleks tuvastatud püsiv ning
jääv tervisekahjustus või oleks mõni elutähtis elund lõplikult funktsioneerimise lõpetanud.
Kohtuotsusega väljamõistetud summa ei korreleeru kuidagi analoogsete võimalike
kindlustushüvitistega või EIK lahenditega. Samas on kohus oma otsuses tõdenud, et Eesti
Vabariigis analoogne kohtupraktika puudub.
Täielikult puudub kohtuotsusest kohtu hinnang osas, mida tegi OÜ Arraves selleks, et välistada
võimaik kahju tekkimine. Apellant saab siinkohal vaid kinnitada, et tegi kõik endast
oleneva/võimaliku, et vältida kahju tekkimist.
Apellant on seisukohal, et maakohus on eelnimetatud asjaolu jätnud kohtulikult uurimata ja
tähelepanuta ning sellest tulenevalt ei ole kohus vastutust välistavaid ja/või kahjunõuet
vähendavaid aspekte käsitlenud kohtuotsuses;

Apellant kindlustas kõik oma vara parimal ja võimalikul viisil, mille tulemil on korvatud
kannatanule kõikvõimalikud kahjud, sh ka moraalne kahju. Nimetatud asjaolu on maakohtu
menetluses leidnud kinnitust, kuid kohus ei ole oma otsuses selgitanud, miks on ta jätnud selle
tähelepanuta;
 Apellatsiooni esitamise hetkel on apellandi vara kindlustus ca 100 korda kallim, mis tuleneb
otseselt kohtumenetluses uuritud liiklusavariist. Apellant on seisukohal, et hoomamatult
suurema kindlustusmakse tasumisega on ta seatud olukorda, kus sisuliselt toimub kahekordne
hüvitise nõudmine;


                                                                                              9
Apellant ei nõustu menetluskulude määramisega maakohtu otsuses, st osaga, millega jäeti
tsiviilkostja lepingulise esindaja kulud täielikult hüvitamata. Apellandi hinnangul tuleb KarS §
182 lg 3 hetkel kehtivast redaktsioonis lähtuda eelkõige TsMS regulatsioonist, kus
menetluskulude jaotus toimub proportsionaalselt kohtuotsusega väljamõistetuga. Seega tuleks
tsiviilkostja taotlus menetluskulude osas rahuldada proportsionaalselt osas, milles kohus
rahuldas tsiviilhagi.

Apellant palub Tallinna Ringkonnakohtul tühistada Harju Maakohtu 16. märtsi 2016.a.
kohtuotsuse osas, millega rahuldati tsiviilhagi osaliselt ning mõisteti kannatanu kasuks
süüdistatavalt ja tsiviilkostjalt solidaarselt välja 30 000 eurot;
Juhul, kui Tallinna Ringkonnakohus siiski leiab, et tsiviilkostjal lasub vastutus kannatanule
kahju hüvitamise osas, siis palub ta arvestada kindlustusseltsi poolt juba väljamaksud summat
ja jätta ülejäänud osas hagiavaldus rahuldamata;
Apellant taotleb tema kasuks menetluskulude väljamõistmist proportsionaalselt hagi
rahuldamisega, sh apellatsioonimenetluses.

MENETLUSOSALISTE SEISUKOHAD RINGKONNAKOHTUS:

6. Apellant- süüdistatav toetab nii enda kui ka tema kaitsja poolt esitatud apellatsiooni. Palub
teda õigeks mõista.

Kaitsja toetab nii enda kui süüdistatava poolt esitatud paellatsiooni, palub õigeksmõistva otsuse
tegemist. Tsiviilkostja lepingulise esindaja poolt esitatud apellatsiooni rahuldamise jätab kohtu
otsustada.

Prokuröri arvamuse kohaselt on kohtuotsus seaduslik ja selle tühistamiseks esitatud
apellatsioonid alust ei anna. Palub jätta kaitsja ja süüdistatava apellatsioonid rahuldamata.
Tsiviilkostja apellatsiooni osas arvamust ei anna.

Kannatanu lepinguline esindaja palub jätta kõik esitatud apellatsioonid rahuldamata.

KRIMINAALKOLLEEGIUMI PÕHJENDUS JA JÄRELDUS:

7. Kohtukolleegium, tutvunud toimiku materjalidega ja apellatsioonidega ning ära kuulanud
menetlusosalised, esitab oma seisukohad esmalt süüdistatava ja kaitsja apellatsioonides
sisalduvate põhiväidete ja taotluste osas ja seejärel annab hinnangu tsiviilkostja lepingulise
esindaja poolt esitatud apellatsioonile.

8. Süüdistatav leiab, et süüdistusakt ei vasta KrMS § 154 ettenähtule, on konkretiseerimata ja
selgusetu ning maakohus oleks pidanud selle prokuratuurile tagastama. Süüdistuse sisu
koosneb vaid seaduste tekstidest.
Kolleegium sellise etteheitega ei nõustu.
Esmalt kolleegium osutab, et esitatud kaitseaktis ei ole väljendanud seisukohta, et süüdistusakt
ei vasta seaduse nõuetele.
Nii nagu apellant on ka ise viidanud, on Riigikohus korduvalt oma lahendites sedastanud ( nt
3-1-1-7-12), et süüdistusakti saab kohus prokuratuurile KrMS § 262 p 2 alusel tagastada üksnes
juhul, kui see ei vasta KrMS §-st 154 tulenevatele nõuetele ja nimetatud tagastamine on
võimalik eelmenetluses.



                                                                                              10
Antud juhul ei ole menetluspooled süüdistusakti seadusele vastavuse küsimust (t.lk.5-6)
eelmenetluses üldse tõstatanud ning kohus on süüdistatava kohtu alla andnud, seega on nii
menetluse pooled kui kohus lugenud süüdistusakti seadusele vastavaks.

Kolleegium peab apellatsiooni väidete osas vajalikuks viidata eelpool märgitud Riigikohtu
lahendis sedastatule, et KrMS § 154 lg 2 p-st 4 tulenevalt peab iga süüdistusaktis tõendite
loetelusse kuuluva tõendi puhul olema ära nimetatud see konkreetne süüdistuse sisust (KrMS §
154 lg 3 p 2) hõlmatud faktiline asjaolu (faktilised asjaolud), mille kinnitamiseks prokurör
sellele tõendile tugineda soovib. Tõendi nimetusele lisatav viide peab olema täpne ja osutama
mingile konkreetsele elulisele asjaolule, mida süüdistuse sisus kajastatakse. Samas ei tohi
süüdistusakt kajastada tõendite sisu ega nende analüüsi: süüdistusaktist peab nähtuma, mida
tõendiga tõendada soovitakse, mitte aga see, kuidas tõend seda asjaolu tõendab. Süüdistuse näol
on tegemist hüpoteesiga, mille tõestamine või ümberlükkamine on kohtumenetluse ülesanne.
Põhjendus selle kohta, miks loetakse mingi süüdistuses kirjeldatud faktiline asjaolu tõendatuks,
peab sisalduma kohtuotsuses, mitte aga süüdistuses endas.
Riigikohus on sedastanud ka, et süüdistuse sõnastusele ei ole võimalik kehtestada mingit
konkreetset standardit ja süüdistusaktis faktiliste asjaolude kirjeldamisel nõutav detailsus sõltub
suuresti konkreetse süüteo toimepanemise asjaoludest (Riigikohtu lahend nr 3-1-1-83-11).
Süüdistus peab kaitseõiguse tagamiseks kajastama ka prokuratuuri õiguslikku hinnangut
süüdistatava teole ehk siis peab süüdistusakti lõpposas toodud süüdistuses olema esitatud
kuriteo kvalifikatsioon karistusseadustiku vastava paragrahvi, lõike ja punkti järgi (KrMS § 154
lg 3 p 3). Kõnealune nõue eeldab ka seda, et blanketse koosseisutunnuse puhul oleks süüdistuses
viidatud väljapoole karistusseadust jäävatele õigusnormidele, mis seda koosseisutunnust
sisustavad (vt nt RKKK 3-1-1-106-13).
Seega tuleb blanketne kuriteokoosseis sisustada seadusest või muudest õigusaktidest tulenevate
kohustuste või keeldudega, mille rikkumist süüdistatavale ette heidetakse ja milles koosseisu
realiseerimine seisneb.
KarS § 423 süüteokoosseis on koosseisutüübilt muuhulgas ka blanketne kuriteokoosseis. Selle
sisustamiseks peab seetõttu karistusseadustiku järgi teole antud hinnangule lisaks olema
süüdistuses ära näidatud süüteokoosseisu objektiivsete tunnustena ka mootorsõiduki juhtimise
käigus rikutud liiklus- või käitusnõuded. Süüdistuses peab olema ära näidatud, millist
konkreetset liiklus- või käitusnõuete rikkumist isikule ette heidetakse. Vaid eelnimetatud
nõuetele vastava süüdistuse korral on kaitseõigus tagatud.
Eeltoodust tulenevalt on ainetud süüdistatava apellatsioonis väidetu, et süüdistus on selgusetu
ja konkretiseerimata ja rikub tema õigusi põhjusel, et see kajastab karistusseaduse ja
prokuratuuri hinnangu kohaselt süüdistatava poolt rikutud liiklusseaduse sätteid.

Kolleegium leiab, et esitatud süüdistuse põhjal oli menetluseseme kindlaksmääramine
võimalik. Süüdistatava kaitseõiguse teostamiseks ja kohtule menetluse toimetamiseks vajalik
teave konkreetse teoetteheite ja prokuratuuri õigusliku hinnangu kohta on süüdistuse sisus
kajastatud ning on ära näidatud ja avatud ka väljapoole karistusseadust jäävad õigusnormid,
mis inkrimineeritud kuriteo koosseisutunnust sisustavad.
Kolleegium leiab, et nii süüdistusakti kui terviku ja ka eraldi süüdistuse mittevastavus seaduse
nõuetele pole tuvastatav, mistõttu süüdistusakti prokuratuurile tagastamata jätmisega ning
selle järgi kriminaalasja arutamisega, maaakohus kriminaalmenetlusnorme ei rikkunud.

9. Süüdistatav heidab kohtule ette, et kohus pole analüüsinud kaitsekõnes ja tema viimases
sõnas antud selgitusi.
Selles osas kolleegium märgib, et KrMS § 312 p 1,2,3 sätestatu kohaselt esitatakse kohtuotsuse
põhiosas kohtulikul uurimisel tõendatuks loetud asjaolud ja tõendid, millele tuginetakse,

                                                                                                11
samuti tõendid mida kohus ei pea usaldusväärseks ja järelduse põhjendus ning asjaolud, mis
kohus on lugenud üldtuntuks ja millele ta otsust tehes tugineb.
KrMS § 63 lg 1 näeb ühe tõendina ette süüdistatava ütluse, milline saadakse vastavalt KrMS §
293 lg 1 ettenähtule tema ristküsitlemisega. Süüdistatava viimane sõna ei ole käsitatav tema
ütlusena ega eraldi tõendina. KrMS § 303 lg 4 näeb ette, et kui süüdistatav viimases sõnas
avaldab kriminaalasjas uue olulise asjaolu, uuendab kohus kohtuliku uurimise. Vastavalt
kohtuistungi protokollile oli süüdistatavale antud võimalus kasutada viimase sõna õigust,
süüdistatav on selle realiseerinud ning on oma kõne teksti ka kriminaalasja juurde andnud, kuid
maakohus pole tuvastanud KrMS § 307 ettenähtud kohtuliku arutamise uuendamise aluseid
vaid on nõupidamistoas leidnud, et on võimalik asi lahendada juba vahetult uuritud tõendite
alusel ning koostanud kohtuotsuse.
Kolleegium leiab, et maakohtu otsuses on süüdistatava poolt antud ütlusi mitte ainult kajastatud,
vaid nende usaldusväärsust ka analüüsitud. Nii on kohus andnud hinnangu tema ütluste
usaldusväärsusele läbi kohtueelsel uurimisel antud ütluste avaldamise kui ka kõrvutanud neid
teiste kogutud ja kohtule esitatud tõenditega. Seega on ainetud süüdistatava väited tema ütluste
tähelepanuta jätmise ja viimases sõnas antud selgituste otsuses kajastamata jätmise kohta.
Kohtuistungi protokollist nähtuvalt on süüdistatava ristküsitlemine toimunud kooskõlas KrMS
§ 288 ettenähtuga ning tuvastatav pole kohtu poolt küsimuste vastamisse ebaseaduslik
sekkumine. Protokolli parandamise taotlust pole süüdistatav ega kaitsja esitanud.

Kohtuotsuses kaitsekõne analüüsimise osas kolleegium märgib, et kohtuotsuse põhistus eeldab
eelkõige tõendite kogumis hindamist ja KrMS § 306 ettenähtud küsimuste lahendamist
esitatud ja vahetult uuritud tõendite pinnalt. Riigikohtu otsuse nr 3-1-1-63-08 kohaselt tõendite
hindamine nende kogumis tähendab muuhulgas erinevatest tõenditest tulenevate andmete
asetamist omavahelisse konteksti sidustatuna kuriteokoosseisu tunnustega.
Samas kolleegium nõustub apellandiga, et kaitsja poolt süüdistusele esitatud vastuargumendid
ei tohi jääda tähelepanuta, kuid seda vaid juhul, kui need on asjakohased.
Ka Riigikohus on oma lahendites / nt 3-1-1-8-10/ sedastanud, et mitte igasugune
süüdistusversiooni kummutada püüdev kaitseversioon ei saa evida sellise kahtluse kvaliteeti,
mis võiks olla hõlmatud in dubio pro reo põhimõttest. Süüdistatava kasuks tuleb tõlgendada
vaid selline kõrvaldamata kahtlus süüdistusversiooni paikapidavusest, mis on konkreetseid
asjaolusid arvestades eluliselt usutav.
Kolleegium leiab, et maakohus on otsuses kajastanud kaitsja seisukoha ning on kaitsja versiooni
liiklusõnnetuse toimumisest kummutanud maakohtule esitatud tõendite kogumile toetuva
analüüsiga ning tõendamiseseme tuvastatud asjaoludele tuginevate järeldustega. Asjaolu, et
kohus ei ole kohtuotsuses hinnanud igat kaitsja väidet, pole käsitatav kohtuotsuses põhjenduste
puudumisena ega kaitseõiguse rikkumisena kriminaalmenetlusõiguse olulise rikkumise mõttes.

10. Süüdistatav leiab, et tema ei ole ütlusi muutnud ning teeb etteheiteid rsitküsitlemisel tema
poolt eelnevalt antud ütluste avaldamise osas. Kaitsja on leidnud, et kohtueelsel uurimisel antud
ütlused tuleb tõendikogumist välja jätta.

KrMS § 63 lg 1 kohaselt on süüdistatava ütlus tõend ja seda tuleb arvestada, kui tõend on
usaldusväärne. Tõendi usaldusväärseks tunnistamisel on kohtul võimalik hinnata, kas
süüdistatava ütlused on järjepidevad või sisaldavad vastuolusid, kas kohtus ja kohtueelsel
uurimisel antud ütlused on vastuolulised, kas ütlusi muudetakse ristküsitluse käigus, kas
ütlustes on vastuolu kannatanu ja tunnistaja ütlustega või teiste kogutud tõenditega, kas ütlused
on eluliselt usutavad. Kohtuotsuses saab tugineda vaid usaldusväärsetele tõenditele, mida kohus
hindab KrMS § 61 lg 2 kohaselt.


                                                                                              12
KrMS § 293 lg 1 sätestatu kohaselt näeb KrMS § 289 ette kahtlustatava ütluste usaldusväärsuse
kontrolli ning kehtestab põhimõtte, et tema poolt kohtueelses menetluses antud ütluste
avaldamine ütluste usaldusväärsuse kontrolliks toimub ristküsitluse käigus. Seetõttu on ainetud
süüdistatava etteheited, et kohus lubamatult võttis tema poolt kohtueelsel uurimisel antud
ütlused vastu tema ristküsitlemisel.
Nähtuvalt kohtuistungi protokollist, on prokurör, süüdistatava ristküsitlemise käigus antud
ütluste usaldusväärsuse kontrolliks, taotlenud avaldada tema poolt sündmuste järgselt
tunnistajana omakäeliselt antud ütlused, kuna need on tervikuna vastuolus ristküsitlusel antud
ütlustega ja osas milles esineb vastuolu ka tema kahtlustatavana antud ütlused.
Eeltoodud ütluste avaldamine teenib vaid kohtus räägitu usaldusväärsuse kontrollimise
eesmärki. Siinjuures kolleegium märgib, et süüdistusaktis on tõendite loetelus ära märgitud
Eero Blumani kahtlustatavana antud ütlused. Asjaolu, et süüdistusaktis ei ole tõendite loetelus
esitatud tunnistajana ülekuulamise protokolli ei oma tähtsust kuna tegemist ei ole iseseisva
tõendiga, millele kohus saaks süü küsimuse otsustamisel tugineda.
Kolleegium leiab, et antud juhul on kohus seaduslikult prokuröri taotluse rahuldanud.
Tunnistajana antud ütluste protokolli kohaselt on E.Blumanile selgitatud, et ta peab andma
tõeseid ütlusi ja on ka selgitatud tema õigusi, seejuures tema õigust keelduda ütluste andmisest,
kui ütlused võivad kuriteo toimepanemises süüdistada teda ennast. E,Bluman on selle kohta
andud allkirja. Seetõttu on ekslikud E.Blumani väited apellatsioonis, et teda ei ole ütluste
andmise eelselt hoiatatud. Ekslik on ka süüdistatava väide, et tegemist oli väärteomenetluses
antud seletusega kuna väärteomenetlust süüdistatava suhtes ei alustatud.
Samuti kolleegium osutab, et kahtlustatavana ülekuulamisel on E.Bluman kinnitanud, et on
andnud asja kohta seletuse, soovib jääda oma seletuse juurde( t.lk. 114). Sellisele asjaolule on
viidanud E.Bluman ka apellatsioonis, leides aga ekslikult, et kuna uurija vastuoludele ei
viidanud siis neid ka pole. Kolleegium märgib, et kahtlustatavana ülekuulamise käigus ei anta
menetleja poolt hinnangut ütluste usaldusväärsusele.
Samuti on süüdistatav ristküsitluse käigus antud ütlustes nii kaitsjale kui prokurörile
kinnitanud, et andis koha peale pärast sündmust kirjaliku seletuse ja jääb selle juurde, seal peaks
olema enamvähem tõde( t.lk. 119).

Kaitsja on leidnud, et prokuröril puudus õigus esitada ja kohtul vastu võtta E.Blumani
kohtueelsel uurimisel antud ütluste protokolli tervikuna. Tegemist on kohtu mõjutamisega ja
kaitseõiguse rikkumisega. Kaitsja on käsitanud nimetatud ütluste protokolli eraldi tõendina,
milline tuleks tõendite kogumist välja jätta.
Kolleegium märgib, et eelpool esitatud kaitsja arusaam süüdistatava kohtueelsel uurimisel
antud ütluste kui eraldi tõendina käsitamisest on ekslik ja maakohus ei ole sellist viga teinud.
Maakohus on vaid vastavalt prokuröri taotlusele avaldanud vastuolude tõttu tema eelnevalt
antud ütlused ning vastavalt kohtuistungi protokollile on E.Blumanil olnud võimalik
vastuolude esinemise osas oma selgitused ka kohtule anda. Kaitsjal on võimalik olnud avaldada
oma arvamus ütluste avaldamise osas ning tal on olnud võimalus ka E.Blumanit selles osas
ristküsitleda, mistõttu ka kaitseõiguse rikkumine pole tuvastatav.
Asjaolu, et prokuröri poolt on leitud, et kohtueelsel uurimisel antud lühike ütlus, on tervikuna
vastuolus ristküsitlemisel antud ütlustega, mis tõi kaasa tervikteksti avaldamise, pole käsitatav
menetlusnormi rikkumisena kuna avaldamise ulatus oleneb vastuolu ulatusest.

11. Süüdistatav teeb apellatsioonis etteheited kaitsja poolt kaitseaktis nimetamata jäetud, seega
KrMS § 297 mõttes täiendavate tõendite kogumise taotluse rahuldamata jätmise kohta.
Kolleegium leiab, et vastavalt KrMS § 297 lg 2 peab kohtumenetluse pool taotluse esitamisel
põhjendama täiendavate tõendite kogumise vajadust ja miks ta ei ole nende kogumist varem
taotlenud. KarS § 2861 lg 2 näeb ette tõendi kogumisest keeldumise alusena juhu, kui tõendit ei

                                                                                                13
olnud loetletud kaitseaktis ning pool ei ole nimetanud olulisi põhjuseid, miks ta ei saanud
taotlust varem esitada.
Alates süüdistusakti ja kriminaaltoimiku materjalide saamisest oli kaitsjale teada kogu tõendite
kogum ning kõik asja tehiolud, mistõttu oli tal õigeaegselt kaitseaktis võimalik tõendi kogumise
taotlus esitada. Seda enam, et kaitsja on kaitseaktis viidanud, milliste juba kogutud ja kaitsja
poolt esitatavate tõendite alusel on kannatanu riietus ja õnnetuse täpne koht tuvastatav.
Kaitsja poolt viidatud asjaolu, et ta ei saanud varem teada kiirabitöötajate nimesid, pole
hinnatav mõjuva põhjusena tunnistajate ülekuulamise taotluse esitamata jätmiseks koos viitega
menetluse käigus isikute nimede teatavakstegemisele. Samuti oli kaitsjal kaitseaktis võimalik
taotleda kohtult abi isikute tuvastamiseks ja kohtusse kutsumiseks.
Kolleegium leiab, et maakohus ei ole täiendavate tõendite kogumise taotluse rahuldamata
jätmisel menetlusnorme rikkunud. Apellatsioonides vastavasisulist taotlust ei ole esitatud.

12. Süüdistatav ja kaitsja on leidnud, et mütsi pole asitõendina kriminaalasjas käsitatud.
Tegemist on isikustamata ja tuvastamata päritolu mütsiga, mistõttu oleks ta tulnud tõendite
hulgast välja jätta.
Kolleegium märgib, et tõendina käsitatud sündmuskoha vaatlusprotokollis on fikseeritud, et
nullpunktist, milleks on Paldiski maantee ja Mooni tänava Sõle tänava poolne ristumiskoht,
suunaga Mustamäe tee poole mõõdetuna 8,2 m kaugusel ning antud kohast suunaga Ädala
tänava poole mõõdetuna 7,5 m kaugusel, asub müts(skeemilt tähis nr 11)( t.lk. 11-34).
Kohtukolleegium nõustub apellatsioonides esitatuga, et eelnimetatud sündmuskoha
vaatlusprotokollis fikseeritud ja ka vaatlusprotokollile lisatud fotol nähtavat mütsi ei ole
asitõendiks tunnistatud ega sellest tulenevalt ka eraldi vaadeldud, mistõttu polegi nimetatud
tõendeid kohtule esitatud ega kohus ka sellest tulenevalt hinnanud. Tõendite kogumist
sündmuskoha vaatlusprotokolli ja lisatud fototabelite väljajätmist pole taotletud ega
vastavasisulist põhjendust esitatud. Selleks ei anna selleks seaduslikku alust asjaolu, et
kohtueelsel uurimisel pole mütsi asitõendiks tunnistatud.
Kohtu poolt sündmuskoha vaatlusprotokolli, milline on KrMS § 63 lg 1 ettenähtud tõend,
andmestikule hinnangu andmine on kooskõlas seadusega.
Ekslik on kaitsja väide, et tuvastatav pole mütsi kuulumine kannatanule. Müts on fikseeritud
sündmuskohal ja kannatanu poeg, tunnistajana ülekuulatud JL on kinnitanud, et temale politsei
poolt koos emale kuuluvate teiste esemetega tagastatud müts kuulus tema emale. Ema lahkus
hommikul kodust ja tal oli peas politsei poolt talle tagastatud müts.

13. Kaitsja viitab ekspertiisiaktis antud arvamuse osas eksperdi ülekuulamisel antud ütlustele.
Ekspert on andnud ütlusi sellest, et ekspertiisid teostas temale esitatud andmete põhjal ja
kokkupõrke koht tuvastatakse samuti vastavalt temale antud andmetele. Aktis on öeldud, et
koht, otsasõidu koht, ehk koht kus asus jalakäija otsasõidu hetkel, pidi asuma enne teele
paiskunud esemeid. See tähendab, et esimeseks esemeks on müts. Otsasõit pidi toimuma enne
seda mütsi, kuna kõik esemed, mis jalakäija ja auto küljest kokkupõrkel vabanevad liiguvad
ainult sõiduki liikumise suunas, mitte ei paisku tagasi. Kinnitas, et müts on eriti hea näitaja
liiklusõnnetuse puhul, selle otsasõidu määramisel.
Nimetatud eksperdi ütluste usaldusväärsust pole kaitsja kahtluse alla seadnud ning nende
kordamine apellatsioonis kohtuotsuse seaduslikkust ei väära. Samuti ei ole kaitsja taotlenud
ekspertiisiaktidele maakohtu poolt antud hinnangu muutmist.

Küll on aga süüdistatav leidnud, et ekspert on ekspertiisiaktides arvamuse andmisel lähtunud
ebaõigetest andmetest. Eksperdil puudusid vajalikud andmed ekspertiisi läbiviimiseks, mistõttu
oleks pidanud ekspertiisi tegemisest keelduma ja uurijalt andmeid juurde nõudma.


                                                                                             14
Selles osas kolleegium märgib, et ekspertiisiaktides on tutvumismaterjalina käsitatud
kriminaalasja materjale ja lähteandmed tulenevad sündmuskoha vaatlusprotokollist,
liiklusõnnetuse skeemilt, liiklusõnnetuse aktist, sõiduki vaatlusprotokollist, sündmuskohast ja
sündmusosalisest sõidukist tehtud fotodelt. Eelnimetatud materjali ebaõigsuse osas pole
süüdistatav asjakohast põhistust esitanud.
Ekspertiisid on läbi viinud Eesti Kohtuekspertiisi Instituudi liiklusosakonna vannutatud
ekspert, kes on teadlik KrMS § 108 ettenähtud ekspertiisist keeldumise võimalusest vastavalt
KrMS § 98 lg 1 p 4 ettenähtule, st muuhulgas ka siis kui talle esitatud ekspertiisimaterjal pole
küllaldane. Antud juhul on ekspert ekspertiisimääruses esitatud küsimustele vastanud ja seega
on ekspert, kelle pädevuses on ekspertiisist keelduda ja vastav akt koostada, pidanud temale
esitatud materjale ekspertiisi läbiviimiseks piisavateks. Asjaolu, et süüdistatav leiab vastupidist,
ei tähenda, et ekspertiisiakti kui KrMS § 63 lg 1 nimetatud tõend ei kuuluks kohtu poolt
vastuvõtmisele ja hindamisele koos teiste kogutud tõenditega.

14. Kaitsja teeb viite tunnistaja KO ütlustele sellest, et lamades oli kannatanul kapuuts peas,
millest teeb järelduse, et tema ütlustega on ümber lükatud versioon, et müts kukkus maha
otsasõidukohal. Leiab, et otsasõidukohaks tuleb lugeda sõiduautolt kukkunud detailide
asukoht, mis kaitsja arvates kinnitab, et otsasõidukoht on 3,7 meetri kaugusel ülekäigurajast,
mis omakorda tõendab, et kannatanu ületas sõiduteed selleks mitte ettenähtud kohast.
Kolleegium sellise järeldusega süüdistusversiooni kummutamisest nõustuda ei saa.
Kaitsja on lähtunud arusaamast, et mütsi kuulumisest kannatanule pole tõendeid esitatud.
Ringkonnakohus juba eelpool viitas asjaolule, et mütsi, mis sündmuskohalt kaasa võeti,
kuulumisest oma emale andis ütlusi kannatanu poeg, tunnistaja JL. Seejuures kolleegium
nõustub ka maakohtu põhjendusega sellest, et sündmuskoha vaatlusprotokollile lisatud
fototabelilt nähtuvalt puuduvad mütsil asukohast tulenevad määrdumisjäljed, mis annab aluse
järeldada, et kuna tegemist oli sõiduteega, ning vihmase hommikuga, sai müts teele kukkuda
enne uurimistoimingut.
Tunnistaja on andnud ütlusi, et kui tema sündmuskohale saabus lamas kannatanu maas ja tal oli
kapuuts peas. Samas ei mäletanud tunnistaja kas see oli ka peas kui kannatanu kanderaamile
tõsteti. Mütsi osas tunnistaja kindlalt midagi ütelda ei osanud. Kaitsja poolt apellatsioonis
esitatu, et inimesed käivad tänaval vaid kapuuts peas ja kindlasti kinnitatud nööridega on
oletus, millele kohus tugineda ei saa.
Tuvastatud on, et tunnistaja nägi lamavat kannatanut, kes oli juba saanud löögi auto esiosalt ja
paiskunud asfaldile pikali. Erinevalt kaitsja poolt väidetust, tunnistaja ütluste sisust ei nähtu kas
kannatanul oli kapuuts tugevasti ümber pea ja kinnitatud veel ka nööridega või oli tegemist
vaid pead katva kapuutsiga, mis langes sinna tingituna löögist saadud paiskumisest ja järsust
kukkumisest, mida siis tunnistaja hindas kui peas olevat kapuutsi.
Vastavalt kannatanu kohtuarstliku ekspertiisiakti andmetele ( 39-41) oli OL-l ( L) tuvastatud
rasked peavigastused ja muuhulgas otsmiku piirkonnas lahtine haav. Eraldi tuvastamist ei vaja
asjaolu, et lahtisest peahaavast tuleb verd. Samas aga sündmuskoha vaatlusprotokollile lisatud
fotolt nähtub, et müts on puhas ning verekahtlast määrdumist ei esine. Vastavalt sündmuskoha
vaatlusprotokollile ja skeemile oli verekahtlase määrdumise laik aga teekattel. Kolleegium
leiab, et arvestades kannatanul lahtise haava olemalu peas, ei saanud müts jääda vereplekita.
Seega pole eeltooduga kooskõlas süüdistatava apellatsioonis esitatud versioon, et müts võis
ülekäigurajale sattuda juba kiirabitöötajate poolt kannatanu toimetamisel kiirabi sõidukisse.

Kaitsja seisukoha osas, et otsasõidu kohaks tuleb lugeda sõidukilt kukkunud detailide asukoht,
milleks on 3,7 meetrit ülekäigurajast eemal, juhib kolleegium kaitsja tähelepanu sündmuskoha
vaatlusprotokolli andmetele, millest nähtuvalt asub pärast ülekäigurada Sõle tn poole sõiduki
küljest vabanenud tükk 1,5 meetri kaugusel ülekäigurajast. Eksperdi poolt antud arvamuse ja

                                                                                                  15
ütluste, millele tugineb ka kaitsja, kohaselt, kõik esemed, mis otsasõidu tagajärjel jalakäijalt ja
sõidukilt vabanevad, liiguvad ainult sõiduki liikumise suunas edasi, mitte ei paisku tagasi.
Seega kui sõiduki detail asus 1,5 meetri kaugusel ülekäigurajast siis eeltoodud faktile tuginevalt
pidi otsasõit toimuma vähemalt enne seda. Seal aga paiknebki juba ülekäigurada, mistõttu ka
nimetatud alusel ei saa otsasõidu koht olla 3,7 meetri kaugusel ülekäigurajast.
Kaitsja väide on kummutatud ka ekspertiisiaktides antud arvamustega. Ekspertiisiaktis nr 15E-
LL0002 (t.lk. 43-45) on antud arvamus, et sõiduauto liikumiskiirus otsasõidu hetkel oli 36
km/h. Ekspertiisiaktis nr 15E-LL0053( t.lk. 71-73) antud arvamuse kohaselt on välistatud
sõiduauto liikumisel kiirusega 30 km/ h ja ka 40 km/h, et otsasõidu kohaks saaks olla 3 meetrit
pärast ülekäigurada. Siinjuures on ekspert lähtunud sõiduki peatumiskohast, milline on
sündmuskohal vaatlusprotokollis ning skeemil fikseeritud.
Viimasena nimetatud ekspertiisiülesandest nähtub, et ekspertiis on läbi viidud just
kontrollimaks süüdistatava versiooni sellest, et kannatanu ei viibinud otsasõidu hetkel
ülekäigurajal ning ekspert on liiklustehnilise ekspertiisi läbiviimise tulemusena sellise
võimaluse välistanud, seejuures kaitsja ja süüdistatava poolt mainitud mütsi asukoht
eelnimetatud ekspertiisi tegemisel mingit tähtsust ei omanud.

15. Süüdistatav on apellatsioonis leidnud, et tunnistaja JL( L) ütlused tuleb tõendikogumist
välja jätta. Põhjendustes viitab asjaolule, et kohtueelsel uurimisel on andnud JL ütlusi
kannatanuna ja tal oli seega juurdepääs kriminaalasja materjalidele. Tema ütlused on
vastuolulised ja ka eluliselt mitteusutavad.
Esmalt kolleegium märgib, et maakohtu istungil on prokurör tõdenud, et kuna liiklusõnnetuses
vigastada saanud OL ei olnud tervisekahjustuse tõttu võimeline ütlusi andma, siis kuulati tema
poeg JL üle kannatanuna. Siinjuures kolleegium märgib, et kannatanuna isiku ülekuulamine ei
ole samastatav temale toimiku materjalidega tutvustamisega. Kannatanule toimiku materjalide
tutvustamne toimub kohtueelse menetluse lõpuleviimise staadiumis vastavalt KrMS § 224 lg
2 ettenähtule ja nimelt esitab prokurör kriminaaltoimiku saamisel juba vastavalt kannatanu
taotlusele viimasele kriminaaltoimiku tutvumiseks. JL-le kriminaaltoimiku tutvustamise osas
on prokurör märkinud, et sellist taotlust ega ka toimingut tehtud ei ole ja nimetatud tutvumise
kohta igasugused tõendid ka puuduvad.

Teiseks kolleegium toonitab, et nii nagu eelpool otsuse p 10 kolleegium märkis kahtlustatava
ütluste usaldusväärsuse kontrolli osas, kehtib nimetatud põhimõte ka tunnistaja ütluste osas ja
nimelt, et tunnistaja poolt kohtueelses menetluses antud ütluste avaldamine ütluste
usaldusväärsuse kontrolliks toimub ristküsitluse käigus. JL on maakohtus ristküsitletud ning
kohtult ei ole taotletud tema poolt kohtueelsel uurimisel antud ütluste avaldamist. Seega ütlustes
vastuolu ei tuvastatud ning nimetatud põhistusega tema ütluste täies mahus või osaliselt
ebausaldusväärseks tunnistamiseks seaduslikud alused puuduvad ja süüdistataval puudub
seaduslik alus apellatsioonis viidata JL kohtueelsel uurimisel antud ütlustele.
Tunnistaja JL ütluste kohaselt, tema koos emaga tänaval ei viibinud ega näinud pealt ka
liiklusõnnetust. Õnnetuse toimumise asjaolude osas JL ütlusi ei andnud. Tema ütlusi on kohus
arvestanud osas, mida ta vahetult enne ema lahkumist kodust tajus ja nägi. Näiteks ema tolle
päeva riietuse osas, sh ka helkurite olemasolu osas. Samuti teadis ta, et ema suundub sellel
hommikul tööle haiglasse. Asjaolu, et tunnistaja on kohtus maininud Merimetsa Haiglat, kuigi
OL lasteaiakasvatajana töötamise kõrval töötas nimetatud haigla vahetus läheduses asuvas
Meremeeste Haiglas, ei muuda tema ütlusi OL-l seljas olnud riietuse ja helkurite olemasolust
ning tol hommikul tööle minekust, ebausaldusväärseks. Tunnistaja kirjeldus ema poolt tööle
mineku marsruudi ja viisi osas tuginevad ema poolt varem räägitule. Kuna tegemist on
olukorraga, kus vahetut tõendiallikat ei olnud vastavalt tema tervislikule seisundile võimalik
kohtus üle kuulata, on ka selles osas JL ütlused tõendina käsitatavad vastavalt KrMS § 66 lg 21

                                                                                                16
p 1. Samas kolleegium leiab, et viimati nimetatud ütlustele pole kohus olulist kaalu omistanud
kuna kohus on süüdistatava ütlused sellest, et tema nägi kannatanut Paldiski mnt 51 maja nurga
juures kõnniteel ja seejärel tuli kannatanu tema auto poole diagonaalselt liikudes sõiduteel,
lugenud ebausaldusväärseks ja kummutatuks sündmuskoha vaatlusprotokolli ja ekspertiisiakti
alusel ( otsuse lk 7).
Süüdistatava apellatsioonis esitatud andmed ühistranspordi liikumistest, aegadest, peatustest,
isikut tõendava dokumendi ja sõidukaardi olemasolust või selle puudumisest, ei anna
ringkonnakohtule alust tõendite ümberhindamiseks ega kummuta kuigivõrd tõenditel tuginevat
järeldust, et süüdistatav sõitis otsa mööda reguleerimata ülekäigurada paremalt vasakule
liikuvale jalakäijale, OL-le, kes sai autolt löögi ning paiskus asfaldile pikali ja sai eluohtlikud
tervisekahjustused.
Maakohus on tuvastanud süüdistuses ära näidatud liiklusnõuete rikkumise E.Blumani poolt
ning kuna selles osas pole apellatsioonides eraldi asjakohaseid vastuargumente esitatud, ei pea
kolleegium vajalikuks nendel pikemalt peatuda vaid nõustub maakohtu järeldusega.

Riigikohtu kriminaalkolleegium on otsustes nr 3-1-1-107-03, 3-1-1-77-05 märkinud, et
kriminaalmenetluses lasub tõendite esmase hindamise kohustus esimese astme kohtul.
Ringkonnakohtu tõendite hindamist puudutavate volituste osas on asutud seisukohale, et
ringkonnakohtul on õigus esimese astme kohtu poolt kriminaalasjas kogutud tõenditele antud
hinnangut muuta vaid siis, kui selleks on veenvad põhjused.
Kohtukolleegium leiab, et nii kaitsja kui ka süüdistatava poolt esitatud apellatsiooni väidete
kui maakohtu otsuses sisalduva tõendite analüüsi pinnalt ei ole võimalik leida veenvat
argumenti esimese astme süüdimõistva kohtuotsuse aluseks olevate tõendite
ümberhindamiseks ja E.Blumani õigeksmõistmiseks.
Kohtukolleegium märgib, et KrMS § 61 lg 2 alusel on kohus hinnanud tõendeid nende kogumis
oma siseveendumuse kohaselt. Kohtuniku siseveendumuse kujunemine on kohtuotsuse lugejale
jälgitav. Kohus on põhjendanud, miks ta süüdistatava E.Blumani talle esitatud süüdistuses
süüdi tunnistab, mistõttu on ainetu kaitsja apellatsioonis esitatu, et kohtul puudus võimalus luua
esitatud tõendite pinnalt siseveendumust sündmuse toimumise asjaolude ja E.Blumani süü osas.

16. Süüdistatav on apellatsioonis leidnud, et mõistetud karistus keskmise süü ulatuses on
ülemäära raske. Kohus pole karistust põhistanud.
Kolleegium ei nõustu süüdistatava etteheitega, et maakohus pole mõistetud karistuse liigi või –
määra osas oma põhjendusi esitanud. Maakohus on toetuvalt süüdistatava enda ütlustele
töökoha puudumisest ja ka osalisest töövõimetusest, välistanud rahalise karistuse mõistmise.
Seejuures on kohus arvestanud ka vaidlustatud asjas esitatud kahjuhüvitise nõuet ning ka
kriminaalmenetlusega kaasnevaid kulutusi.
Samuti on maakohus, viidates ka asjakohastele Riigikohtu lahenditele põhistanud
süüdistatavale mõistetud karistusmäära ja seda just lähtuvalt nii süü suurusest, kergendavate ja
raskendavate asjaolude puudumisest, süüdistatava suhtumisest toimepandusse ning tekitatud
tagajärje raskusest.
Asjaolu, et süüdistatava eelnev käitumine on olnud seaduskuulekas ongi kaasa toonud, tema
isikut arvestades, KarS § 73 sätete kohaldamise ja katseaja määramise, mis oma tähtajalt jääb
alla KarS § 73 lg 3 ettenähtud keskmist määra.
Süüdistatava etteheide sellest, et kohus pole põhjendanud asenduskaristusena üldkasuliku töö
kohaldamata jätmist, on asjakohatu kuna eelnimetatud asenduskaristuse mõistmise vältimatuks
eelduseks on süüdistatava nõusolek, mida vaidlustatud asjas süüdistatav pole aga väljendanud.
Kolleegium ei tuvastanud süüdistatavale mõistetud põhikaristuse mittevastavust kuriteo
raskusele või süüdimõistetu isikule või, et tema suhtes oleks mõnel muul viisil kohaldatud


                                                                                                17
ebaõigesti kriminaalseadust. Seetõttu kolleegium leiab , et mõistetud põhikaristuse osas otsuse
tühistamiseks seaduslikud alused puuduvad.

17. Süüdistatav on vaidlustanud otsuse ka temale KarS § 50 lg 1 p 1 ettenähtud lisakaristuse
kohaldamise osas. Leiab, et lisakaristuse mõistmise osas põhjendused puuduvad ja viitab
ühistranspordiseadusele kui ka karistusregistrile. Märgib, et tal on liikumispuue viidates
seejuures 50% töövõimetusele.
Esmalt kolleegium leiab, et maakohus on lisakaristusena mootorsõiduki juhtimise õiguse
äravõtmise kohaldamist ja ka lisakaristuse määra, 3 kuud, põhistanud otsuse lk 13-14, seetõttu
hindab kolleegium ekslikeks süüdistatava väited põhjenduste puudumisest.
Süüdistatava selgitus sellest, et ta nagunii ei saa ühistranspordi seaduse alusel enam taksojuhina
töötada, pole antud juhul asjakohane argument. KarS § 50 lg 1 näeb üldjuhul lisakaristusena
ette mistahes mootorsõiduki juhtimise keelu.
Asjaolu, millal karistusregistrist andmed kustutatakse, tuleneb seadusest ega ole puutumuses
lisakaristuse mõistmise alustega ega piira vähimalgi määral kohtu kaalutlusõigust lisakaristuse
kohaldamise küsimuses.

Ekslikud on süüdistatava väited temale mõistetud lisakaristuse ebaseaduslikkusest seotuna
liikumispuudega.
Puude mõiste ja selle raskusastme määramine on sätestatud puuetega inimeste sotsiaaltoetuste
seaduses. PISTS § 22 lg 1 kohaselt määrab puude raskusastme ja tuvastab lisakulud arstliku
ekspertiisi komisjon või ekspertarst. Puude raskusastme ja lisakulude tuvastamiseks vajalike
dokumentide loetelu ja vormid kehtestab valdkonna eest vastutav minister. Ekspertiisiotsusega
määratakse ka puude raskusastme kestus. Puude raskusastet ja kestust tõendab
pensionitunnistus või selle puudumisel puudega isiku kaart (PISTS § 23 lg 1).
E.Bluman on kinnitanud kohtule, et tal on otsusega tuvastatud osaline töövõimetus. Puue ja
töövõimetus on erinevad seisundid, millest ühe tuvastamine ei tähenda iseenesest teise
olemasolu. Liikumispuude olemasolu ja selle raskusastme osas pole E.Bluman tõendeid
esitanud, mistõttu ei kohaldu tema suhtes KarS § 50 lg 2 ettenähtud keeld.

18. Seoses väitega, et arvestades süüdistatava majanduslikku olukorda, on kannatanu kasuks
väljamõistetud hüvitis summas 30 000 tuhat eurot ülemäära suur, peab ringkonnakohus
oluliseks seda, et kahjuhüvitis on välja mõistetud Eero Blumanilt ja tsiviilkostjalt Arraves OÜ-
lt solidaarselt. Seega süüdistatava viited temalt 30 000 euro väljamõistmise osas on ekslikud.

Nii nagu maakohus juba otsuses märkis võib kohus VÕS § 140 lg 1 järgi kahjuhüvitist
vähendada, kui kahju hüvitamine täies ulatuses oleks kohustatud isiku suhtes äärmiselt
ebaõiglane või muudel põhjustel mõistlikult vastuvõtmatu. Seejuures tuleb arvestada kõiki
asjaolusid, eelkõige vastutuse iseloomu, majanduslikku olukorda, sealhulgas kindlustuse
olemasolu.
Maakohus on kannatanu esindaja poolt taotletud mittevaralise kahju hüvitise suurust
vähendanud küllaltki suures summas, so 20 000 euro võrra. Seejuures on maakohus kahju
hüvitise suuruse määratlemisel lähtunud nii kuriteo asjaoludest, kannatanule tekitatud
vigastustest. Samuti arvestanud kannatanu elukvaliteedi langust ning ka asjaolu, et kindlustuse
poolt on juba tasutud mittevaralist kahju summas 1500 eurot.
Kolleegium leiab, et solidaarselt juriidilise isikuga väljamõistetud mittevaralise kahju suurus
on õiglane, kooskõlas kohtupraktikaga ning selle muutmiseks seaduslikud alused puuduvad.
Selleks ei anna ka alust süüdistatava apellatsioonis esitatud väited, et kannatanu esindaja poolt
on tsiviilhagis kannatanu olukorda liialdatult halvas valguses näidatud. Kolleegium märgib, et
objektiivselt on tõendatud, et enne liiklusõnnetust kahel töökohal ja aktiivset elu elanud OL on

                                                                                               18
liiklusõnnetuses saadud tervisekahjustuse tagajärjel 100% töövõimetu ja tal on otsusega
tuvastatud raskele puude raskusastmele vastav liikumisfunktsiooni suur kõrvalekalle ja
keskmisele puude raskusastmele vastav liiguituste funktsiooni suur kõrvalekalle( t.lk. 90-91)
ja seda ei lükka ümber ka apellatsioonis süüdistatava poolt kannatanu tervisele antud hinnang.

19. Tsiviilkostja esindaja apellatsioonis leitakse, et OÜ Arraves ei vastuta tekitatud kahju eest
kuna süüdistatav töötas haldusjuhina mitte taksojuhina ja seda tõendab asjaolu, et ta rentis
sõiduautot, mistõttu puudub vastutus VÕS § 1057 alusel. Maakohus tõendeid vastu ei võtnud
ja jättis nimetatud seisukoha analüüsimata.
Kolleegium märgib, et maakohus on esitanud materiaalõiguslikud alused ja oma põhistuse
tsiviilkostjaks tunnistatud OÜ Arraves vastutusest kannatanule tekitatud kahju ees ja seda
solidaarselt E.Blumaniga ning esitatud apellatsioon kohtu põhistust ja järeldust ei kummuta.
Kolleegium osutab, et kriminaalasjas on nii süüdistatava E.Blumani ütlustega sellest, et ta
töötab juba aastaid OÜ-s Arraves taksojuhina kui ka Maksu- ja Tolliameti vastusega päringule,
leidnud kinnitust, et E.Bluman töötas OÜ-s Arraves ja sai osaühingust igakuist töötasu(t.lk. 75).
Asjaolu, et E.Bluman töötades osaühingus taksojuhina maksis takso kasutamise eest renti
osaühingule, ei muuda nende suhet vaid rendisuheteks. Töölepingu olemasolule ja seega
töölepingulistele suhetele viitab seejuures ka tsiviilkostja esindaja enda apellatsioonis.
E.Bluman on kinnitanud, et otsasõidu hommikul töötas ta taksojuhina. Taksol on logoks
Marabu, kuid tööandjaks on OÜ Arraves. Ta oli enne sündmusi juba teenindanud kliente ja oli
jätkamas tööd, kui õnnetus juhtus.
Maakohus on nimetatud tõenditele tuginevalt esitanud oma seisukohad asjaolude suhtes, mis
omavad VÕS § 1054 seisukohalt tähtsust ja nimelt sellest, et E.Bluman tekitas OL-le
õigusvastaselt kahju ning et OÜ Arraves kasutas E.Blumani oma majandus- või kutsetegevuses,
s.t, et E.Bluman täitis kahju tekitamise ajal tööülesandeid.

Apellant on leidnud, et väljamõistetud summa ei vasta kannatanule õnnetusega tekitatud
vigastustele. Samas pole apellant põhistanud, miks solidaarselt süüdistatavaga väljamõistetud
kahjuhüvitis 30 000 eurot, pole kooskõlas kannatanule OL-le tekitatud eluohtlike vigastustega,
mille tagajärjel on tal tuvastatud raske liikumispuue ja 100 % töövõimetus ning ta vajab senini
igapäevast hooldust, järelevalvet ja abi.
Asjaolu, et OÜ Arraves sõidukid olid kindlustatud ja kannatanule on tasutud
kindlustushüvitisena varaline kahju, pole antud juhul puutumuses kannatanu poolt esitatud
kahjunõudega, kuna esitatud on vaid nõue mittevaralise kahju hüvitamiseks. Asjaolu, et
heastatud on osaliselt kindlustushüvitisena ja seda summas 1500 eurot ka mittevaralist kahju,
on kohtule olnud teada, see on kohtuotsuses kajastatud ja ka maakohtu poolt arvestatud.
Kolleegium leiab, et maakohus on seaduslikult kahjuhüvitise väljamõistmisel kohaldanud VÕS
§ 137 lg 1 ettenähtud solidaarvastutuse põhimõtet ja esitatud apellatsioon kohtu põhistusi ega
järeldusi ümber ei lükka.

20. Tsiviilkostja esindaja leiab, et maakohus on ebaseaduslikult jätnud rahuldamata
tsiviilkostja lepingulise esindaja menetluskulude hüvitamise taotluse. Leiab, et esindaja kulud
kuuluvad proportsionaalselt väljamõistmisele KrMS § 182 lg 3 alusel lähtuvalt TsMS
regulatsioonist.
Kolleegium osutab, et tegemist on kriminaalmenetlusega ja menetluskulude hüvitamise
otsustamisel juhindutakse kriminaalmenetluse seadustiku sätestatust. KrMS § 175 lg 1 p 1
kehtestab, et valitud esindajale makstud mõistliku suurusega tasu on menetluskulu. Kuigi KrMS
§ 182 laiendatud tõlgendamine annab võimaluse üksnes tsiviilhagi menetlemise tõttu lähtuda
tsiviilhagiga seotud menetluskulude hüvitamisel ka eelnimetatud seaduse sätetest siis ka
nimetatud sätte kohaldamine eeldab menetluskulusid hüvitanud isiku poolt kulude tõendamist.

                                                                                              19
Tsiviilkostja esindaja ei ole kohtule esitanud mitte ainsatki menetluskulu tekkimise aluseks
olevat kuluarvestust, mistõttu ringkonnakohus nõustub maakohtu järeldusega esindaja
menetluskulude rahuldamata jätmise osas.

21. Kannatanu lepinguline esindaja esitas ringkonnakohtuistungil taotluse rahalise kohustuse
täitmisega viivitamise eest viivise väljamõistmiseks kuna maakohus oma otsuses seda ei
käsitanud.
Selles osas kolleegium osutab, et vastavalt KrMS § 331 lg 2 arutab ringkonnakohus
kriminaalasja esitatud apellatsiooni piires. Süüdistatavalt viivise väljamõistmisega
raskendatakse süüdistatava olukorda ja selline pädevus on ringkonnakohtul KrMS § 340 lg 4
tulenevalt vaid prokuratuuri või kannatanu apellatsiooni alusel. Antud juhul pole kannatanu
apellatsiooni esitanud ja vaidlustanud on maakohtu otsust vaid süüdistatav, kaitsja ja
tsiviilkostja esindaja.
Seetõttu jätab ringkonnakohus nimetatud taotluse läbi vaatamata.

22. Eeltoodu alusel ja juhindudes KrMS § 337 lg 1 p 1, § 342 lg 3 p 1 jätab ringkonnakohus
Harju Maakohtu 16. märtsi 2016 aasta otsuse muutmata ja süüdistatava, kaitsja ja tsiviilkostja
esindaja apellatsioonid rahuldamata.

23. Tsiviilkostja esindaja ei ole ka apellatsioonimenetlusega seonduvalt esitanud
ringkonnakohtule korrektset taotlust ega ka kulusid tõendavaid dokumente, kuid on taotlenud
tema kasuks menetluskulude väljamõistmist.
Apellatsioonimenetluses menetluskulude hüvitamine on reguleeritud KrMS § 185 ja antud
juhul kohaldub KrMS § 185 lg 2 mille kohaselt jääb valitud esindaja tasu isiku kanda, kelle
huvides oli apellatsioon esitatud ehk siis tsiviilkostja OÜ Arraves kanda.

24. RÕS korras õigusabi osutanud kaitsja on taotlenud apellatsioonimenetluses kaitsjatasu
hüvitamist. Esitatud taotluse kohaselt on märgitud toiminguteks maakohtu otsusega tutvumine
ja analüüs 1 tund, summas 40,00 eurot, konsultatsioon kliendiga 1 tund, summas 40.00 eurot,
apellatsiooni koostamine 2 tundi summas 80,00 eurot ja kohtuistungil osalemine 0,50 tundi,
summas 20,00 eurot.
Kaitsja esitas kohtuistungil osalemise          eest täiendava taotluse, kuid esitas selle
ringkonnakohtule kohtuistungile järgneval päeval. Kuna taotlus kriminaalmenetluse kulude
hüvitamiseks tuleb esitada enne kohtu siirdumist nõupidamistuppa (Riigikohtu
kriminaalkolleegiumi 30. detsembri 2008. a määrus kriminaalasjas nr 3-1-1-70-08, p 10, 14.
aprilli 2010. a määrus kriminaalasjas nr 3-1-1-25-10, p 9), siis puuduvad seaduslikud alused
hilinenult esitatud taotluse lahendamiseks ja see tuleb jätta läbi vaatamata.
Samas kolleegium osutab, et vastavalt riigi õigusabi osutamisega seotud kulude hüvitamise
korra p-le 19 toimub määratud kaitsja tasu arvestamine kohtuistungil osalemise eest
kohtuistungi protokollis märgitud aja järgi.
Vastavalt kohtuistungi protokollile toimus kohtuistung ümardatult 1 tund, mistõttu on alust
jõuda järeldusele, et õigeaegselt, 1 päev enne kohtuistungit, esitatud taotluses kohtuistungil
osalemise aja ning ka hüvitamisele kuuluva summa osas tuleb lähtuda kohtuistungi protokollist.
Kohtukolleegium leiab, et kaitsja poolt taotletut koos istungil osalemise aja täpsustamisega saab
pidada KrMS § 175 lg 1 p 4 mõttes põhjendatuks ning hüvitamisele kuuluvaks. Hüvitamisele
kuulub kaitsja tasu summas, koos käibemaksuga 240,00 eurot.
KrMS § 185 lg 2 kehtestab, et kui apellatsioonimenetluses jäetakse kohtuotsus muutmata,
jäävad menetluskulud isiku kanda kelle huvides apellatsioon on esitatud. Kaitsja on esitanud
apellatsiooni süüdistatava huvides, mistõttu jääb õigusabiga seotud kulu Eero Blumani kanda.
                                                                                              20
Eeltoodu alusel ja juhindudes KrMS § 175 lg 1 p 4, § 185 lg 2, riigi õigusabi seaduse § 23 lg-
st 1 ja § 21 lg-st 3 ning Eesti Advokatuuri juhatuse 15.09. 2015. a otsuse p-dest 16, 18, 19
rahuldab ringkonnakohus kaitsja õigusabi tasu taotluse summas koos käibemaksuga 240,00
eurot.

25. Kannatanu lepinguline esindaja leidis ringkonnakohtus, et maakohus on jätnud põhistamata
kannatanu esindaja taotluse, jätta kannatanu menetluskulud täielikult riigi kanda, millega on
rikkunud oluliselt menetlusõigust.
Esmalt kolleegium uuesti märgib, et kannatanu esindajal oli seaduslik õigus ja võimalus
maakohtu otsusega mittenõustumisel see vaidlustada apellatsioonikorras. Kannatanu esindaja
oma õigust ei realiseerinud ning ringkonnakohtus kohtuvaidluste käigus tehtud etteheited ei too
kaasa maakohtu otsuse tühistamist.
Pealegi kolleegium märgib, et nimetatud taotluse osas on maakohus oma põhistuse otsuse lk.
17-18 esitanud, mistõttu on esindaja etteheited ka ekslikud ning menetlusõiguse oluline
rikkumine pole tuvastatav.

Kannatanu esindaja palub kannatanule menetluskulude hüvitamise otsustus teha eraldi
kohtumäärusega. KrMS § 306 lg 1 p 14 kohaselt tuleb kriminaalmenetluse kulude hüvitamise
otsustus teha samal ajal kohtuotsusega ja seda ka juhul, kui kohus vormistab selle eraldi
määrusega. Kuivõrd ringkonnakohtul on antud juhul võimalik menetluskuludega seonduvad
küsimused lahendada kohtuotsuses, siis puudub vajadus koostada selleks eraldi kohtumäärus.

Kannatanu lepinguline esindaja esitas ringkonnakohtule taotluse hüvitada kannatanule seoses
apellatsioonimenetlusega tekkinud kulu kokku summas 732.00 eurot. Taotluse kohaselt kulutas
esindaja maakohtu otsuse analüüsiks 1 tunni, apellatsioonide analüüsiks 1,2 tundi, seisukoha
koostamiseks 2,4 tundi, kohtuistungiks ettevalmistumiseks 0,5 tundi ja esindamiseks
kohtuistungil 1 tunni. Kokku osutas esindaja kannatanule õigusabi 6,1 tunni vältel.
KrMS § 175 lg 1 p 1 kohaselt kuulub kriminaalmenetluse kulude hulka ka valitud esindajale
makstud mõistliku suurusega tasu. Kolleegiumi hinnangul on esindaja tehtud toimingud
kannatanu esindamiseks vajalikud ja nendeks kulunud aeg põhjendatud. Samuti on taotletud
summa mõistliku suurusega.

Kannatanu esindaja taotles apellatsioonimenetlusega seotud kulud välja mõista kannatanu
kasuks Eesti Vabariigilt.
Kolleegium uuesti kordab juba nii maakohtu lahendis märgitut, et menetluskulu, mis on
kannatanul tekkinud valitud esindajale tasu makstes, mõistetakse KrMS § 180 lg 1 esimese
lause kohaselt välja süüdimõistetult vahetult kannatanule (vt RKKKm 3-1-1-67-13, p 11).
Eeltoodu kohaldub ringkonnakohtu hinnangul ka apellatsioonimenetluses tekkinud
menetluskulude väljamõistmisele. Seda enam, et apellatsioonimenetluses on reguleeritud
menetluskulude hüvitamine KrMS §-s 185.
KrMS § 185 lg 2 kohaselt, kui apellatsioonimenetluses tehakse KrMS § 337 lg 1 p-s 1 nimetatud
lahend, jäävad menetluskulud selle isiku kanda, kelle huvides apellatsioon on esitatud.
Eeltoodust tulenevalt ja juhindudes KrMS § 175 lg 1 p 1, § 185 lg 2 tuleb
apellatsioonimenetluses esindusega seotud kannatanu kulutused välja mõista süüdistatavalt ja
nende kulude riigilt väljamõistmise taotluse rahuldamiseks seaduslikud alused puuduvad.


(allkirjastatud digitaalselt)


                                                                                            21
