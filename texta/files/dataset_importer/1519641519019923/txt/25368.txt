                                                                     Tsiviilasi nr 2-15-104880




                          KOHTUOTSUS
                                EESTI VABARIIGI NIMEL
                                      Tagaseljaotsus
 Kohus                               Tartu Maakohus
 Kohtunik                            Donald Kiidjärv
 Otsuse tegemise aeg ja koht         26. jaanuar 2016, Tartu kohtumaja
 Tsiviilasi                          AS-i DNB Pank hagi Rando Mäe vastu võla
                                     väljamõistmiseks
 Tsiviilasja hind                    9421,24 eurot
 Menetlusosalised ja nende           hageja: AS DNB Pank (registrikood 11315936,
 esindajad                           asukoht Tartu mnt 10, 10145 Tallinn, e-post
                                     menetlus@dnb.ee), lepinguline esindaja: Triin
                                     Toonela (e-post triin.toonela@dnb.ee)
                                     kostja: Rando Mägi (isikukood XXXX, elukoht
                                     teadmata)
 Menetlus                            kirjalik menetlus
RESOLUTSIOON
1. Rahuldada tagaseljaotsusega AS-i DNB Pank hagi Rando Mäe vastu 24.05.2010 sõlmitud
   liisingu- ja käenduslepingu nr 148946 alusel võla väljamõistmiseks.
2. Mõista Rando Mäelt AS-i DNB Pank kasuks välja:
   2.1. põhivõlg 3889,71 eurot, tasumata kindlustusmaksed 217,48 eurot, viivis 02.07.2015
        seisuga 1764,69 eurot, kokku 5871,88 eurot;
   2.2. viivis perioodi 03.07.2015 kuni 26.01.2016 (208 päeva) eest 2022,65 eurot;
   2.3. alates 27.01.2016 kuni põhivõla täieliku tasumiseni viivis 0,25% päevas põhivõlalt kuni
        põhivõla tasumiseni. Rando Mäe vastutuse rahaline maksimaalne määr on 17 472,78
        eurot.
3. Tunnistada tagaseljaotsus tagatiseta viivitamata täidetavaks.
4. Toimetada otsus kätte menetlusosalistele.
Menetluskulude jaotus ja kindlaksmääramine
5. Menetluskulud jätta Rando Mäe kanda.
6. Välja mõista Rando Mäelt menetluskulu (riigilõiv) 550 eurot AS DNB Pank kasuks.
Kaja esitamine
7. Kostja võib esitada Tartu Maakohtule tagaseljaotsuse peale kaja, kui tema tegevusetus,
   mis oli tagaseljaotsuse tegemise aluseks, oli tingitud mõjuvast põhjusest. Kaja võib
   esitada sõltumata mõjuva põhjuse olemasolust, kui hagile vastamata jätmise puhul oli hagi
   kostjale või tema esindajale kätte toimetatud muul viisil kui isiklikult allkirja vastu
   üleandmisega või elektrooniliselt või tagaseljaotsust ei võinud seaduse kohaselt teha.
   Kaja võib esitada tagaseljaotsuse kättetoimetamisest alates 30 päeva jooksul. Kui

                                                                                             1
    tagaseljaotsus toimetatakse kätte avalikult, võib kaja esitada 30 päeva jooksul alates
    päevast, kui kostja sai tagaseljaotsusest või selle täitmiseks algatatud täitemenetlusest
    teada. Kajalt tasutakse kautsjon, mis vastab riigilõivule poolelt hagihinnalt, kuid mitte
    vähem kui 100 eurot ja mitte rohkem kui 1500 eurot. Kajale tuleb lisada kõik asja
    ettevalmistamise lõpuleviimiseks vajalik koos dokumentide ja nende lisade ärakirjadega
    vastavalt menetlusosaliste arvule.
Apellatsioonkaebuse esitamine
8. Hageja võib esitada otsuse peale apellatsioonkaebuse Tartu Ringkonnakohtule 30 päeva
   jooksul alates otsuse kättetoimetamisest, kuid mitte hiljem kui viie kuu möödumisel otsuse
   avalikult teatavakstegemisest. Kui apellant soovib asja arutamist kohtuistungil, peab ta
   seda apellatsioonkaebuses märkima; vastasel juhul loetakse, et ta on nõus asja
   lahendamisega kirjalikus menetluses.
Selgitus menetlusabi taotlejale
9. Seaduses sätestatud tähtaja järgimiseks peab menetlusabi taotleja tegema tähtaja kestel
   ka menetlustoimingu, mille tegemiseks ta menetlusabi taotleb, eelkõige esitama kaebuse.
   Kaebuse põhjendamiseks või riigilõivu tasumiseks või kaebuses esineva sellise puuduse
   kõrvaldamiseks, mis on seotud menetlusabi taotlemisega, annab kohus mõistliku tähtaja
   pärast menetlusabi andmise taotluse lahendamist, kui nimetatud taotlus ei olnud esitatud
   põhjendamatult või tähtaja pikendamise eesmärgil.
KOHTU PÕHJENDUSED
10. Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava
    osata ja põhjendavas osas põhjendab vaid hagi osalist rahuldamata jätmist.
11. Hagi menetlusse võtmise määrus ja hagimaterjalid toimetati kostjale kätte väljaande
    Ametlikud Teadaanded kaudu. Teade avaldati väljaandes Ametlikud Teadaanded
    20.11.2015. Hagi loetakse kostjale avalikult kättetoimetatuks 30 päeva möödumisel teate
    väljaandes Ametlikud Teadaanded ilmumise päevast, so 21.12.2015.
12. Kohus märgib, et hagilt hinnaga 9421,24 eurot tuleb riigilõivuseaduse § 59 lg 1 ja lisa 1
    järgi tasuda riigilõivu 550 eurot. Hageja on tasunud riigilõivu kokku 600 eurot (192 eurot
    maksekäsu kiirmenetluse avalduse esitamisel (lk 3) ja 408 eurot menetluse jätkumisel
    hagimenetluses (lk 36). Seega on 50 eurot tasutud ettenähtust rohkem ja hagejal on õigus
    nõuda selle tagastamist.
    TsMS § 150 lg 4 kohaselt tagastab riigilõivu kohus, kelle menetluses asi viimati oli, üksnes
    selle menetlusosalise avalduse alusel, kes riigilõivu tasus või kelle eest riigilõiv tasuti.
    Riigilõiv tagastatakse menetlusosalisele, kes selle pidi tasuma, või tema korraldusel
    muule isikule. Riigilõivu avalduses tuleb märkida kellele ja millisele kontonumbrile riigilõiv
    tuleb tagastada.


/allkirjastatud digitaalselt/
Kohtunik




                                                                                                 2
