                          KOHTUMÄÄRUS
Kohus                             Viru Maakohus

Määruse tegemise aeg ja koht      25. augustil 2016 Jõhvi kohtumajas

Väärteoasja number                4-16-4621

Kohtunik                          Inna Kirsipuu

Kohtuistungi sekretär, tõlk       Merike Erisalu, Valentina Michelson-Ipbüker

Kohtuasi                          Tallinna Munitsipaalpolitsei Ameti taotlus Aleksei
                                  Svetlovile    asenduskaristuse      kohaldamiseks
                                  (väärteoasi nr 13019439, täiteasi 008/2013/1902,
                                  rahatrahv summas 40 eurot)
Võlgnik                           Aleksei Svetlov, isikukood 38505290242, xxx
                                  29.06.2016 Harju Maakohtu 01.07.2016 kohtuotsuse
                                  alusel
RESOLUTSIOON                      Juhindudes TMS § 201 lg1,2 ; VTMS § 211 lg 1 ja KarS
                                  § 72, kohus
MÄÄRAS

Tallinna Munitsipaalpolitsei taotlus rahuldada.

Asendada Aleksei Svetlovile Tallinna Munitsipaalpolitsei Ameti 16.07.2013 otsusega
väärteoasjas nr 13019439 määratud rahatrahv summas 40 eurot, s.o 10 trahviühikut,
arestiga 1 (üks) päev.

Kohustada Aleksei Svetlovi vabatahtlikult ilmuma 15.12.2016 kell 09.00 Põhja
prefektuuri arestimajja (xxx) asenduskaristuse kandmisele.

Vabatahtlikult aresti kandmisele mitteilmumisel kohaldada Aleksei Svetlovi suhtes
sundtoomist ja toimetada Aleksei Svetlov arestimajja aresti kandmiseks.

Aresti kandmise aja algust arvata Aleksei Svetlovil alates tema saabumisest arestimajja
karistuse kandmisele.

Määruse ärakiri edastada Aleksei Svetlovile, kohtutäitur Mati Kadakule ja Põhja
prefektuurile.

Edasikaebamise kord


                                                                                  1 (4)
Määruse peale võib esitada määruskaebuse 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.


Asjaolud ja menetluse varasem käik

Tallinna Munitsipaalpolitsei Ameti 16.07.2013 otsusega väärteoasjas nr 13019439 määrati
Aleksei Svetlovile Ühistranspordiseaduse §547 lg 1 järgi rahatrahv summas 40 eurot, s.o 10
trahviühikut. Otsus jõustus 09.08.2013.

Täitemenetlus nr 008/2013/1902 on võlgnik Aleksei Svetlovi suhtes algatatud 21.08.2013.
Tallinna kohtutäitur Mati Kadaku teate kohaselt on rahatrahv summas 40 eurot kuni käesoleva
ajani tasumata. Kohtutäitur on kontrollinud võlgniku vara olemasolu ning temale
teadaolevatel andmetel puudub võlgnikul registrijärgne vallas- ning kinnisvara, millele
sissenõuet pöörata või ei ole olemasoleva vara väärtus küllaldane katmaks vara
realiseerimisega tekkivaid kulutusi. Võlgnikule kuuluvad pangakontod on arestitud, kuid neil
puuduvad piisavad rahalised vahendid. Kohtutäitur teavitas 05.01.2016 rahatrahvi täitmise
võimatusest, täitemenetluse seadustiku § 201 lõike 1 alusel palub otsustada tasumata
rahatrahvi asendamine arestiga.

Tallinna Munitsipaalpolitsei Amet esitas 09.06.2016 Harju Maakohtule taotluse Aleksei
Svetlovile asenduskaristuse kohaldamiseks. Harju Maakohtu 08.08.2016 määrusega edastati
see Viru Maakohtu Jõhvi kohtumajale tulenevalt kohtu alluvusest, kuna Aleksei Svetlov
viibib Politsei- ja Piirivalveameti Ida prefektuuri arestimaja Jõhvi kambris.

Taotluse kohaselt ei tasunud menetlusalune isik rahatrahvi õigeaegselt vabatahtlikult ja
kohtutäitur alustas 21.08.2013 täitemenetluse väärteoasjas nr 13019439. Käesoleval ajal on
Aleksei Svetlovil tasumata rahatrahv summas 40 eurot. 05.01.2016 teavitas kohtutäitur
rahatrahvi täitmise võimatusest. Seoses eeltooduga ja juhindudes KarS § 72 ning
täitemenetluse seadustiku § 201 lg 1 taotles kohtuväline menetleja otsustada väärteoasjas nr.
13019439 rahatrahvi summas 40 eurot asendamine arestiga.

Menetlusalune isik Aleksei Svetlov selgitas kohtuistungil, et ta on nõus asendamisega.


Kohtu seisukoht


Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Käesoleva asja materjalidest nähtub, et Tallinna Munitsipaalpolitsei Ameti 16.07.2013
otsusega väärteoasjas nr 13019439 määrati Aleksei Svetlovile Ühistranspordiseaduse §547 lg
1 järgi rahatrahv summas 40 eurot, s.o 10 trahviühikut. Otsus jõustus 09.08.2013 (tl 3).

Tallinna kohtutäitur Mati Kadaku 05.01.2016 teatest Tallinna Munitsipaalpolitsei Ametile
nähtub, et võlgnik ei ole kuni käesoleva ajani rahatrahvi summas 40 eurot tasunud ning selle
sissenõudmine ei ole võimalik (tl 5).




                                                                                         2 (4)
Maksu- ja Tolliameti maksekohuslaste registri andmetel puudub menetlusalusel isikul
töökoht. Isik viibib Harju Maakohtu 01.07.2016 otsuse nr 1-16-5813 alusel Politsei- ja
Piirivalveameti Ida prefektuuri arestimaja Jõhvi kambris (tl 19).

Vastavalt täitemenetluse seadustiku § 201 lg 1, kui rahatrahvi tervikuna määratud tähtpäevaks
ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest
võlgnikule ja kohtutäiturile.

Vastavalt väärteomenetluse seadustiku § 211 lg 1 teeb maakohus sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, vastavalt sama sätte lg 2
arvestatakse rahatrahvi osalise tasumise korral tasutud osa asendusaresti või üldkasuliku töö
pikkuse määramisel proportsionaalselt tasutud summa suurusega.

Vastavalt karistusseadustiku § 72 lg 1, kui süüdlane ei tasu talle määratud või mõistetud
rahatrahvi, asendab kohus rahatrahvi arestiga ja vastavalt sama sätte lg 2 vastab rahatrahvi
kümnele trahviühikule üks päev aresti. KarS § 69 lg 1 kohaselt ühele päevale arestile vastab
üks tund ÜKTd, mida ei mõisteta vähem kui viis tundi.

Tallinna Munitsipaalpolitsei Ameti 16.07.2013 otsusega väärteoasjas nr 13019439 määrati
Aleksei Svetlovile Ühistranspordiseaduse §547 lg 1 järgi rahatrahv summas 40 eurot, s.o 10
trahviühikut, mis on käesoleva ajani tasumata ning millele vastab 1 päev aresti.

Asja materjalide ja menetlusosaliste seletuse kohaselt kohtuistungil ei ole menetlusalune isik
16.07.2013 otsusega määratud rahatrahvi summas 40 eurot kuni käesoleva ajani tasunud. Tal
puuduvad selleks vahendid ja realiseerimiseks võimalik vara. Väärteo eest karistuse
määramise ja karistuse täitmise vaheline ajavahemik ei saa venida nii pikaks, et määratud
karistuse mõju hajub. Sundtäitmise, sealhulgas trahvi asendamise sisu ja mõte seisneb
mõistetud karistuse vääramatuse tagamises. Karistuse vääramatus kujutab endast muuhulgas
otsustavust karistuse täideviimisel.

Puuduvad väärteomenetluse seadustikus ja täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki.

Mõjuvaid põhjusi rahatrahvi tasumata jätmiseks ei ole, samuti puuduvad aresti kohaldamist
välistavad asjaolud. See, et isik viibib Harju Maakohtu 01.07.2016 otsuse nr 1-16-5813 alusel
Politsei- ja Piirivalveameti Ida prefektuuri arestimaja Jõhvi kambris, ei ole iseenesest aresti
kohaldamise välistavaks asjaoluks. Aleksei Svetlovile on mõistetud karistuseks vangistus 4
kuud 20 päeva, mis iseenesest ei ole ülemäära pikk ja ta saab asuda aresti kandma peale
vangistusest vabanemist.

Seega tuleb Aleksei Svetlovile Tallinna Munitsipaalpolitsei Ameti 16.07.2013 otsusega
väärteoasjas nr 13019439 määratud rahatrahv summas 40 eurot, s.o 10 trahviühikut, asendada
arestiga 1 päev.

                                                                                          3 (4)
Aresti kandmise alguseks on Aleksei Svetlovi poolt aresti kandmisele asumise aeg.


/allkirjastatud digitaalselt/

Inna Kirsipuu
kohtunik




                                                                                    4 (4)
