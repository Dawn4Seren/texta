                                                                             2-15-5313




                              KOHTUMÄÄRUS

Kohtuasja number                 2-15-5313

Määruse tegemise aeg ja koht     18. märts 2016, Jõhvi

Kohus                            Viru Maakohus

Kohtunik                         Helgi Vinni
                                 Eraisiku H. P. (pankrotis) pankrotiavaldus.
Kohtuasi
                                 Aruande       kinnitamine, pankrotimenetluse lõpetamine
Menetlustoiming
                                 raugemisega ja pankrotihalduri tasu määramine, võlgniku
                                 kohustustest vabastamise menetluse algatamine

Kohtuistungi toimumise aeg       Kirjalik menetlus

Menetlusosalised ja nende        Avaldaja             H. P. (IK xxx elukoht xxx, e-post xxx)
esindajad                        (pankrotivõlgnik):


                                 Pankrotihaldur:      Tiia Kalaus (Fortuuna 1, 50603 Tartu;
                                                      e-post: tiia.kalaus@civilex.ee )
RESOLUTSIOON

1. Rahuldada pankrotihaldur Tiia Kalaus`e taotlus.

2. Kinnitada H. P. (pankrotis) pankrotimenetluses koostatud lõpparuanne.

     I järgus nõuded puuduvad.

     II    järgus on rahuldamata võlausaldajate    nõuded kogusummas 44 394
     (nelikümmend neli tuhat kolmsada üheksakümmend neli) eurot ja 81 senti, mis
     jagunevad võlausaldajate vahel alljärgnevalt:

                        Tunnustatud nõue                                    Saamata nõue
     Võlausaldaja           eurodes             Jaotis %     Väljamaks         eurodes
 Iisaku Vallavalitsus       2 156,46           4,608331565        110,60          2 045,86
 AS SEB Pank               44 638,35           95,39166844      2 289,40         42 348,95
 kokku:                    46 794,81                   100      2 400,00         44 394,81

III järgus nõuded puuduvad.

3.    Lõpetada H. P. (pankrotis) pankrotimenetlus.

                                                                                         1
4.   Vabastada pankrotihaldur Tiia Kalaus oma ülesannete täitmisest alates
     lõpparuande kinnitamise kohtumääruse jõustumisest.

5.   Määrata pankrotihalduri Tiia Kalaus`e tasuks 600 (kuussada) eurot (sh
     maksud). Nimetatud summa mõista välja pankrotivarast pankrotihaldur Tiia
     Kalaus`e kasuks tema kontole nr. EE722200001100897293 Swedbank.

6.   Algatada H. P. suhtes võlgniku võlgadest (kohustustest) vabastamise menetlus
     vastavalt Pankrotiseaduse §-le 171.

7.   Määrata H. P. usaldusisikuks tema kohustustest vabastamise menetluses H. P.
     (IK: xxx elukoht xxx, e-post xxx).

8.   Kohustada H. P.`t:
       hoidma võlgniku vara lahus usaldusisiku varast ja avama usaldusisiku
          ülesannete täitmiseks pangas ainult sellesk ettenähtud eraldi pangakonto;
       tegelema mõistlikult tulutoova tegevusega ning kui sellist tegevust ei ole, siis
          seda otsima;
       mitte varjama oma vara, saadud tulusid ning andma kohtule 1 kord aastas
          kirjalikult teavet oma sissetulekute, vara ning oma tegevuse kohta;
       teatama kohtule viivitamatult kirjalikult oma elukoha ja tegevuskoha
          vahetumisest;
       kandma 25% oma kõikidest tuludest üle usaldusisiku tegevuseks ettenähtud
          pangakontole;
       kandma võlgadest vabastamise menetluse kestel päritud varast 25%
          usaldusisiku kontole;
       esitama hiljemalt 01. märtsiks 2017 aruande oma tegevusest usaldusisikuna
          H. P. võlgade tasumisel.

9.   Avaldada pankrotimenetluse        lõpetamise    teade    väljaandes    Ametlikud
     Teadaanded.

Edasikaebamise kord

Võlgnik või võlausaldaja võivad kohtumääruse peale esitada määruskaebuse Tartu
Ringkonnakohtule Viru Maakohtu kaudu PankrS § 164 lg 1 ja lg 2 sätestatud korras 15
päeva jooksul pankrotimenetluse lõpetamise teate avaldamisest arvates. Määruskaebust ei
saa esitada viie kuu möödumisel määruse tegemisest arvates.

Pankrotihalduri tasu ja kulutuste hüvitamise osas võivad määruskaebuse esitada võlgnik ja
pankrotihaldur. Määruse peale võlgniku kohustustest vabastamise menetluse algatamise osas
võib esitada määruskaebuse võlausaldaja, kes on esitanud kohtule vastuväite.

ASJAOLUD JA ASJA VARASEM KÄIK

Viru Maakohtu 17.04.2015 määrusega kuulutati välja H. P. pankrot ning pankrotihalduriks
nimetati Tiia Kalaus. Pankrotimenetluses esitatud nõuded kaitsti 23. juulil 2015.a.
Koosolekule esitati ja tunnustati nõudeid summas 46 794,81 eurot. Vastuväiteid nõuetele ei
esitatud.

28.10.2015 kinnitas Viru Maakohus         jaotusettepaneku   tunnustatud   nõuete,   nende
rahuldamisjärkude ja jaotiste osas.


                                                                                        2
10.03.2016 esitas pankrotihaldur kohtule kinnitamiseks 02.03.2016 lõpparuande. Teade
lõpparuande kohta on avaldatud väljaandes Ametlikud Teadaanded 02.03.2016.a.

Esitatud lõpparuande kohaselt:

1. Andmed pankrotivara ja selle müügist saadud raha kohta

Vara koosseisu kuulus kinnistu registriosa nr xxx, asukohaga xxx. Pankrotimenetluses oli
tuvastatud, et kinnistu oli soetatud võlgniku ja tema abikaasa V. P. abielu jooksul ning
kuulus abikaasade ühisvarasse. Pankrotimenetluses esitas haldur Viru Maakohtule hagi V. P.
vastu varaühisuse lõpetamise ja ühisvara jagamise nõudes. Viru Maakohtu määrusega
kinnitati kompromiss, mille kohaselt pooled lõpetasid vara suhtes varaühisuse ja jagasid
vara poolte vahel võrdselt. Seega, vastavalt kohtumäärusele 18.11.2015, tsiviilasjas nr 2-15-
16010 kuulus võlgniku H. P. lahusvara hulka ½ mõttelist osa kinnistust registriosa numbriga
xxx ja V. P. lahusvara hulka ½ mõttelist osa kinnistust registriosa numbriga xxx. Vastavalt
kohtumäärusele müüdi vara tervikvarana ning müügitulem jaotati poolte vahel võrdsetes
osades. Kinnistu müüdi tervikvara enampakkumisel elektroonilises oksjonikeskkonnas.
Kinnistu müügist laekus tervikvara eest kokku 6000 eurot, millest kohtumääruse kohaselt
haldur kandis ½ müügitulemist V. P. arvelduskontole. Seega H. P. pankrotivarasse laekus
müügitulemist ½ ehk 3000 eurot.

Muu laekumine puudub.
Võlgniku sissetulek pankrotimenetluse jooksul ei ole ületanud summat, mis võimaldaks
TMS § 132 lg 1 kohaselt rahaliste vahendite arestimist.
Kokku laekumine pankrotivarasse: 3 000 eurot.

2. Andmed § 146 nimetatud väljamaksete kohta

PankrS § 146 lg 1 p 1 - vara välistamise nõuded - puuduvad;
PankrS § 146 lg 1 p 2 – võlgnikule ja tema ülalpeetavatele makstav hüvitis – puudub;
Väljamaksed vastavalt PankrS § 146 lg 1 p 3 (massikohustused) – puuduvad:
Väljamaksed vastavalt PankrS § 146 lg 1 p 4 (pankrotimenetluse kulud):
Pankrot kuulutati välja ilma ajutist haldurit määramata.
Haldur esitab kohtule kinnitamiseks halduritasu, mis vastavalt PankrS § 651 lg 1 kohaselt
alammääras on kuni 20% pankrotivara suurusest, seega 3000*20% = 600 eurot.

3. Andmed jaotiste alusel väljamakstud raha kohta nõuete rahuldamisjärkude kaupa.

II järgu jaotisi välja makstud 2 400 eurot, mis jaguneb võlausaldajate vahel järgmiselt:

Võlausaldaja                  Tunnustatud nõue (EUR)         Jaotis %     Väljamaks

Iisaku vallavalitsus                   2 156,46            4,608331565              110,60
AS SEB Pank                           44 638,35            95,39166844            2 289,40
                                      46 794,81                    100            2 400,00

Kokku väljamaksed pankrotivara arvelt 2 400 eurot. Pärast väljamaksete tegemist ja nõuete
rahuldamist on rahaliste vahendite jääk 600 eurot. Haldur broneerib selle halduritasuks.

4. Andmed iga pandieseme müügist saadu kohta.

Pandiesemeid pankrotivarasse ei kuulunud.

                                                                                             3
5. Andmed müümata pankrotivara ja võlgnikul teistelt isikutelt saadaoleva vara kohta.

Müümata pankrotivara ei ole ja teistelt isikutelt saada olevad rahalised vahendid on
pankrotipessa laekunud.

6. Andmed pankrotihalduri tegevuse kohta pankrotivara valitsemisel.

Haldur juhindus pankrotimenetluse läbiviimisel seadusest ning võlausaldajate ning võlgniku
huvidest. Rahalisi vahendeid on hoiustatud pangakontol. Võlgnikule oli halduri poolt
määratud limiit rahaliste vahendite kasutamiseks vastavalt TMS § 132 lg 1.

7. Iga võlausaldaja tunnustatud nõude osa, mille ulatuses võlausaldaja ei ole raha saanud.

II järgu jaotist maksti välja 2 400 eurot. Võlausaldajate saamata jaotised summas 44 394,81
eurot agunevad võlausaldajate vahel järgmiselt:

Võlausaldaja                  Tunnustatud        Jaotis    Väljamaks      Saamata
                               nõue (eurot)        %                      jaotis eurot
Iisaku vallavalitsus             2 156,46     4,608331565          110,60        2 045,86
AS SEB Pank                     44 638,35     95,39166844        2 289,40      42 348,95
                                46 794,81              100       2 400,00      44 394,81

Võlausaldajate andmed:
Iisaku Vallavalitsus, a/konto nr EE831010552012023005 SEB Pank;
AS SEB Pank, a/konto nr EE761010000000010019 SEB Pank, viitenumber 760700127361,
selgitusse: laenuleping nr L070011401.

8. Andmed pankrotimenetluses esitatud hagide läbivaatamise kohta, samuti hagide kohta,
mida haldur veel kavatseb esitada.

Haldur esitas hagi ühisvara jagamiseks (vt. p 1.1). Rohkem hagisid haldur esitada ei kavatse.

9. Kohtukulud ning ajutise halduri ja halduri tehtud vajalikud kulutused.

Kohtukulud puuduvad. Ajutise halduri ja halduri poolt tehtud kulutused puuduvad.
Rahalised vahendid broneeritud halduritasuks summas 600 eurot.

10. Muud pankrotimenetluses tähtsust omavad asjaolud ja maksejõuetuse põhjused

Võlgnik sattus makseraskustesse, sest ei suutnud tagada laenulepingust tulenevate
kohustuste tasumist. Laenu tagatiseks olnud vara oli realiseeritud täitemenetluses või
võlgniku enda poolt panganõuete katteks. Laenulepingust tuleneva jäägi osas oli tehtud Viru
Maakohtu otsus 6.03.2014 tsiviilasjas nr 2-13-1750. Haldur leiab, et väljamõistetud
viivisvõlg oli ebamõistlikult suur ning kokku ületasid kõrvalnõuded põhinõude üle 2 korra.
Võlgniku abikaasa tervis halvenes ning käesoleval ajal asub ta hooldekodus ning talle on
määratud eestkostja (Iisaku Vallavalitsus).
Võlgnik töötab, kuid tal on tuvastatud 60% ulatuses töövõimekaotus. Võlgnik on
teadaolevalt esitanud avalduse kohustustest vabastamise menetluse algatamiseks. Haldurile
teadaolevalt puuduvad seadusest tulenevad asjaolud, mille tõttu H. P. suhtes ei oleks
võimalik võlgniku kohustustest vabastamise menetlust algatada.

11. Ülaltoodust lähtuvalt pankrotihaldur palus:
                                                                                             4
       -   Kinnitada H. P. (pankrotis) pankrotimenetluses koostatud lõpparuanne ja
           lõpetada pankrotimenetlus.
       -   Kinnitada pankrotihalduri tasuks 600 eurot (sh maksud);
       -   Vabastada pankrotihaldur Tiia Kalaus tema kohustustest pankrotimenetluse
           lõpetamisel;
       -   Otsustada võlgniku kohustustest vabastamise menetluse algatamine.

KOHTUMÄÄRUSE PÕHJENDUSED

Kohus, tutvunud lõpparuandega, leiab, et pankrotimenetlus tuleb lõpetada lõpparuande
kinnitamisega.

02.03.2016.a avaldas haldur väljaandes Ametlikud Teadaanded teate võlgniku
lõpparuandega tutvumise võimaluse kohta. Samuti teatas ta sellest, et lõpparuandele saab
esitada vastuväiteid 10 päeva jooksul alates teate ilmumisest.
Vastuväiteid kohtule ei esitatud.

PankrS § 163 kohaselt otsustab kohus lõpparuande kinnitamise ja pankrotimenetluse
lõpetamise, tehes selle kohta määruse. Pankrotihalduri poolt kohtule esitatud lõpparuanne
vastab PankrS § 162 lg 2 sätestatule. Võlgniku maksejõuetuse tekkimise põhjuseks ei ole
raske juhtimisviga ega kuriteo tunnustega tegu.

Võlgniku kohustustest vabastamise menetlus

Kohus asub seisukohale, et juhindudes PankrS §-st 171 tuleb algatada ka võlgniku
kohustustest vabastamise menetlus. Võlgnik esitas avalduse kohustustest vabastamiseks
08.04.2015 esitatud pankrotiavalduses, seega enne võlausaldajate esimese üldkoosoleku
toimumist ehk tähtaegselt, nagu sätestab PankrS § 170 lg 1. PankrS § 171 lg 2 märgib
ammendavalt juhused, millal kohus ei algata võlgniku kohustustest vabastamise menetlust.

PankrS § 171 lg 2 alusel saab kohus jätta võlgniku kohustustest vabastamise menetluse
algatamata, kui:
1) võlgnik on mõistetud süüdi pankroti- või täitemenetlusalase kuriteo, maksualase kuriteo
või karistusseadustiku §-des 380–382 nimetatud kuriteo toimepanemises;
2) võlgnik on viimase kolme aasta jooksul enne pankrotimenetluse algatamist või pärast
seda andnud tahtlikult või raske hooletusega ebaõigeid või ebatäielikke andmeid oma
majandusliku olukorra kohta, et saada toetusi või muid soodustusi riigilt, kohalikult
omavalitsusüksuselt või sihtasutuselt või vältida maksude maksmist;
3) kohus on viimase 10 aasta jooksul enne pankrotimenetluse algatamist otsustanud
võlgniku kohustustest vabastada või jätnud võlgniku avalduse kohustustest vabastamiseks
rahuldamata seetõttu, et võlgnik on pannud toime pankrotikuriteo;
4) võlgnik on viimase aasta jooksul enne pankrotimenetluse algatamist või pärast seda
tahtlikult või raske hooletuse tõttu takistanud võlausaldajate nõuete rahuldamist, raisates
vara või viivitades pankrotiavalduse esitamisega, kuigi tal ei olnud väljavaateid oma
majandusliku olukorra paranemisele;
5) võlgnik on tahtlikult või raske hooletusega esitanud võlanimekirjas ebaõigeid või
ebatäielikke andmeid oma vara ja sissetulekute, võlausaldajate ja oma kohustuste kohta,
samuti rikkunud tahtlikult või raske hooletusega muid oma käesolevas seaduses sätestatud
kohustusi.

PankrS § 171 lg 2 p 2-5 loetletud asjaolusid, mis takistaksid võlgadest vabastamise
menetluse algatamist ei ole ilmnenud. Seega leiab kohus, et võlgniku H. P. võlgadest
vabastamise menetlus kuulub algatamisele. PankrS § 172 sätestab, et kui kohus algatab
                                                                                         5
võlgniku kohustustest vabastamise menetluse, nimetab võlausaldajate üldkoosoleku
ettepanekul usaldusisiku, kellele võlgnik teeb Pankrotiseaduse § 173 lg 3 sätestatud
makseid. PankrS § 172 lg 6 kohaselt võib kohus mõjuval põhjusel jätta usaldusisiku
määramata ja kohustada võlgnikku ennast täitma usaldusisiku kohustusi.

Võlgnik esitas avalduse kohustustest vabastamise menetluse algatamiseks. Usaldusisiku
kandidaati võlgnik ei esitanud.

Kohus nõustub taotlusega algatada H. P.        suhtes võlgniku võlgadest (kohustustest)
vabastamise menetlus, kuna puuduvad H. P. suhtes PankrS § 171 lg 11, 21 võlgadest
vabastamise menetlust välistavad asjaolud. Kohus on seisukohal, et on põhjendatud määrata
võlgniku H. P. usaldusisikuks H. P. ise, kuna kohus on veendunud, H. P. suudab täita
usaldusisiku kohustusi.

Võlgnikul tuleb kogu võlgadest vabastamise perioodil juhinduda oma kohustuste täitmisel
PankrS § 173 sätestatud kohustustest.

Halduri tasu kinnitamine

PankrS § 65 lg 1 alusel halduril on õigus saada tasu oma ülesannete täitmise eest.

Haldur esitas kohtule kinnitamiseks halduritasu, mis vastavalt PankrS § 651 lg 1 kohaselt
alammääras on kuni 20% pankrotivara suurusest, seega 3000*20% = 600 eurot.
Kohus leiab, et pankrotihalduri tasu 600 eurot (sh maksud) on põhjendatud täies ulatuses.

Eeltoodu alusel ja juhindudes PankrS § 65 lg 1, § 651 lg 1 määrab kohus pankrotihalduri
tasuks 600 eurot (sh maksud). Nimetatud summa mõista välja pankrotivarast Tiia Kalaus`e
kasuks.

Eelpooltoodu alusel ja juhindudes PankrS § 65 lg 1, § 162, § 163 kinnitab kohus
pankrotihaldur Tiia Kalaus`e 02.03.2016 lõpparuande ja lõpetab pankrotimenetluse.

/allkirjastatud digitaalselt/

Helgi Vinni
Kohtunik




                                                                                            6
