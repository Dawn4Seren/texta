                               KOHTUMÄÄRUS
Kohus                             Viru Maakohus

Määruse tegemise aeg ja koht      12. aprill 2016, Rakvere kohtumajas, kirjalikus menetluses

Kriminaalasja number              1-16-1333

Kohtunik                          Kristel Vedro

Kohtuasja nimetus                 Viru vangla kriminaalhooldusosakonna Rakvere esinduse
                                  kriminaalhooldusametniku Viktoria Tammoja erakorraline
                                  ettekanne taotlusega katseaja pikendamiseks
Süüdimõistetu                     I O, isikukood xxxx, elukoht: xxxx
Kohtumääruse õiguslik alus        KrMS § 387, § 427 lg 1, KarS § 74 lg 4


RESOLUTSIOON
   1.      Kriminaalhooldusametniku taotlus rahuldada.

   2. Pikendada I O Viru Maakohtu Jõhvi kohtumaja 18.02.2016 kohtuotsusega
      kriminaalasjas nr 1-16-1333 määratud katseaega 2 kuu võrra, s.o kuni 17.10.2017.


Edasikaebamise kord
Määruse peale võib esitada määruskaebuse Viru Maakohtule 15 päeva jooksul arvates
kohtumääruse väljatrüki kättesaamisele järgnevast päevast.

Asjaolud ja ettekande sisu


1. Viru Maakoohtu Jõhvi kohtumaja 18.02.2016 otsusega kokkuleppemenetluses mõisteti I O
   süüdi KarS § 178 lg 1 järgi ning karistuseks mõisteti 6 kuud vangistust, KrMS § 202 lg 6
   alusel arvati karistusaja hulka I O kriminaalmenetluse lõpetamisel pandud ja tema poolt
   sooritatud kaks tundi üldkasulikku tööd, mis KarS § 69 lg 6 alusel vastab 2 päeva
   vangistusele ning lõplikuks karistuseks mõisteti 5 kuud 28 päeva vangistust. KarS § 74 ja §
   75 alusel allutades I O käitumiskontrollile, jättis kohus mõistetud vangistuse tingimisi
   täitmisele pööramata, kui I O ei pane 18-kuulise katseaja jooksul toime uut tahtlikku kuritegu
   ning täidab katseajal kooskõlas KarS § 75 lg 1 p 1-6 ja lg 2 p 2, 2-1, 4, 8 sätestatud
   kontrollnõudeid ja kohustusi.
2. Kohus määras, et I O kannab karistust Viru Vangla Kriminaalhooldusosakonna juhataja poolt
   määratud kriminaalhooldusametniku järelevalve all ning KarS § 75 lg 2 p 2, 21, 4 ja 8 alusel
   täidab katseajal järgmisi lisakohustusi: mitte tarvitada alkoholi; mitte omada ja tarvitada
   narkootilisi või psühhotroopseid aineid; jätkata õpinguid üldhariduse omandamiseks osaleda
   katseaja jooksul kriminaalhooldaja määratud sotsiaalprogrammis.
KarS § 78 p 1 alusel luges kohus katseaja alguseks kohtuotsuse kuulutamise aja, s.o 18.02.2016.

3. 01.04.2016 esitas kriminaalhooldusametnik kohtule erakorralise ettekande taotlusega
pikendada katseaega 2 kuu võrra, kuna süüdimõistetu on katseaja kestel rikkunud kohustust mitte
tarvitada alkoholi.

4. Erakorralises ettekandes esitatu kohaselt Politsei-ja Piirivalveametis Ida prefektuuris Rakvere
politseijaoskonnas alustati 16.03.2016 väärteoasjas nr 2590,16,001197 menetlust LS § 201 lg. 2;
§ 224 lg. 2; § 207; LKindlS § 81 tunnustel, selles, et I O /ik xxxx/juhtis mootorsõidukit omamata
vastava kategooria mootorsõiduki juhtimise õigust, olles eelnevalt juhtimiselt kõrvaldatud ja
alkoholijoobes. Juhi ühes liitris väljahingatavas õhus oli alkoholisisaldus 0,69 +/- 0,05 mg.
Alkoholisisaldus väljahingatavas õhus mõõdetud mõõteseadmega Alcotest 7110 nr ARAF-0024,
taatlustunnistus nr TTRC-15/00190.
Sõidukil oli läbimata korraline tehnonõuetele vastavuse kontroll. Sõidukil puudus
liikluskindlustus. Väärteomenetluse materjalid saadeti 01.04.2016 kohtusse karistuse
otsustamiseks.

5. 28.03.2016 antud seletuses kirjutas I O, et sõitis autoga oli tarvitanud alkoholi, tähistas
sõpradega nädala lõppu. I O sõnul ta kahetses tehtut.

6. Senise kriminaalhoolduse kohta on ettekandes märgitud, et 21.03.2016 toimus esmakohtumine
I O, kus kriminaalhooldusalusele selgitati käitumiskontrolli olemust ja sellega kaasnevaid õigusi-
kohustusi ning erakorralise ettekande koostamise ja läbi vaatamise korda. Õigused ja kohustused
on talle olnud arusaadavad seda I O kinnitas oma allkirjaga.
Kriminaalhooldusametnik on kohtunud kriminaalhooldusalusega kahel korra. Vesteldud on
kohustuste täitmisest ning nende rikkumiste tagajärgedest.

7. Lähtudes eeltoodust teeb kriminaalhooldusametnik kohtule ettepaneku pikendada I O Viru
Maakohtu 18.02.2016 otsusega määratud katseaega 2 kuu võrra. Kriminaalhooldusametnik on
seisukohal, et I O kahetseb tehtut ning soovib jätkata karistuse kandmist vabaduses.

Kohtumääruse põhjendused

8. KarS § 74 lg 4 kohaselt, kui süüdlane katseajal ei järgi kontrollnõudeid või ei täida talle
pandud kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele. Tegemist on kohtu
kaalutlusõigusega.

9. KrMS § 427 lg 1 sätestab, et KarS § 74 lõike 4 kohaselt süüdimõistetule täiendavate
kohustuste määramise või kohustuste kergendamise või tühistamise või katseaja pikendamise või
karistuse täitmisele pööramise otsustab süüdimõistetu elukoha järgse maakohtu täitmiskohtunik
oma määrusega.

10. Kohus, tutvunud erakorralise ettekandega, on seisukohal, et kriminaalhooldusametniku
taotlus on põhjendatud. Esitatud asjaoludel saab esialgse meetmena katseaja pikendamist pidada

                                                 2(3)
käesoleval ajal piisavalt mõjusaks ja vajalikuks abinõuks süüdimõistetu mõjutamisel. Kohus
pikendab I O määratud katseaega 2 kuu võrra, s.o kuni 17.10.2017.


(allkirjastatud digitaalselt)

Kristel Vedro
kohtunik




                                           3(3)
