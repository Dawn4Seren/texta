KOHTUMÄÄRUS


Kohus                 Tartu Maakohus

Kohtunik              Epp Tombak

Määruse tegemise      15. november 2016. a, Võru tn 12,
                      Põlva
aeg ja koht

Tsiviilasja number    2-16-115258

Tsiviilasi            Telia Eesti AS nõue V. P. vastu 491,54
                      euro väljamõistmiseks
Menetlustoiming       Avalduse      menetlusse     võtmisest
                      keeldumine
Menetlusosalised ja   Hageja: Telia Eesti AS, registrikood
                      10234957, Endla 16, 19095, Tallinn
nende esindajad
                      Lepinguline esindaja: Monika Paade;
                      e-post: krediidikontroll@telia.ee
                      Kostja:     V.    P.    ,    isikukood
                      xxxxxxxxxxx,
                      xxxxxxxxxxxxxxxxxxxxxxxxxxxxxx
                      xxxxxxxxxxxxxxxxxxxxxxxxx

Kirjalik menetlus

RESOLUTSIOON          TsMS §-de 487 lg 3, 371 lg 1 p-d 9 ja
                      10 ning 372 lg 4 alusel
   1. Keelduda Telia Eesti AS hagi V. P. vastu võlgnevuse
      summas 491,54 eurot väljamõistmiseks menetlusse
      võtmisest.

   2. Käesoleva määruse hagejale edastamisega lugeda
      esitatud avaldus tagastatuks.

Edasikaebamise kord TsMS §-de 372 lg 5 ning 661 lg 1 ja 2
                    alusel

Määruse peale võib esitada määruskaebuse Tartu
Ringkonnakohtule Tartu Maakohtu Võru kohtumaja kaudu
15 päeva jooksul määruse määruskaebuse esitajale
kättetoimetamisest alates.


Kohtu poolt tuvastatud asjaolud ja määruse põhjendused

Telia Eesti AS esitas Pärnu Maakohtule maksekäsu
kiirmenetluse avalduse V. P. vastu võlgnevuse summas 491,54
eurot väljamõistmiseks. Makseettepanekut ei õnnestunud
võlgnikule mõistliku aja jooksul kätte toimetada, mistõttu
nõude rahuldamine maksekäsu kiirmenetluses ei olnud
võimalik ning vajalik oli jätkata nõude lahendamist
hagimenetluses.

Tartu Maakohtu 18.10.2016. a kirjaga kohustas kohus Telia
Eesti ASi esitama Tartu Maakohtu Võru kohtumajale hagi V. P.
vastu hagiavaldusele ettenähtud vormis 14 päeva jooksul alates
kirja kättesaamisest. Hagi esitamisel tuli tasuda täiendav
riigilõiv. Ühtlasi hoiatas kohus, et märgitud kohustuste
tähtajaks täitmata jätmisel keeldutakse avalduse menetlusse
võtmisest. Telia Eesti AS lepinguline esindaja Monika Paade
on kohtu nõude 20.10.2016. a kätte saanud, kuid kohtu poolt
antud tähtajaks ei ole nõude põhjendusi kohtule esitatud ega
täiendavat riigilõivu tasutud.

TsMS § 487 lg 3 sätestab, et kui avaldaja ei esita nõude
põhjendust õigel ajal, keeldub kohus määrusega hagi
menetlusse võtmast. TsMS § 371 lg 1 p-d 9 ja 10 sätestavad, et
kohus ei võta hagiavaldust menetlusse, kui on rikutud olulisi
hagiavalduse vorminõudeid ja hagiavalduses esitatud nõudelt ei
ole tasutud riigilõivu.

Kuna Telia Eesti AS ei ole esitanud oma nõude põhjendusi
hagiavaldusele ettenähtud vormis ega tasunud täiendavat
riigilõivu, tuleb keelduda Telia Eesti AS hagi V. P. vastu
menetlusse võtmisest. Avaldus tuleb lugeda tagastatuks TsMS
§ 487 lg 3 ning 371 lg 1 p-de 9 ja 10 alusel.

Tulenevalt TsMS § 372 lg 5 võib avaldusse menetlusse
võtmisest keeldumise määruse peale esitada määruskaebuse.


/allkirjastatud digitaalselt/

Epp Tombak
Kohtunik
