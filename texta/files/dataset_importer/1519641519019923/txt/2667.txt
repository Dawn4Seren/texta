                             KOHTUOTSUS
                                  EESTI VABARIIGI NIMEL
                                    Tagaseljaotsus


Kohus                                Pärnu Maakohus
Kohtukoosseis                        kohtunik Lea Pavelson

Otsuse avalikult teatavaks- 16. november 2016, Rapla
tegemise aeg ja koht
Tsiviilasja number                   2-16-108902
Tsiviilasi                           PlusPlus Legal OÜ hagi Peep Kallaste vastu kohustuse
                                     täitmiseks
Tsiviilasja hind                     508,16 eurot
Menetlusosalised      ja    nende Hageja PlusPlus Legal OÜ (rg-kood 12752805, asukoht Jõe
esindajad                         3, 10151 Tallinn), lepinguline esindaja Triin Linholm
                                  (PlusPlus Inkasso OÜ, asukoht Jõe 3, 10151 Tallinn, e-post
                                  menetlus@plusplus).
                                  Kostja Peep Kallaste (isikukood xxxxxxxxxxx, elukoht
                                  xxxxxxxx xx x-x, xxxxx xxxxxx, xxxxxx xxxx, xxxxx xxxxx
                                  xxxxxxx, e-post).
Menetluse liik                       Kirjalik menetlus

RESOLUTSIOON
Hagi rahuldada.

Välja mõista Peep Kallastelt 508,16 eurot PlusPlus Legal OÜ kasuks.

Menetluskulud jätta Peep Kallaste kanda.

Välja mõista Peep Kallastelt riigilõiv 125 eurot ja õigusabikulud 288 eurot PlusPlus Legal OÜ
kasuks.

Välja mõista Peep Kallastelt viivis menetluskuludelt alates kohtulahendi jõustumisest kuni
täitmiseni VÕS § 113 lg 1 sätestatud määras PlusPlus Legal OÜ kasuks.

TsMS § 468 lg 1 p 2 järgi tunnistada kohtuotsus viivitamatult täidetavaks.

Edasikaebamise kord

Kohtuotsuse peale võib esitada apellatsioonkaebuse Tallinna Ringkonnakohtule 30 päeva jooksul,
alates kohtuotsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahendamist, kui
nimetatud taotlus ei olnud esitatud põhjendamatult või tähtaja pikendamise eesmärgil, see ei
välista menetlustähtaja ennistamist.

Peep Kallaste võib esitada kohtuotsuse peale Pärnu Maakohtu Rapla kohtumajale kaja 30 päeva
jooksul, alates tagaseljaotsuse kättetoimetamisest.

Hageja nõue

Hageja palub Peep Kallastelt välja mõista hageja kasuks võlgnevus 254,08 eurot ja viivised 254,08
eurot ning menetluskuluna tasutud riigilõivu summas 125 eurot ja õigusabikulud 288 eurot. Samuti
palub hageja kostjalt välja mõista kostjalt väljamõistetud menetluskuludelt menetluskulude
suurust kindlakstegeva lahendi jõustumisest alates kuni täitmiseni viivist VÕS § 113 lõike 1 teises
lauses ettenähtud ulatuses.

Kostja seisukoht

Kostja kohustus kirjalikult vastama 02.11.2016. Nimetatud kuupäevaks kostja kohtule kirjalikult
ei vastanud.

Kohtuotsuse põhjendus

VÕS § 100 sätestab, et kohustuse rikkumine on võlasuhtest tuleneva kohustuse täitmata jätmine
või mittenõuetekohane täitmine, sealhulgas täitmisega viivitamine.

VÕS § 101 lg 1 p-d 1, 6 sätestavad, et kui võlgnik on kohustust rikkunud, võib võlausaldaja nõuda
kohustuse täitmist ja rahalise kohustuse täitmisega viivitamise korral nõuda viivist.

VÕS § 108 lg 1 sätestab, et kui võlgnik rikub raha maksmise kohustust, võib võlausaldaja nõuda
selle täitmist.

Kohus leiab, et hagi on õiguslikult põhjendatud ja tõendatud hagile lisatud dokumentaalsete
tõenditega ning on võimalik hagi rahuldada tagaseljaotsusega TsMS § 407 lg 1 alusel.

Menetluskulude jaotus ja kindlaksmääramine

TsMS § 162 lg 2 sätestab, et hagimenetluse kulud kannab pool, kelle kahjuks otsus tehti.
Menetluskulud kuuluvad jätmisele kostja kanda. Menetluskulud koosnevad tasutud riigilõivust
125 eurot ja õigusabikulust 288 eurot, mis kuulub väljamõistmisele kostjalt hageja kasuks.


(allkirjastatud digitaalselt)


Lea Pavelson
kohtunik


                                                                                                 2
