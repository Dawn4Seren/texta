                            KOHTUOTSUS
                              EESTI VABARIIGI NIMEL
                                   (tagaseljaotsus)

Kohus                             Harju Maakohus
Kohtunik                          Tiia Mõtsnik
Otsuse tegemise aeg ja koht       15. november 2016.a, Tallinn, Kentmanni kohtumaja
Tsiviilasja number                2-16-116037
Tsiviilasi                        Osaühing Aktiva Finants hagi XXXXvastu võlgnevuse
                                  väljamõistmiseks
Tsiviilasja hind                  266,58 eurot
Menetlusosalised ja nende         Hageja: Osaühing Aktiva Finants (registrikood 10746479,
esindajad                         asukoht A. Weizenbergi 20, Tallinn)
                                  Hageja lepinguline esindaja: Kadri Timuska (e-post
                                  jurist@julianus.ee)
                                  Kostja: XXXX(isikukood XXXX, viimane registreeritud
                                  elukoht    XXX,      tegelik   elukoht   teadmata,
                                  menetlusdokumendid     kätte toimetatud  väljaande
                                  Ametlikud Teadaanded kaudu)
Menetlustoimingu tegemise viis    Kirjalik menetlus
RESOLUTSIOON
   1. Rahuldada hagi tagaseljaotsusega.
   2. Välja mõista XXXX Osaühing Aktiva Finants kasuks 03.10.2014 sõlmitud
      laenulepingust tulenev põhivõlgnevus 217 eurot ja sissenõutavaks muutunud viivis
      32,22 eurot, kokku 249,22 eurot.
   3. Välja mõista XXXX Osaühing Aktiva Finants kasuks põhivõlgnevuselt (217 eurot)
      viivis võlaõigusseaduse § 113 lg 1 teises lauses sätestatud määras alates 09.09.2016
      kuni põhivõlgnevuse täieliku tasumiseni.
   4. Jätta menetluskulud Valeri Fjodorovi kanda.
   5. Välja mõista XXXX Osaühing Aktiva Finants kasuks menetluskulud, s.o
      menetluses tasutud riigilõiv 75 eurot ja õigusabikulud 90 eurot, kokku 165 eurot.
   6. Välja mõista XXXXOsaühing Aktiva Finants kasuks viivis menetluskuludelt
      võlaõigusseaduse § 113 lg 1 teises lauses sätestatud määras alates tagaseljaotsuse
      jõustumisest kuni menetluskulude tasumiseni (TsMS § 177 lg 4).
   7. Tagaseljaotsus on tagatiseta viivitamata täidetav.
Edasikaebamise kord
Hageja võib kohtuotsuse peale esitada Tallinna Ringkonnakohtule apellatsioonkaebuse 30
päeva jooksul arvates otsuse ärakirja kättetoimetamisest, kuid mitte hiljem kui 5 kuu jooksul
otsuse avalikult teatavakstegemisest.
Kostja võib tagaseljaotsusele esitada kaja menetluse taastamiseks tagaseljaotsuse
kättetoimetamisest alates 30 päeva jooksul. Kui tagaseljaotsus toimetatakse kätte avalikult,
võib kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.
Kaja peab vastama tsiviilkohtumenetluse seadustikus (TsMS) § 416 sätestatud nõuetele.
Kajalt tuleb kautsjonina tasuda summa, mis vastab riigilõivule poolelt hagihinnalt, kuid mitte
vähem kui 100 eurot ja mitte rohkem kui 1 500 eurot (TsMS § 142 lg 1, 2). Kautsjon tuleb
tasuda Rahandusministeeriumi arvelduskontole nr EE571010220229377229 AS-is SEB Pank
või nr EE513300333522160001 Danske Bank A/S Eesti filiaalis või nr
EE062200221059223099 Swedbank AS-is või nr EE221700017003510302 Nordea Bank AB
Eesti filiaalis.

Asjaolud ja kohtu põhjendused
Osaühing Aktiva Finants esitas 26.07.2016 kohtule maksekäsu kiirmenetluse avalduse XXXX
vastu võlgnevuse saamiseks. Kohus tegi 10.08.2016 makseettepaneku, mida ei õnnestunud
mõistliku aja jooksul võlgnikule kätte toimetada. Kohtunikuabi andis 24.08.2016 määrusega
asja üle Harju Maakohtule menetluse jätkamiseks hagimenetluses. 25.08.2016
kohtumäärusega kohustas kohus Osaühing Aktiva Finants esitama oma nõude hagiavaldusele
ettenähtud vormis ning tasuma täiendavalt riigilõivu. 08.09.2016 esitas Osaühing Aktiva
Finants hagi XXXX vastu võlgnevuse väljamõistmiseks.
Menetluskuludena palub hageja kostjalt välja mõista riigilõivu 75 eurot ning lepingulise
esindaja kulud 300 eurot. Hagiavaldus on kostjale kätte toimetatud väljaande Ametlikud
Teadaanded kaudu.

TsMS § 407 lg 1 kohaselt võib kohus hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud, isegi kui hagi toimetati
kostjale kätte välisriigis või kui see toimetati kätte avalikult. Sel juhul loetakse hageja esitatud
faktilised väited kostja poolt omaksvõetuks.

Kohus märgib, et hageja on koos hagiavaldusega esitanud menetluskulude kindlaksmääramise
avalduse. TsMS § 138 lg 1 kohaselt on menetluskuludeks menetlusosaliste kohtukulud ja
kohtuvälised kulud. Sama sätte lõige 2 järgi on kohtukulud riigilõiv, kautsjon ning asja
läbivaatamise kulud. TsMS § 144 lg 1 p 1 järgi on kohtuvälised kulud muuhulgas
menetlusosaliste esindajate ja nõustajate kulud.

Hageja on menetluskulude kindlaksmääramise avalduses muu hulgas palunud välja mõista
lepingulise esindaja kulu summas 300 eurot.
Kohtule esitatud menetluskulude nimekirja järgi on lepinguline esindaja kulutanud 2,25 h
maksekäsu kiirmenetluses dokumentide komplekteerimisele ja analüüsile ning avalduse
esitamisele ja 1,75 h hagiavalduse koostamisele. Kohus leiab, et vastav ajakulu nimetatud
toimingutele pole põhjendatud. Tegemist ei ole õiguslikult keeruka vaidlusega ning
dokumentide hulk ja sisu ei eelda nimetatud menetlusdokumentide koostamiseks ja
esitamiseks märgitud ajakulu. Kohus märgib, et hagiavalduse sisuline osa on 2 lehekülge ning
hagiavalduse lisad ei ole samuti mahult sellised, mis õigustaks märgitud ajakulu. Kohus on
seisukohal, et antud juhul saab põhjendatud ajakuluks nimetatud toimingutele lugeda 1,5 h.
Kohus loeb lepingulise esindaja põhjendatud tunnitasu määraks 60 eurot. Eeltoodu alusel

                                                                                                  2
määrab kohus hageja lepingulise esindaja põhjendatud õigusabikuludeks 90 eurot ja mõistab
vastavas summas lepingulise esindaja kulud välja kostjalt.

Ülejäänud osas rahuldab         kohus   hageja   nõuded   võlgnevuse   ja   menetluskulude
väljamõistmiseks.

/allkirjastatud digitaalselt/
Tiia Mõtsnik
Kohtunik




                                                                                        3
