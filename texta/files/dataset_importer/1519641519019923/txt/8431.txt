                                         KOHTUOTSUS
                                       EESTI VABARIIGI NIMEL

Kohus                            Pärnu Maakohus
Otsuse tegemise aeg ja koht      29.august 2016     Paide
Kriminaalasja number             1-16-7337 (16251000286)
Kohtunik                         Sirje Lahesoo
Kohtuistungi sekretär            Kai Niidumaa
Kriminaalasi                     Õnne Merimaa süüdistus KarS § 424 järgi
Menetlus                         Kiirmenetlus kokkuleppemenetluse erisustega
Prokurör                         Tiina Viru
Süüdistatav                      Õnne Merimaa, isikukood 47610210299, elukoht xxxxx xx
                                 xxxxxxx, xx xxxxx, varem karistamata, kahtlustatavana kinnipeetud
                                 27.08.2016 kuni 28.08.2016

RESOLUTSIOON
1. Süüdi tunnistada Õnne Merimaa KarS § 424 järgi ning mõista talle karistuseks vangistus
8 (kaheksa) kuud.
KarS § 68 lg 1 alusel lugeda ärakantud karistuseks eelvangistuses viibimise aeg
27.08.2016 kuni 28.08.2016, so 2 päeva.
Lõplikuks karistuseks mõista vangistus 7 (seitse) kuud ja 28 (kakskümmend kaheksa) päeva.
KarS § 73 lg 1 ja 3 alusel jätta vangistus tingimisi täielikult Õnne Merimaa suhtes kohal-
damata. Mõistetud karistust ei pöörata täitmisele, kui Õnne Merimaa 1 (ühe) aastase
katseaja jooksul ei pane toime uut tahtlikku kuritegu.
2. Lisakaristusena võtta Õnne Merimaa’lt KarS § 50 lg 1 alusel ära mootorsõiduki juhtimise
õigus tähtajaga 1 (üks) kuu.
2.1. Juhtimisõiguse äravõtmise tähtaeg algab käesoleva otsuse jõustumise päevast.
2.2. Liiklusseaduse § 127 alusel kohustada Õnne Merimaa’d loovutama oma juhiluba Maanteeametile
5 tööpäeva jooksul alates kohtuotsuse jõustumisest.
3. Menetluskulud kriminaalasjas on määratud kaitsja tasu 106,20 eurot ja sundraha 645,00
eurot.
3.1. KrMS § 2565 lg 2 alusel vähendada sundraha suurust poole võrra, st tasumisele kuuluv
sundraha on 322,50 eurot.
3.2. Välja mõista Õnne Merimaa’lt riigituludesse 106,20 eurot määratud kaitsja tasu koos
käibemaksuga ja 322,50 eurot sundraha.
3.3. Lubada Õnne Merimaa’l tasuda menetluskulud (428,70 €) ositi kuue (6) kuu jooksul alates
kohtuotsuse jõustumisele järgnevast kuust, makstes iga kuu riigituludesse 71,45 eurot.
3.4. Makseinfo menetluskulude tasumiseks (makserekvisiidid, konto- ja viitenumbrid) edastatakse
kohtuotsuse jõustumisel süüdimõistetule. Makseinfot on võimalik saada ka Pärnu Maakohtu Paide
kohtumaja kantseleist.
3.5. Juhul, kui Õnne Merimaa ei täida menetluskulude tasumise kohustust nõuetekohaselt, tuleb tal
kanda ka kohtuotsuse täitmisega seotud kulud.

Edasikaebamise kord
Kohtuotsuse peale võib esitada apellatsioonkaebuse Tallinna Ringkonnakohtule Pärnu Maakohtu Paide
kohtumaja kaudu seoses Kriminaalmenetluse seadustiku 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on karistusseadustiku
järgi ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe. Tähtaeg apellatsioonkaebuse esitamiseks on 15 päeva alates kohtuotsuse
kuulutamisest.
                                                                              Kriminaalasi 1-16-7337

Menetluskulude osas võib esitada määruskaebuse Pärnu Maakohtule 10 päeva jooksul alates päevast,
mil isik sai kohtulahendist teada või pidi teada saama.

Süüdistus
Õnne Merimaa’d süüdistatakse selles, et tema 27.08.2016 kella 17.29 ajal juhtis xxxxxxxx xxxx linnas
xxxxxxxx tänaval suunaga xxxxx tn mootorsõidukit xxxxx xx xxxxxx reg nr xxxxxx alkoholi
tarvitamisest tingitud joobeseisundis, mis avaldus selles et tema väljahingatavas õhus oli
alkoholisisaldus 1,00 mg/l +/- 0,09 mg/l, seega oli alkoholisisaldus väljahingatavas õhus mitte vähem
kui 0,91 mg/l.
Juhtides mootorsõidukit alkoholijoobes pani Õnne Merimaa toime kuriteo KarS § 424 järgi.

Menetlus kohtus
1. Kohtuistungil kinnitas süüdistatav, et on toime pannud teo, milles teda süüdistatakse; et ta on
süüdistusest ja kokkuleppe sisust aru saanud; et ta on kokkuleppes väljendanud oma tõelist tahet
ning et ta nõustub kokkuleppega.
Kriminaaltoimiku materjalide alusel ja kohtuliku arutamise põhjal leiab kohus, et süüdistatav on toime
pannud teo, milles teda süüdistatakse ning on selle süüdi. Süüdistatava sõlmitud kokkulepe on olnud
tema tõelise tahte avaldus ning kriminaalasja menetlemisel on järgitud kokkuleppemenetlust
reguleerivaid sätteid.
Eeltoodut arvestades tunnistab kohus Õnne Merimaa süüdi KarS § 424 järgi ning mõistab talle
karistuse vastavalt kokkuleppele.
Kokkuleppe kohaselt nõuab prokurör Õnne Merimaa karistamist vangistusega 8 kuud. KarS § 68
alusel loetakse karistusest kantuks eelvangistuses viibimise aeg 27.08-28.08.2016, so 2 päeva.
Seega lõplikuks karistuseks mõista vangistus 7 kuud ja 28 päeva. KarS § 73 lg 1 ja 3 alusel jätta
vangistus tingimisi täielikult Õnne Merimaa suhtes kohaldamata ning mõistetud karistust ei pöörata
täitmisele, kui Õnne Merimaa 1 aastase katseaja jooksul ei pane toime uut tahtlikku kuritegu.
Lisakaristusena võtta Õnne Merimaa’lt ära mootorsõiduki juhtimise õigus tähtajaga 1 kuu.
2. Asitõendeid ei ole. Tsiviilhagi esitatud ei ole.
3. KrMS § 175 lg 1 p-de 1 ja 9 kohaselt on menetluskuluks määratud kaitsja tasu kohtueelses
menetluses ning süüdimõistva kohtuotsusega kaasnev sundraha.
Õnne Merimaa määratud kaitsjana osales kriminaalasja kohtueelses menetluses vandeadvokaat
Margus Viira, kellele määratud tasu ja kulu koos käibemaksuga on 106,20 eurot.
KrMS § 179 lg 1 p 2 kohaselt on sundraha teise astme kuriteos süüdimõistmise korral 1,5 kuupalga
alammäära, st 645 eurot. Kuna asja menetlemisel kohaldati kiirmenetlust, vähendab kohus KrMS §-
st 2565 lg 2 alusel sundraha suurust poole võrra (322,50 €).
KrMS § 180 lg 1 kohaselt süüdimõistva kohtuotsuse korral hüvitab menetluskulud (kokku 428,70 €)
süüdimõistetu, st Õnne Merimaa.
Asjaolusid arvestades peab õigeks ja õiglaseks lubab Õnne Merimaa’l hüvitada menetluskulud ositi,
kuid mitte 12 kuu vaid 6 kuu jooksul arvates kohtuotsuse jõustumisele järgnevast kuust, iga kuu
71,45 eurot (KrMS § 180 lg 3).
Kui Õnne Merimaa menetluskulude tasumise kohustust nõuetekohaselt ei täida, tuleb tal kanda ka
kohtuotsuse sundtäitmisega seotud kulud.



/allkirjastatud digitaalselt/
Sirje Lahesoo
Kohtunik




                                                      2 (2)
