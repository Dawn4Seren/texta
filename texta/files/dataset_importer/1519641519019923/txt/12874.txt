                                                                                  1-16-4784




                              KOHTUOTSUS
                              EESTI VABARIIGI NIMEL




Kohus                         Harju Maakohus Liivalaia kohtumaja

Otsuse tegemise aeg ja koht   13.06.2016.a. Tallinnas

Kriminaalasja number          1-16-4784 (14230109163)

Kohtunik                      Julia Vernikova

Kohtuistungi sekretär         Raivo Seppo

Tõlk                          Ines Üprus

Kriminaalasi                  Mihhail Frolov süüdistuses KarS § 199 lg 2 p 8 järgi
                              kokkuleppemenetluses.

Prokurör                      Natalia Duškina

Süüdistatav                   Mihhail Frolov, isikukood 37906120344; elukoht
                              XXX; määratlemata kodakondsusega;
                              põhiharidusega; emakeel- vene keel,
                              töökoht XXX OÜ, mehaanik (mitteametlikult)

                              4 kehtivat kriminaalkaristust, viimane:
                                18.06.2013.a. Harju Maakohtu poolt KarS §329 järgi 7k
                                28p
                                vangistusega. KarS §69 alusel asendati 476 tunniga
                                ÜKT 2aasta jooksul. 08.12.14 Harju Maakohtu
                                määrusega karistus oli pööratud täitmisele. 19.06.2015
                                vabanes vanglast pärast karistuse kandmist.

                               Tõkend: elukohast lahkumise keeld alates 27.05.2016.a.



                                           1
                                                                                   1-16-4784




RESOLUTSIOON


Juhindudes KrMS §§ 175, 179, 180, 248 lg 1 p 5, 249, 311, 313,


1. Süüdi tunnistada Mihhail Frolov KarS § 199 lg 2 p 8 järgi ning mõista karistuseks 5
   (viis) kuud vangistust.

2. KarS § 73 lg 1, 3 alusel määrata, et mõistetud karistust ei pöörata täitmisele, kui
   Mihhail Frolov ei pane 2 (kahe) aasta jooksul toime uut tahtlikku kuritegu.


3. KarS § 78 p 1 alusel arvestada Mihhail Frolovile määratud katseaja kulgemist alates
   13.06.2016.a.


4. Tõkend- elukohast lahkumise keeld- tühistada kohtuotsuse jõustumisel.
5. Asitõendeid ei ole
6. Tsiviilhagi rahuldada. Välja mõista Mihhail Frolovilt:
          •   XXX kasuks 580 (viissada kaheksakümmend) eurot.


7. Kriminaalmenetluse kulud
   Mihhail Frolovilt välja mõista kriminaalmenetluse kulud järgmiselt:
   •   II astme kuriteos süüdimõistva kohtuotsusega kaasnev sundraha 645 (kuussada
       nelikümmend viis) eurot;
   •   Kaitsjatasu summas 96 (üheksakümmend kuus) eurot.

KrMS § 180 lg 3 alusel kuuluvad väljamõistetud menetluskulud tasumisele ositi võrdsetes
osades 12 kuu jooksul.
KrMS § 159 lg 3 alusel edastatakse makseinfo nii rahalise karistuse kui ka
kriminaalmenetluse kulude tasumiseks vajalike andmete, sh viitenumbritega
süüdistatava(te)le kohtuotsusest eraldi tema poolt avaldatud elukoha- või e-posti
aadressile. Kui rahalised nõuded ei ole täies ulatuses tähtaegselt tasutud, suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud
korras ning süüdimõistetul tuleb kanda ka kohtuotsuse täitmisega seonduvad kulud.
Juhul, kui isik tasub rahalise karistuse ja/või menetluskulud igakuiste osamaksetena
maksegraafiku alusel, kuid jätab osamakse tähtaegselt tasumata, maksegraafik tühistub.




                                           2
                                                                                           1-16-4784



Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsiooniõiguse
kasutamise soovist võib otsuse teinud kohtule teatada ka faksi teel. Apellatsioon esitatakse
Tallinna Ringkonnakohtule kirjalikult viieteistkümne päeva jooksul, alates päevast, mil
kohtumenetluse poolel on võimalik kohtus tutvuda kohtuotsusega. Apellatsiooni võib otsuse
teinud kohtule esitada ka faksi teel. Vahistatud süüdistatav või tema kaitsja võivad esitada
apellatsiooni süüdistatavale kohtuotsuse koopia kätteandmisele järgnevast päevast alates
viieteistkümne päeva jooksul.

 SÜÜDISTUS

 Kriminaalasja raames Mihhail Frolovi süüdistatakse selles, et tema ajavahemikul 06.08.2014
 kell 23.00 kuni 07.08.2014 kell 07.00 aadressil Kalevipoja põik 10, Tallinn asuvas parklas,
 aknaklaasi lõhkumise teel sisenes autosse ning võõra vallasasja ebaseadusliku omastamise
 eesmärgil võttis XXX kuuluva sõiduauto Lexus registreerimismärgiga XXXküljest kapoti,
 maksumusega 500eurot. Aknaklaasi lõhkumisega tekitati kahju summas 80 eurot. Vargusega
 tekitati kokku kannatanule varalist kahju summas 580 eurot.

 Seega pani Mihhail Frolov oma tahtliku tegevusega toime KarS § 199 lg 2 p 8 järgi
 kvalifitseeritava kuriteo (varguse), s.o võõra vallasasja äravõtmise selle ebaseadusliku
 omastamise eesmärgil sissetungimisega.


 KOKKULEPPE SISU

 KarS § 199 lg 2 p 8 ettenähtud kuriteo toimepanemise eest nõuab prokurör kohtus
 süüdistatavale karistuseks 5 ( viis) kuud vangistust.
 Antud karistus vastavalt KarS § 73 lg-le 1 ja lg-le 3 jätta süüdimõistetu suhtes tingimuslikult
 kohaldamata ning määrata, et mõistetud vangistust ei pöörata täitmisele, kui süüdimõistetu ei
 pane temale kohtu poolt määratud 2-aastase katseaja kestel toime uut tahtlikku kuritegu.
     Konfiskeerimisele kuuluv vara: puudub.
     Asitõendid: puuduvad
     Menetluskulud:
 •   kokkuleppe sõlmimise hetkel kaitsjatasu kokku summas 96 eurot;
 •   süüdistatavale on selgitatud, et iga süüdimõistva kohtuotsusega kaasneb lisaks karistusele
     KrMS § 179 alusel sundraha, mis on II astme kuriteo puhul 1,5 kuupalga alammäära,
     käesoleva kokkuleppe sõlmimise hetkel 645 eurot.
 •   süüdistatav taotleb ja nõustub tasuma sundraha ja menetluskulud summas 741€ ositi 12
     (kaheteist) kuu jooksul.
                                              3
                                                                                       1-16-4784




KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, kaitsja ja prokuröri arvamused kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel kuulub Mihhail
Frolov talle inkrimineeritud kuriteo toimepanemises esitatud süüdistuses süüdimõistmisele ja
talle tuleb mõista karistus sõlmitud kokkuleppe kohaselt.


(allkirjastatud digitaalselt)
Kohtunik

Julia Vernikova




                                             4
