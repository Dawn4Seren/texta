                                                                                 4-15-8441




                         KOHTUOTSUS
                                EESTI VABARIIGI NIMEL
                                        Lõpposa

Kohus                             Viru Maakohus

Otsuse tegemise aeg ja koht       21. jaanuar 2016, Narva kohtumaja

Väärteoasja number                4-15-8441 (930015001934, 930016000040)

Kohtunik                          Galina Jasnjuk

Kohtuistungi sekretär             Ilona Berezina

Tõlk                              Riina Palmi

Väärteoasi                        Tolliseaduse (edaspidi tekstis TS) § 73 lg 1 järgi

Menetlusalune isik                Alexander Suderevskiy
                                  isikukood 35803272248, elukoht xxx, VF kodanik, ei tööta.
Kohtuväline menetleja             Maksu-ja Tolliamet
                                  registrikood 70000349, asukoht Lõõtsa 8a, 15176 Tallinn.
Kohtuistungil osalenud isikud     Menetlusalune isik – Alexander Suderevskiy
                                  Kohtuvälise menetleja esindaja – Maksu-ja Tolliameti
                                  juriidiline osakonna jurist Tiia Pukk.
RESOLUTSIOON                      Juhindudes väärteomenetluse seadustiku (VTMS) § 107 lg 1 p-
                                  st 1 ja §-dest 108-111 kohtunik otsustas:

Tunnistada Alexander Suderevskiy süüdi 08.01.2015, 20.09.2015, 10.01.2016 deklareeritava
kauba toimetamise eest üle Euroopa Liidu tolliterritooriumi piiri tollikontrollist kõrvale
hoides ning kauba deklareerimata jättes, so TS § 73 lg 1 ettenähtud väärteo toimepanemises
ning mõista karistuseks 9 (üheksa) päeva aresti.

KarS § 66 lg 1 alusel määrata, et Alexander Suderevskiyl on õigus kanda 9 (üheksa) päeva
aresti ositi 4 (nelja) kuu jooksul alates kohtuotsuse tegemisest puhkepäeviti Politsei-ja
Piirivalveameti Ida prefektuuri Narva politseijaoskonna arestikambris. Korraga ärakantava
aresti kestuseks määrata 2 (kaks) päeva.

TS § 94 lg 3, KarS § 83 lg 2 ning VTMS § 2 alusel konfiskeerida Alexander Suderevskiylt
äravõetud VF päritolu ja aktsiisimärkidega 59 sigaretti Arktika Svetlõje (väärteoasi
930015001934), 40 sigaretti Arktika Svetlõje, 60 sigaretti Arktika Klassika, 2 sigaretti Bayron
(väärteoasi 930016000040), mis asuvad hoiul MTA Ida maksu- ja tollikeskuse Narva
tollipunkti laos aadressil Peterburi 1, Narva ning KrMS § 126 lg 3 p 4 alusel hävitada.

VTMS § 38, KrMS § 180 lg 3 alusel jätta sundtoomise kulud summas 18,70 eurot riigi kanda.
VTMS § 199 lg 3 ja 205 lg 1 kohaselt kohtuotsus aresti mõistmise kohta jõustub ja pööratakse
täitmisele selle tegemisest.

Edasikaebamise kord
Kui kohtumenetluse pool soovib kasutada apellatsiooniõigust, peab ta sellest kirjalikult teatama
Viru Maakohtule Narva kohtumaja kaudu 7 (seitsme) päeva jooksul, alates kohtuotsuse
kuulutamisele järgnevast päevast, so 22. jaanuarist 2016. Kui ettenähtud tähtajaks ei teatata soovist
kasutada apellatsiooniõigust, vormistatakse kohtuotsus ainult selle lõpposana. Apellatsiooniõiguse
kasutamise korral on kohtuotsus maakohtu kantseleis kättesaadav alates 15. veebruarist 2016.
Apellatsioon esitatakse Tartu Ringkonnakohtule 15 päeva jooksul alates otsuse avalikult
teatavakstegemisest.

/allkirjastatud digitaalselt/
Galina Jasnjuk
Kohtunik




                                                                                             2
