                                                                                   1-16-2502




                  K O H T U O T S U S
                       EESTI VABARIIGI NIMEL

Kohus                          Harju Maakohus (Liivalaia kohtumaja)


Otsuse tegemise aeg ja koht    28. aprillil 2016.a Tallinnas


Kriminaalasja number           1-16-2502 (14230111502)


Kohtukoosseis                  Kohtunik Violetta Kõvask


Kohtujurist          sekretäri Diana Ojasalu
asendajana


Kriminaalasi                   Tauno Teder süüdistuses KarS § 121 (alates 01.01.2015.a
                               § 121 lg 1) järgi kokkuleppemenetluses.

                               Martin Peetersoo süüdistuses KarS § 121 (alates
                               01.01.2015.a § 121 lg 2 p 3) järgi kokkuleppemenetluses.


Abiprokurör                    Meelis Sentifoli


                               TAUNO TEDER – isikukood: 38901060223; Eesti
                               Vabariigi kodakondsus; elukoht: XXX; emakeel: eesti
                               keel; põhiharidus; töökoht: XXX OÜ, ehitaja.
                               Kriminaalkorras karistused puuduvad. Väärteokorras 4
                               (neli) kehtivat karistust.

                               Alates 23.10.2015.a kohaldatud tõkendina elukohast
                               lahkumise keeldu, kehtivusega 23.10.2016.a.


                               MARTIN PEETERSOO – isikukood: 38712195717;
                               Eesti Vabariigi kodakondsus; elukoht: XXX; emakeel:
                               eesti keel; põhiharidus; töökoht: XXX OÜ, ehitaja.
                               Kriminaalkorras     karistatud   korduvalt,  viimati
                                                                           1
                               30.04.2015.a Harju Maakohtu poolt KarS § 423 alusel
                                                                                          1
                                                                                      1-16-2502

                                 ning kohaldades KrMS § 238 lg 2, KarS § 65 lg 2 ja § 68
                                 lg 1 vangistusega 1 (üks) aasta 1 (üks) kuu ja 7 (seitse)
Süüdistatavad                    päeva. KarS § 69 alusel asendati mõistetud karistus 402
                                 (neljasaja kahe) ÜKT’ga tähtajaga 2 (kaks) aastat. ÜKT
                                 tegemise ajal kohustati Martin Peetersoo’d järgima KarS
                                 § 75 sätestatuid kontrollnõudeid ja kohustusi.
                                 17.03.2016.a seisuga on Martin Peetersoo’l tehtud 128
                                 ÜKT’d, s.o 4 (neli) kuud ja 8 (kaheksa) päeva.
                                 Väärteokorras 5 (viis) kehtivat karistust.

                                 Alates 23.10.2015.a kohaldatud tõkendina elukohast
                                 lahkumise keeldu, kestvusega 23.10.2016.a


Kaitsjad                         Tauno Teder kaitsjat kohtusse ei soovinud

                                 Martin Peetersoo kaitsjat kohtusse ei soovinud


                                 Juhindudes KrMS § 175, 179, 180 lg 1, 3, 247, 248 lg 1 p
                                 5, 310, 311-313, 318, 319, VÕS § 1043, 1045, TsMS §
                                 440 lg 1, 3 kohus otsustas:


RESOLUTSIOON

Tunnistada Tauno Teder KarS § 121 (alates 01.01.2015.a § 121 lg 1) järgi
kvalifitseeritud kuriteo toimepanemises süüdi ja mõista talle karistuseks vangistus 5
(viis) kuud.

KarS § 74 lg 1, 3 alusel mitte pöörata mõistetud karistust täitmisele, kui süüdimõistetu
ei pane talle kohtu poolt määratud 2 (kahe) aasta ja 6 (kuue) kuulise katseaja jooksul
toime uut kuritegu ning täidab talle KarS § 75 lg 1 sätestatud käitumiskontrolli ajaks
pandud kontrollnõudeid ja kohustusi.

Vastavalt KarS § 75 lg 1 kohustada Tauno Teder’it täitma KarS § 75 lg 1 punktides 1-
6 sätestatuid kontrollnõudeid:

   -   elama kohtu määratud alalises elukohas XXX;
   -   ilmuma        kriminaalhooldaja         määratud        ajavahemike     järel
       kriminaalhooldusosakonda registreerimisele;
   -   alluma kriminaalhooldaja kontrollile oma elukohas ning esitama talle andmeid
       oma kohustuste täitmise ja elatusvahendite kohta;
   -   saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   -   saama kriminaalhooldusametnikult eelneva loa elu-, töö- või õppimiskoha
       vahetamiseks;
   -   saama kriminaalhooldusametnikult eelneva loa Eesti territooriumilt
       lahkumiseks ja väljaspool Eesti territooriumi viibimiseks.

Määrata Tauno Teder katseajaks XXX Vangla XXX kriminaalhooldusosakonna
juhataja poolt nimetatud kriminaalhooldaja järelevalve alla.


                                                                                             2
                                                                                    1-16-2502

KarS § 78 p 1 alusel arvestada Tauno Teder’ile määratud 2 (kahe) aasta ja 6 (kuue) kuu
pikkuse katseaja kulgemist alates kohtuotsuse kuulutamise päevast, s.o 28.04.2016.a.
KarS § 75 sätestatud käitumiskontrolli nõuete jälgimise kohustus Tauno Teder’il algab,
kohtulahendi jõustumisest.

Tauno Teder’i suhtes valitud tõkend – elukohast lahkumise keeld – tühistada
kohtuotsuse jõustumisel või vastavalt KrMS § 313 lg 1 p 7 kohtuotsuse mittejõustumisel
karistuse ärakandmise tähtaja saabumisel kuulub tõkend elukohast lahkumise keeld
tühistamisele karistuse ärakandmisel.




Tunnistada Martin Peetersoo KarS § 121 (alates 01.01.2015.a § 121 lg 2 p 3) järgi
kvalifitseeritud kuriteo toimepanemises süüdi ja mõista talle karistuseks vangistus 8
(kaheksa) kuud.

KarS § 65 lg 1 alusel moodustada liitkaristus Harju Maakohtu 30.04.2015.a
kohtuotsusega kriminaalasjas 1-15-3565 mõistetud karistusega - vangistusega 1 aasta 1
kuu ja 7 päeva ning KarS § 64 lg 1 alusel mõistetavatest üksikkaristustest raskeima
suurendamise teel mõista liitkaristuseks 1 aasta 9 kuud 7 päeva vangistust, millest maha
arvata Harju Maakohtu 30.04.2015.a kohtuotsusega mõistetud ja käesolevaks ajaks
osaliselt ärakantud karistus - 156 tundi üldkasulikku tööd, mis vastab vangistusele 5
kuud ja 6 päeva ning mõista lõplikuks ärakandmisele kuuluvaks karistuseks vangistus
1 (üks) aasta 4 (neli) kuud ja 6 (kuus) päeva.

KarS § 69 sätete alusel asendada mõistetud vangistus (486 päeva) üldkasuliku tööga,
arvestusega, et ühele päevale vangistusele vastab 1 tundi üldkasuliku tööd - seega 486
tundi üldkasuliku tööd.

Üldkasuliku töö sooritamise ajaks määrata 24 (kakskümmend neli) kuud alates
kohtuotsuse jõustumisest.

KarS § § 69 lg 1, 2, 3, 4 ja § 74 lg 5 alusel allutada Martin Peetersoo üldkasuliku töö
tegemise ajaks käitumiskontrollile ning määrata, et Martin Peetersoo üldkasuliku töö
tegemise ajal peab järgima KarS § 75 lg 1 punktides 1–6 ettenähtud käitumiskontrolli
kontrollnõudeid Tallinna Vangla Pärnu kriminaalhooldusosakonna juhataja määratud
kriminaalhooldaja järelevalve all:

           -   elama kohtu määratud alalises elukohas XXX;
           -   ilmuma       kriminaalhooldaja      määratud       ajavahemike järel
               kriminaalhooldusosakonda registreerimisele;
           -   alluma kriminaalhooldaja kontrollile oma elukohas ning esitama talle
               andmeid oma kohustuste täitmise ja elatusvahendite kohta;
           -   saama kriminaalhooldusametnikult eelneva loa elukohast lahkumiseks
               Eesti territooriumi piires kauemaks kui 15-ks päevaks;
           -   saama kriminaalhooldusametnikult eelneva loa elu-, töö- või
               õppimiskoha vahetamiseks;
           -   saama kriminaalhooldusametnikult eelneva loa Eesti territooriumilt
               lahkumiseks ja väljaspool Eesti territooriumi viibimiseks.


                                                                                           3
                                                                                   1-16-2502

KarS § 75 sätestatud käitumiskontrolli nõuete jälgimise kohustus Martin Peetersoo’l
algab, kohtulahendi jõustumisest.

Martin Peetersoo suhtes valitud tõkend – elukohast lahkumise keeld – tühistada
kohtuotsuse jõustumisel või vastavalt KrMS § 313 lg 1 p 7 kohtuotsuse mittejõustumisel
karistuse ärakandmise tähtaja saabumisel kuulub tõkend elukohast lahkumise keeld
tühistamisele karistuse ärakandmisel.



Tsiviilhagi

VÕS § 1043 ja KrMS § 310 lg 1 alusel välja mõista Martin Peetersoo’lt XXX kasuks
tsiviilhagi summas 300,00 eurot (kolmsada eurot). Tsiviilhagi tasuda XXX
arvelduskontole XXX Swedbank pangas.



Asitõendid

1 CD plaat, mis asub kriminaalasja materjalide juures – jätta peale kohtuotsuse
jõustumist kriminaalasja materjalide juurde.



Menetluskulud

Tauno Teder’ilt välja mõista KrMS § 180 lg 1 alusel menetluskuludena:

KrMS § 175 lg 1 p 4 alusel kaitsjatasu summas 72,00 eurot (seitsekümmend kaks eurot).

KrMS § 179 lg 1 p 2 alusel sundraha 645 eurot (kuussada nelikümmend viis eurot).

Väljamõistetud menetluskulud tuleb tasuda KrMS § 180 lg 1 alusel 1 (ühe) kuu jooksul
alates kohtuotsuse jõustumisest.



Martin Peetersoo’lt välja mõista KrMS § 180 lg 1 alusel menetluskuludena:

KrMS § 175 lg 1 p 4 alusel kaitsjatasu summas 144,00 eurot (ükssada nelikümmend neli
eurot).

Väljamõistetud menetluskulud tuleb tasuda KrMS § 180 lg 3 alusel ositi 12 (kaheteist)
kuu jooksul alates kohtuotsuse jõustumisest, kusjuures igakuiselt tuleb tasuda vähemalt
12,00 eurot. Menetluskulu tasumistähtaeg on igakuiselt 28-s kuupäev.

Menetluskulude tasumiseks vajalikud makserekvisiidid on kajastatud kohtuotsuse lisas
olevas eraldi dokumendis (makseinfo lehel).

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

                                                                                          4
                                                                                             1-16-2502



Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15 päeva
jooksul apellatsiooni järgmistel juhtudel: kui on tegemist KrMS 9. peatüki 2. jao sätete või §
339 lg 1 rikkumisega või kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsiooni kasutamise soovist
teatatakse otsuse teinud kohtule kirjalikult 7 (seitsme) päeva jooksul alates kohtuotsuse või
selle resolutiivosa kuulutamisest. Apellatsioon esitatakse Tallinna Ringkonnakohtule
kirjalikult 15 (viieteistkümne) päeva jooksul alates päevast, mil kohtumenetluse poolel on
kohtus võimalik kohtuotsusega tutvuda.

Kui üks kohtumenetluse pool on 7 (seitse) päeva jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud.

Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt, s.o määruskaebe korras 15 (viieteistkümne) päeva jooksul. Määruskaebus
tuleb esitada Harju Maakohtu Liivalaia kohtumajale.



ESITATUD SÜÜDISTUS JA MENETLUSE KÄIK

Tauno Teder’it süüdistatakse selles, et tema, 05.10.2014.a ajavahemikul kella 17:44 kuni
kella 18:00, viibides Tallinnas, Pärnu mnt ja Viru tn ristmikul asuval Musumäel, koos Martin
Peetersooga peksis XXX, s.t peale seda, kui Martin Peetersoo oli XXX löönud korduvalt
rusikatega pähe, mille tagajärjel viimane kukkus maha, koos Martin Peetersooga lõi XXX
korduvalt jalgadega erinevatesse kehapiirkondadesse, põhjustades XXXle füüsilist valu ja
tervisekahjustused – lahtised põrutushaavad paremal kulmul ja parema silma all ning vasaku
jala hüppeliigese vigastuse.

Seega pani Tauno Teder toime teise inimese kehalise väärkohtlemise, s.o KarS § 121
(alates 01.01.2015.a KarS § 121 lg 1) järgi kvalifitseeritava kuriteo.

02.02.2016.a sõlmisid Põhja Ringkonnaprokuratuuri abiprokurör Meelis Sentifoli, Tauno
Teder ja tema kaitsja Toomas Pilt käesolevas kriminaalasjas kokkuleppe.

Vastavalt kokkuleppele taotleb abiprokurör kohtus süüdistatavale Tauno Teder’ile KarS §
121 lg 1 ettenähtud kuriteo toimepanemise eest karistuseks vangistust 5 (viis) kuud.

KarS § 74 lg 1 ja lg 3 alusel jätta mõistetud karistus täielikult täitmisele pööramata tingimusel,
et Tauno Teder ei pane 2 (kahe) aasta ja 6 (kuue) kuu pikkuse katseaja vältel toime uut
kuritegu ja täidab KarS § 75 lg-s 1 sätestatud käitumiskontrolli ajaks temale pandud
kontrollnõudeid ja kohustusi, kohustudes:

   − elama oma alalises elukohas aadressil XXX;
   − ilmuma kriminaalhooldaja määratud ajavahemike järel kriminaalhooldusosakonda
     registreerimisele;

                                                                                                     5
                                                                                         1-16-2502

   − alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;
   − saama kriminaalhooldusametnikult eelneva loa elu- ja/või töökoha vahetamiseks;
   − saama kriminaalhooldusametnikult eelneva loa elukohast lahkumiseks Eesti
     territooriumi piires kauemaks kui viieteistkümneks päevaks;
   − saama kriminaalhooldusametnikult eelneva loa Eesti territooriumilt lahkumiseks ja
     väljaspool Eesti territooriumi viibimiseks.

Samuti nähtub kokkuleppest, et süüdistatavale on selgitatud, et süüdimõistva otsusega
kaasneb sundraha (645 eurot) ning kaitsjatasu (72 eurot) väljamõistmine.



Martin Peetersoo’d süüdistatakse selles, et tema, 05.10.2014.a ajavahemikul kella 17:44 kuni
kella 18:00, viibides Tallinnas, Pärnu mnt ja Viru tn ristmikul asuval Musumäel, peksis XXX,
s.t lõi viimast mitmel korral rusikatega pähe, sealhulgas näo piirkonda, põhjustades XXX
füüsilist valu ja tervisekahjustuse – ninaluude murru.

Samuti tema, 05.10.2014.a ajavahemikul kella 17:44 kuni kella 18:00, viibides Tallinnas,
Pärnu mnt ja Viru tn ristmikul asuval Musumäel, koos Tauno Tederiga peksis XXX, s.t lõi
viimast korduvalt rusikatega pähe, mille tagajärjel viimane kukkus maha, misjärel koos
Tauno Tederiga lõid XXXle korduvalt jalgadega erinevatesse kehapiirkondadesse,
põhjustades XXXle füüsilist valu ja tervisekahjustusi – lahtised põrutushaavad paremal
kulmul ja parema silma all ning vasaku jala hüppeliigese vigastuse.

Seega pani Martin Peetersoo toime teise inimese kehalise väärkohtlemise, kui see on
toime pandud korduvalt, s.o KarS § 121 (alates 01.01.2015.a KarS § 121 lg 2 p 3) järgi
kvalifitseeritava kuriteo.

18.03.2016.a sõlmisid Põhja Ringkonnaprokuratuuri abiprokurör Meelis Sentifoli, Martin
Peetersoo ja tema kaitsja Mati Senkel käesolevas kriminaalasjas kokkuleppe.

Vastavalt kokkuleppele taotleb abiprokurör kohtus süüdistatavale Martin Peetersoo’le KarS
§ 121 (alates 01.01.2015.a KarS § 121 lg 2 p 3) ettenähtud kuriteo toimepanemise eest
karistuseks vangistust 8 (kaheksa) kuud.

KarS § 65 lg 1 alusel moodustada liitkaristus Harju Maakohtu 30.04.2015.a kohtuotsusega
kriminaalasjas 1-15-3565 mõistetud karistusega - vangistusega 1 aasta 1 kuu ja 7 päeva ning
KarS § 64 lg 1 alusel mõistetavatest üksikkaristustest raskeima suurendamise teel mõista
liitkaristuseks 1 aasta 9 kuud 7 päeva vangistust, millest maha arvata Harju Maakohtu
30.04.2015.a kohtuotsusega mõistetud ja käesolevaks ajaks osaliselt ärakantud karistus - 156
tundi üldkasulikku tööd, mis vastab vangistusele 5 kuud ja 6 päeva ning mõista lõplikuks
ärakandmisele kuuluvaks karistuseks vangistus 1 (üks) aasta 4 (neli) kuud ja 6 (kuus) päeva.

KarS § 69 lg 1 alusel asendada vangistus üldkasuliku tööga, arvestades ühele päevale
vangistusele vastavaks ühe tunni üldkasulikku tööd, seega vangistusele 1 aasta 5 kuud 4 päeva
vastab 486 tundi üldkasulikku tööd.

KarS § 65 lg 1 järgi liitkaristusena mõistetava vangistuse lõplik kestus ja sellele vastav
üldkasuliku töö tundide arv määratakse kohtuotsuse tegemise kuupäeva seisuga.



                                                                                                6
                                                                                           1-16-2502

KarS § 69 lg 3 alusel määrata üldkasuliku töö tegemise tähtajaks 24 kuud.

Üldkasuliku töö tegemise ajaks allutada Martin Peetersoo käitumiskontrollile, kohustades
teda täitma järgmisi KarS § 75 lg-s 1 sätestatud kontrollnõudeid:

   − elama oma alalises elukohas aadressil XXX;
   − ilmuma kriminaalhooldaja määratud ajavahemike järel kriminaalhooldusosakonda
     registreerimisele;
   − alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;
   − saama kriminaalhooldusametnikult eelneva loa elu- ja/või töökoha vahetamiseks;
   − saama kriminaalhooldusametnikult eelneva loa elukohast lahkumiseks Eesti
     territooriumi piires kauemaks kui viieteistkümneks päevaks;
   − saama kriminaalhooldusametnikult eelneva loa Eesti territooriumilt lahkumiseks ja
     väljaspool Eesti territooriumi viibimiseks.

Samuti nähtub kokkuleppest, et süüdistatavale selgitatud, et süüdimõistva otsusega kaasneb
kaitsjatasu (144 eurot) väljamõistmine. Kannatanu on esitanud tsiviilhagi varalise ja füüsilise
kahju nõudes summas 300 eurot.

28.04.2016.a toimunud kohtuistungil süüdistatavad Tauno Teder ja Martin Peetersoo
kinnitasid, et on süüdistusest aru saanud, nõustusid kriminaalasja lahendamisega
kokkuleppemenetluses ning kinnitasid, et jäävad sõlmitud kokkulepete juurde. Martin
Peetersoo nõustus kannatanu poolt esitatud tsiviilhagiga. Abiprokurör jäi sõlmitud
kokkulepete juurde, palus neid kinnitada. Süüdistatav Tauno Teder ei soovinud kaitsjat
kohtusse. Süüdistatav Martin Peetersoo ei soovinud kaitsjat kohtusse.

Kohtunik, tutvunud kriminaalasja materjalidega, ära kuulanud süüdistatavate selgitused
sõlmitud kokkulepete kohta, olles veendunud, et menetlusosalised jäävad sõlmitud
kokkulepete juurde, asub seisukohale, et süüdistatavad on kokkulepetest aru saanud ning
nendega nõustunud, kokkuleppeid sõlmides on süüdistatavad väljendanud oma tõelist tahet,
kokkulepped on sõlmitud kriminaalkohtumenetluse sätteid järgides.

Seega tuleb süüdistatav Tauno Teder talle esitatud süüdistuses KarS § 121 (alates
01.01.2015.a § 121 lg 1) järgi ja süüdistatav Martin Peetersoo talle esitatud süüdistuses KarS
§ 121 (alates 01.01.2015.a § 121 lg 2 p 3) järgi süüdi tunnistada ja määrata neile karistus
vastavalt sõlmitud kokkuleppetele.



TSIVIILHAGI

Eesti Vabariigi Põhiseaduse § 25 sätestab igaühe õiguse talle ükskõik kelle poolt
õigusvastaselt tekitatud moraalse ja materiaalse kahju hüvitamisele.

KrMS § 310 lg 1 kohaselt juhul, kui kohus teeb süüdimõistva kohtuotsuse, rahuldab ta
tsiviilhagi täielikult või osaliselt või jätab selle rahuldamata või läbi vaatamata.

VÕS § 127 lg 1 kohaselt on kahju hüvitamise eesmärk kahjustatud isiku asetamine olukorda,
mis on võimalikult lähedane olukorrale, milles ta oleks olnud, kui kahju hüvitamise kohustuse
aluseks olevat asjaolu ei oleks esinenud.


                                                                                                  7
                                                                                           1-16-2502

VÕS 127 lg 4 kohaselt peab isik kahju hüvitama üksnes juhul, kui asjaolu, millel tema
vastutus põhineb, on kahju tekkimisega sellises seoses, et tekkinud kahju on selle asjaolu
tagajärg (põhjuslik seos).

VÕS § 128 lg 1 kohaselt hüvitamisele kuuluv kahju võib olla varaline või mittevaraline.

VÕS § 128 lg 3 kohaselt hõlmab otsene varaline kahju eelkõige kaotsiläinud või hävinud vara
väärtuse või vara halvenemisest tekkinud väärtuse vähenemise, isegi kui see tekib tulevikus,
ning kahju tekitamisega seoses kantud või tulevikus kantavad mõistlikud kulud, sealhulgas
mõistlikud kulud kahju ärahoidmiseks või vähendamiseks ja hüvitise saamiseks, muu hulgas
kahju kindlaks tegemiseks ja kahju hüvitamisega seotud nõuete esitamiseks.

VÕS § 128 lg 5 kohaselt hõlmab mittevaraline kahju eelkõige kahjustatud isiku füüsilist ja
hingelist valu ning kannatusi.

VÕS § 130 kohaselt isiku tervise kahjustamisest või talle kehavigastuse tekitamisest tekkinud
kahju hüvitamise kohustuse olemasolu korral tuleb kahjustatud isikule hüvitada
kahjustamisest tekkinud kulud, sealhulgas vajaduste suurenemisest tekkinud kulud, ning
täielikust või osalisest töövõimetusest tekkinud kahju, sealhulgas sissetulekute vähenemisest
ja edasiste majanduslike võimaluste halvenemisest tekkinud kahju.

VÕS § 134 lg 2 kohaselt isikult vabaduse võtmisest, isikule kehavigastuse tekitamisest, tema
tervise kahjustamisest või muu isikuõiguse rikkumisest, sealhulgas isiku au teotamisest,
tekkinud kahju hüvitamise kohustuse olemasolu korral tuleb kahjustatud isikule mittevaralise
kahju hüvitiseks maksta mõistlik rahasumma.

VÕS § 134 lg 5 kohaselt mittevaralise kahju hüvitise määramisel arvestatakse rikkumise
raskust ja ulatust ning kahju tekitaja käitumist ja suhtumist kahjustatud isikusse pärast
rikkumist.

VÕS § 1043 järgi peab teisele isikule (kannatanule) õigusvastaselt kahju tekitanud isik (kahju
tekitaja) kahju hüvitama, kui ta on kahju tekitamises süüdi või vastutab kahju tekitamise eest
vastavalt seadusele.

Seega vastutab isik teisele isikule kahju tekitamise eest juhul, kui kahju on tekitatud isiku
poolse tegevuse või tegevusetuse tagajärjel, selline tegevus on õigusvastane ning isik on kahju
tekitamises süüdi.

Käesoleval juhul on tõendamist leidnud, et Martin Peetersoo on oma õigusvastase tegevusega
tekitanud varalist ja füüsilist kahju kannatanule XXX kokku summas 300 eurot. Kohus leiab,
et kannatanu XXX poolt esitatud tsiviilhagi on põhjendatud ja esitatud mõistlikus suuruses
ning kahju on tekitatud süüdistatava õigusvastase käitumisega. Süüdistatav Martin Peetersoo
nõustus toimunud kohtuistungil kannatanu poolt esitatud tsiviilhagiga ja selle suurusega.
Sellest lähtuvalt kuulub tsiviilhagi täies mahus Martin Peetersoo’lt väljamõistmisele.



ASITÕENDID

Käesolevas kriminaalasjas on asitõendiks 1 CD plaat salvestusega.



                                                                                                  8
                                                                                         1-16-2502

KrMS § 126 lg 3 p 1 kohaselt võidakse kuriteojäljega asi, dokument või kuriteojäljest
valmistatud jäljend või tõmmis jätta kriminaalasja juurde, võtta kriminaaltoimikusse või
säilitada asitõendite hoidlas või muus menetleja valduses olevas ruumis või
ekspertiisiasutuses.

Lähtudes eelpool toodust tuleb 1 CD plaat salvestusega, mis asub kriminaalasja materjalide
juures peale kohtuotsuse jõustumist jätta kriminaalasja materjalide juurde.



MENETLUSKULUD

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt välja alljärgnevalt:

Tauno Teder’ilt välja mõista KrMS § 180 lg 1 alusel menetluskuludena:

KrMS § 175 lg 1 p 4 alusel kaitsjatasu summas 72,00 eurot (seitsekümmend kaks eurot).
KrMS § 179 lg 1 p 2 alusel sundraha 645 eurot (kuussada nelikümmend viis eurot).

Riigikohus on 11.02.2016.a otsuses nr 3-1-1-7-16, p 5.3 sedastanud, et alates 29.03.2015.a
kuuluvad süüdistatava poolt hüvitamisele kuuluvad menetluskulud kokkuleppe esemesse,
millele kohalduvad menetluskulude vaidlustamisele täies mahus kõik kokkuleppe menetlust
reguleerivad sätted. Kohtul on pädevus kokkuleppemenetluses sõlmitud kokkuleppe n.ö
kinnitamine süüdimõistva kohtuotsuse tegemisega või selle kinnitamisest keeldumine
kriminaalasja tagastamisega prokuratuurile. Kokkuleppe muutmiseks puuduvad kohtul
volitused.

Kokkuleppes ei ole süüdistatav, tema kaitsja ega abiprokurör leppinud kokku kulude
hüvitamise individualiseerimises, s.t ei ole kokkulepet, et kulud tuleb hüvitada osade kaupa.
Kuivõrd selline kokkuleppe puudub, ei saa kohus kokkulepet muuta ning määrata, et
väljamõistetud menetluskulud kuuluvad tasumisele ositi, kuna see on kokkuleppemenetlust
reguleerivate sätete rikkumine, seega tuleb Tauno Teder’il kriminaalmenetluse kulud tasuda
KrMS § 180 lg 1 alusel 1 (ühe) kuu jooksul alates kohtuotsuse jõustumisest.



Martin Peetersoo’lt välja mõista KrMS § 180 lg 1 alusel menetluskuludena:

KrMS § 175 lg 1 p 4 alusel kaitsjatasu summas 144,00 eurot (ükssada nelikümmend neli
eurot).

Arvestades Martin Peetersoo varalist seisundit, tema resotsialiseerumisväljavaateid, kohus
leiab, et menetluskulude tasumist tuleb ajatada, väljamõistetud menetluskulud tuleb tasuda
KrMS § 180 lg 3 alusel ositi 12 (kaheteist) kuu jooksul alates kohtuotsuse jõustumisest,
kusjuures igakuiselt tuleb tasuda vähemalt 12,00 eurot. Menetluskulu tasumistähtaeg on
igakuiselt 28-s kuupäev.




                                                                                                9
                                1-16-2502




Violetta Kõvask

Kohtunik

/Digitaalselt allkirjastatud/




                                      10
