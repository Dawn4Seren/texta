                                                                        Väärteoasi nr.4-16-8410




                        KOHTUOTSUS
                             EESTI VABARIIGI NIMEL




Otsuse kuupäev                       05.12.2016.a.
Otsuse teinud kohus                  Harju Maakohus Liivalaia Kohtumaja

Kohtunik                             Aime Ivanson
Kohtuistungi sekretär                Maire Viksi

Kaevatav otsus                       Põhja Prefektuuri KKB liiklusjärelevalvekeskuse
                                     24.10.2016.a. otsus väärteoasjas nr 2315,16,009943
                                     Rasmus Rodendau karistamises KarS § 63 lg 1 kohaselt
                                     LS § 224 lg 1 järgi

Menetlusalune isik                   Rasmus Rodendau isikukood 39001224911,
 (kaebuse esitaja)                   Elukoht: XXXX
                                     Töökoht: XXXX OÜ, klienditeenindaja

Istungil osalenud isikud             *menetlusalune isik Rasmus Rodendau
                                     *kaitsja Janno Perv
                                     *kohtuväline menetleja- Politsei- ja Piirivalveameti Põhja
                                      Prefektuuri KKB Liiklusjärelevalvekeskuse- esindaja
                                     Triinu Riigor


LÕPPOSA
Tühistada Politsei – ja Piirivalveameti Põhja Prefektuuri Korrakaitsebüroo
liiklusjärelevalvekeskuse liiklusmenetlustalituse 24.10.2016.a. otsus väärteoasjas nr.
2315,16,009943 osaliselt – karistuse pikkuse osas ja teha uus otsus, kergendades karistust.

Mõista Rasmus Rodendaule (Rodendau) LS § 227 lg 2 ja LS § 224 lg 1 järgi
kvalifitseeritavate väärtegude toimepanemise eest karistuseks KarS § 63 lõike 1
kohaldamisega LS § 224 lg 1 alusel sõiduki juhtimisõiguse äravõtmine 3 kuuks.

Liiklusseaduse § 127 sätete kohaselt on menetlusalune isik kohustatud loovutama oma
juhiloa 5 tööpäeva jooksul kohtuotsuse jõustumisest arvates Maanteeameti liiklusbüroole.


Edasikaebe kord
Kohtuotsusele võib menetlusaluse isiku advokaadist kaitsja, kohtuväline menetleja või tema
advokaadist esindaja esitada kassatsioonkaebuse. Kui kohtumenetluse pool soovib kasutada
kassatsiooniõigust, peab ta sellest kirjalikult teatama maakohtule seitsme päeva jooksul alates
kohtuotsuse lõpposa kuulutamisest. Kui üks kohtumenetluse pool on seitsmepäevase tähtaja
jooksul teatanud kassatsiooniõiguse kasutamise soovist ega ole sellest loobunud, on ülejäänud
kohtumenetluse pooltel kassatsiooniõigus olenemata sellest, kas nad ise on kassatsiooniõiguse
kasutamise soovist teatanud. Kassatsioon esitatakse Riigikohtule kirjalikult 30 päeva jooksul
alates otsuse avalikult teatavakstegemisest.
Otsus jõustub, kui seitsme päeva jooksul alates otsuse lõpposa kuulutamisest ei ole kohtule
teatatud kassatsiooniõiguse kasutamise soovist.

Kaevatav otsus
Rasmus Rodendaud karistati KarS § 63 lõike 1 kohaldamisega LS § 224 lg 1 järgi sõiduki
juhtimisõiguse äravõtmisega 5 kuuks selle eest, et tema Harju maakonnas Rae vallas TALLINN
- TARTU - VÕRU – LUHAMAA mnt 7. kilomeetril Raeküla tee ja Nurme tee vahel, suunaga
Tallinna poole, juhtis mootorsõidukit BMW 7451 reg.märgiga XXXX juhile keelatud seisundis,
kui ühes liitris väljahingatavas õhus oli alkoholisisaldus mitte väiksem kui 0,19 mg/l kohta.
Tõendusliku alkomeetri mõõtetulemus 0,24 +/- 0,05 mg/l. Juhtis mootorsõidukit kiirusega 116
+/- 4 km/h, millega ületas suurimat lubatud kiirust mitte vähem kui 22 km/h võrra. Lubatud
suurim kiirus antud teelõigul on 90 km/h. Sellise tegevusega rikkus Rasmus Rodendau
liiklusseaduse § 69 lg 3 ja § 15 lg1 p 1 nõudeid ja pani toime liiklusseaduse § 224 lg 1 ja 227 lg
2 järgi kvalifitseeritavad väärteod.

Kaebuse sisu
Kohtule esitatud kaebuses Rasmus Rodendau palub kohtul põhikaristusena määratud
juhtimisõiguse peatamine viieks kuuks asendada maksimaalse rahatrahviga 100 trahviühikut.
Kaebusest nähtuvalt ei vaidlustata rikkumist, kuid palutakse arvestada menetlusaluse isiku
oluliste asjaoludega. Kaebuse esitaja ja tema perekonna elukoht asub Pärnus Kanali 8A. Peres on
üheaastane poeg ning lapsepuhkusel abikaasa. Perekonna ainukeseks sissetulekuks on
menetlusaluse isiku töötasu. Töökoht asub aga Tallinnas ettevõttes XXXX OÜ-s. Juhtimisõigust
vajab tööl käimiseks ja töökohustuste täitmiseks. Menetlusalune isik kinnitab, et on täielikult aru
saanud oma seaduserikkumise tõsidusest, kahetseb siiralt.

Kohus juhindub Väärteomenetluse seadustiku § 132 p. 2.

Kassatsiooniõiguse kasutamise soovist teatamise korral on motiveeritud otsus kättesaadav Harju
Maakohtu Liivalaia kohtumaja kantselei kaudu alates 28.12.2016.a. kell 13.00.


(digitaalselt allkirjastatud)
Aime Ivanson
kohtunik




                                                                                                 2
