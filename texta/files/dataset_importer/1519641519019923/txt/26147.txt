                            KOHTUOTSUS
                                EESTI VABARIIGI NIMEL
                                       15.01.2016

Kriminaalasi nr. 1-16-276

Viru Maakohus koosseisus:
kohtunik               Tiit Kullerkupp
sekretäri              Merle Kaegas
tõlgi                  Tatjana Šibajeva                                            juuresolekul
prokurör               Ain Tali                                                   osavõtul
arutas avalikul kohtuistungil 15.01.2016 Rakvere kohtumajas kokkuleppemenetluses
EDUARD POLJAKOV, isikukood 37402280335, elukoht: xxxx, EV kodanik, keskharidus,
emakeel: vene keel, töökoht: xxxx, xxxx, 1 kehtiv väärteokaristus ja 4 kehtivat
kriminaalkaristust:
10.04.2002 Harju Maakohtu poolt KrK §§ 107 lg 2 p 1,5,6; 139 lg 2 p 2,3; 64 lg 1 alusel
mõisteti vangistus 8 aastat;
23.10.2003 Tallinna Linnakohtu poolt KrK § 139 lg 2 p 2, § 65 lg 1 alusel mõisteti vangistus 8
aastat katseajaga 3 aastat 1 kuu;
18.12.2007 Viru Maakohtu Rakvere kohtumaja poolt KarS § 76 lg 5 alusel mõisteti vangistus 3
aastat 1 kuu 21 päeva;
19.09.2012 Harju Maakohtu Liivalaia kohtumaja poolt KarS § 199 lg 2 p 4 alusel mõisteti
tingimisi vangistus 2 kuud 20 päeva;
tõkend: kahtlustatavana kinni peetud 11.11.2015, elukohast lahkumise keeld alates 11.11.2015
süüdistusasja KarS § 121 lg 2 p 2 järgi.
Käesolevas kriminaalasjas on Eduard Poljakovile esitatud süüdistus selles, et tema tungis
10.11.2015 kella 23.00 paiku oma kodus xxxx kallale abikaasa I P ning lõi talle ühe korra
noaga paremasse õlga, tekitades kannatanule füüsilist valu ja tervisekahjustuse – 2
sentimeetrise pindmise haava.
Seega Eduard Poljakov, kahjustades lähisuhtes teise inimese tervist ja tekitades valu, pani
toime KarS § 121 lg 2 p 2 järgi kvalifitseeritava kuriteo.
Menetluskulud: kaitsjatasu Arvo Suubanile 122.40 eurot.
KarS § 121 lg 2 p 2 ettenähtud kuriteo toimepanemise eest nõuab prokurör kohtus
süüdistatavale karistuseks 8 (kaheksa) kuud vangistust.
KarS § 68 lg 1 alusel arvata eelvangistuses viibitud aeg alates 10.11-11.11.2015 s.o 2 päeva
karistusaja hulka, E.Poljakovil jääb kanda 7 (seitse) kuud 28 (kakskümmend kaheksa) päeva.
KarS § 74 lg 1 ja 3 alusel jätta vangistus tingimisi kohaldamata ja määrata katseajaks üks
aasta kuus kuud.
Katseajaks allutada Eduard Poljakov kriminaalhooldaja käitumiskontrollile ja kohustada teda
katseajal järgima KarS § 75 lg 1 toodud kontrollnõudeid.
KarS § 75 lg 2 p 2 alusel kohustada E. Poljakovi käitumiskontrolli ajal mitte tarvitama
alkoholi.

                                                                                             1
KarS § 75 lg 2 p 8 alusel kohustada E. Poljakovi osalema käitumiskontrolli ajal
kriminaalhooldaja poolt valitud sotsiaalprogrammis.
Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu ja kuriteo kvalifikatsiooniga ning jõudsid kokkuleppele prokuröri
poolt kohtus nõutava karistuse liigis ja määras.
Kohtuistungil süüdistatav jäi sõlmitud kokkuleppe juurde. Prokurör teatas, et ta jääb
kokkuleppe juurde. Kohus leiab, et süüdistatava poolt toimepandu on kvalifitseeritud õigesti,
kokkuleppemenetluses on järgitud kriminaalmenetluse sätteid, süüdistatav tuleb talle esitatud
süüdistustes süüdi mõista ja karistada teda vastavalt kokkuleppele.

Juhindudes KrMS § 239-250; 318-319; 175 lg 1 p 4 ja 9; 179 lg 1 p 2 kohus

                                        o t s u s t a s:

EDUARD POLJAKOV süüdi tunnistada KarS § 121 lg 2 p 2 järgi ning karistuseks mõista 8
(kaheksa) kuud vangistust.

KarS § 68 lg 1 alusel arvata eelvangistuses viibitud aeg alates 10.11-11.11.2015, s.o 2 päeva
karistusaja hulka, karistust jääb kanda 7 (seitse) kuud 28 (kakskümmend kaheksa) päeva.
KarS § 74 lg 1 ja 3 alusel jätta vangistus tingimisi kohaldamata ja määrata katseajaks 1 (üks)
aasta 6 (kuus) kuud.
Katseajaks allutada Eduard Poljakov kriminaalhooldaja käitumiskontrollile ja kohustada teda
katseajal järgima KarS § 75 lg 1 toodud järgmisi kontrollnõudeid:
1) elama kohtu määratud alalises elukohas - xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
KarS §75 lg 2 p 2 alusel kohustada E. Poljakovi katseajal mitte tarvitama alkoholi.
KarS § 75 lg 2 p 8 alusel kohustada E. Poljakovi osalema käitumiskontrolli ajal
kriminaalhooldaja poolt valitud sotsiaalprogrammis.

Katseaja alguseks lugeda 15.01.2016.
Tõkend- elukohast lahkumise keeld tühistada kohtuotsuse jõustumisel.

Välja mõista Eduard Poljakovilt menetluskulud riigituludesse 767.40 eurot, s.o kaitsetasu
kohtueelses menetluses 122.40 eurot ning sundraha 645.00 eurot.

Menetluskulud tasuda 30 päeva jooksul kohtuotsuse jõustumisest Maksu- ja Tolliamet
arveldusarvele         SEB        PANK          EE351010052031000004,        SWEDBANK
EE502200221014193355, NORDEA PANK EE401700017002872300, DANSKE BANK
EE873300333499990003, maksekorraldusele märkida viitenumber 99916700003282 ning
selgitus: nimi, nr 1-16-276 menetluskulud.
Kui rahalised nõuded pole tähtaegselt tasutud, suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.

                                                                                            2
Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni juhul, kui kokkuleppes kirjeldatud tegu ei ole kuritegu, see on
Karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
Apellatsioon esitatakse Tartu Ringkonnakohtule kirjalikult 15 (viieteistkümne) päeva jooksul,
alates päevast, mil kohtumenetluse poolel on võimalik kohtus tutvuda kohtuotsusega.


Kohtunik                         /allkirjastatud digitaalselt/               Tiit Kullerkupp




                                                                                           3
