                                                                                        4-15-7834




                           KOHTUMÄÄRUS
Kohus                                Viru Maakohus

Määruse tegemise aeg ja koht         13. juuli 2016, Narva kohtumaja

Toimiku number                       4-15-7834 (930014002474)

Kohtunik                             Galina Jasnjuk

Kohtuistungi sekretär                Ilona Berezina

Tõlk                                 Aleksandra Eik

Taotluse esitaja                     Politsei- ja Piirivalveameti Ida prefektuur
                                     asukoht Rahu 38, 41588 Jõhvi
Taotlus                              Karistuse täitmisele pööramine

Süüdlane                             Ivan Kolessov
                                     isikukood 38405203723, elukoht xxx, kontakttelefon xxx
Istungil osalenud isikud             Süüdlane - Ivan Kolessov

Kohtuistungi toimumise aeg           12.07.2016

RESOLUTSIOON

Rahuldada Politsei- ja Piirivalveameti Ida prefektuuri taotlus Ivan Kolessovi karistuse
täitmisele pööramiseks.

KarS § 69 lg 6 alusel pöörata täitmisele Ivan Kolessovile Viru Maakohtu Narva kohtumaja
23.11.2015 kohtumäärusega nr 4-15-7834 mõistetud asenduskaristus, 3 (kolm) päeva aresti.

Karistuse kandmise tähtaega arvestada alates Ivan Kolessovi arestimajja (asukoht Vahtra
3, Narva) saabumise hetkest.

VTMS § 205 lg 2 alusel on Ivan Kolessov kohustatud ilmuma aresti kandmiseks Politsei- ja
Piirivalveameti Ida prefektuuri Narva politseijaoskonna arestikambrisse (Vahtra 3, Narva)
10 päeva jooksul alates kohtumääruse jõustumisest.

Kui Ivan Kolessov ei ilmu tähtaegselt aresti kandmisele, on Politsei- ja Piirivalveametil
õigus kohaldada tema suhtes sundtoomist.

Antud määrus kätte toimetada Ivan Kolessovile, Maksu-ja Tolliametile, Politsei- ja
Piirivalveameti Ida prefektuurile ning pärast jõustumist Politsei-ja Piirivalveameti Ida prefektuuri
Narva arestimajale.

                                                                                                  1
                                                                                     4-15-7834
Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Maakohus tuvastas

Ivan Kolessovi karistati Maksu- ja Tolliameti 22.12.2014 üldmenetluse otsusega väärteoasjas nr
930014002474 TS § 73 lg 1 järgi rahatrahviga 75 trahviühikut, so 300 eurot. Kohtuvälise
menetleja otsus jõustus 06.01.2015.

18.09.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik Maksu- ja Tolliameti kaudu
(edaspidi maksuhaldur või MTA) otsustada väärteomenetluse seadustiku (edaspidi VTMS) § 211
lg 1 alusel maksuhalduri 22.12.2014 trahviotsusega nr 930014002474/2 Ivan Kolessovile (ik
38405203723; edaspidi võlgnik) määratud rahatrahvi asendamine arestiga.

Viru Maakohtu Narva kohtumaja 23.11.2015 kohtumäärusega nr 4-15-7834 rahuldati Maksu-ja
Tolliameti taotlus ning asendati Ivan Kolessovile Maksu-ja Tolliameti 22.12.2014 üldmenetluse
otsusega väärteoasjas nr 930014002474 rahatrahvi jääk 139 (ükssada kolmkümmend üheksa)
eurot ja 32 senti ehk 34 trahviühikut, 5 (viie) tunni üldkasuliku tööga. KarS § 69 lg 3 määrati
alusel üldkasuliku töö tegemise tähtajaks 3 (kolm) kuud alates kohtumääruse jõustumisest.
Kohtumäärus jõustus 09.12.2015.

09.06.2016 esitas Politsei- ja Piirivalveameti Ida prefektuur Viru Maakohtule taotluse karistuse
täitmisele pööramiseks. Taotluse esitaja palub VTMS § 2101 lg 1, KarS § 69 lg 6 alusel pöörata
täitmisele Viru Maakohtu 23.11.2015 kohtumäärusega väärteoasjas nr 4-15-7834 süüdlasele Ivan
Kolessovile TS § 73 lg 1 järgi mõistetud karistus, so 3 (kolm) päeva aresti. ÜKT koordineerija
on seisukohal, et kuna süüdlane Ivan Kolessov oli teadlik talle määratud ÜKT tundidest ja ÜKT
tegemise tähtajast, oli tutvunud talle määratud ajakavadega, aga ei järginud neid, omas ka ÜKT
koordineerija kontaktandmeid, aga pole asenduskaristuse kandmise vastu huvi ilmutanud, on
tegemist üldkasulikust tööst kõrvale hoidmisega vastavalt KarS § 69 lg 6.

Menetlusosaliste seisukohad kohtuistungil

Kohtuistungil Ivan Kolessov palus aresti täitmisele mitte pöörata ning anda talle võimalus
üldkasuliku töö sooritamiseks. Ta ei jõudnud ÜKT-d täita haigestumise tõttu.

Maakohtu seisukoht

Vaadanud läbi esitatud taotluse, leiab kohus, et taotlus on põhjendatud ning kuulub
rahuldamisele.

KarS § 69 lg 6 sätestab, et kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele.

Kohus tuvastas, et süüdlane Ivan Kolessov ei täitnud mitte ühtegi üldkasuliku töö tundi kolme
kuu jooksul. Kohus on seisukohal, et Ivan Kolessovi põhjendused kohustuse tähtajaks täitmata
jätmise kohta ei ole mõjuvad, nad on dokumentaalselt kinnitamata. Ivan Kolessovile oli antud

                                                                                              2
                                                                                         4-15-7834
tähtaeg kolm kuud 5 üldkasuliku töö tunni teostamiseks. Kohtu poolt antud tähtaeg üldkasuliku
töö teostamiseks oli piisavalt pikk, et seda korrektselt sooritada. Eelnevast lähtuvalt kohus leiab,
et tegemist on tahtliku üldkasuliku töö tegemisest kõrvale hoidumisega ning on alused pöörata
karistus täitmisele.

Lähtudes eeltoodust ja juhindudes KarS § 69 lg 6, VTMS § 2101 lg-st 1 ja 2, § 2103 lg-st 1
rahuldab kohus Politsei- ja Piirivalveameti Ida prefektuuri taotluse ja pöörab Viru Maakohtu
Narva kohtumaja 23.11.2015 kohtumäärusega nr 4-15-7834 mõistetud asenduskaristuse
täitmisele. Ivan Kolessovil tuleb kanda 3 päeva aresti.

/allkirjastatud digitaalselt/
Galina Jasnjuk
Kohtunik




                                                                                                  3
