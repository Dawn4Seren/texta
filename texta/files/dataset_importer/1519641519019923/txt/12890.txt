                                                                                        2-16-4185




                                KOHTUMÄÄRUS

Kohtuasja number                 2-16-4185
Määruse tegemise aeg ja koht     13. juuni 2016, Narva kohtumaja
Kohus                            Viru Maakohus
Kohtunik                         Aarne Lõhmus
Kohtujurist                      Heli Laidro
Kohtuasi                         K B hagi P B vastu elatise nõudes
Menetlustoiming                  Kostja poolt tasutud tagatise tagastamine
Menetlusosalised                 Hageja:             K B (ik XXX)
                                 Hageja esindaja:    G B (seaduslik esindaja)
                                 Hageja esindaja:    Vandeadvokaadi          vanemabi    Roman
                                                     Golovenko
                                 Kostja:             P B (ik XXX)

RESOLUTSIOON

   1. Rahuldada P B tagatisraha tagastamise taotlus.

   2. Tagastada tsiviilasjas nr 2-16-4185 P B poolt 21. märtsil 2016 Rahandusministeeriumi
      kontole nr XXX Swedbank tasutud tagatis summas 1290 (üks tuhat kakssada
      üheksakümmend) eurot.

   3. Maksta tagatis summas 1290 (üks tuhat kakssada üheksakümmend) eurot G B
      pangakontole nr XXX AS Swedbank.

   4. Toimetada määrus kätte menetlusosalistele.

EDASIKAEBAMISE KORD

Kohtumääruse peale võib pool, kelle kasuks tagatis anti, esitada määruskaebuse Tartu
Ringkonnakohtule Viru Maakohtu kaudu 15 päeva jooksul alates käesoleva kohtumääruse
kättetoimetamisest. Määruskaebust ei saa esitada viie kuu möödumisel määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
sellisel juhul mõistliku tähtaja pärast menetlusabi andmise taotluse lahendamist, kui nimetatud

                                                                                             1(2)
                                                                                      2-16-4185

taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.
ASJAOLUD

Viru Maakohtu menetluses oli K B hagi P B vastu elatise nõudes. Viru Maakohus kohustas 16.
märtsil 2016.a. kostjat hagi tagamise raames maksma menetluse ajal alaealisele lapsele elatist
igakuise elatusrahana 215 eurot, kuid mitte vähem kui pool Vabariigi Valitsuse poolt kehtestatud
kuupalga alammäära, alates 15. märtsist 2016 kuni asjas menetlust lõpetava kohtulahendi
jõustumiseni. Viru Maakohus tühistas 11. aprilli 2016 määrusega Viru Maakohtu 16. märtsi 2016
hagi tagamise abinõu, millega kohustati kostjat maksma tsiviilasja nr 2-16-4185 menetluse ajal
hagejale elatist igakuise elatusrahana 215 eurot, kuid mitte vähem kui pool Vabariigi Valitsuse
poolt kehtestatud kuupalga alammäära, alates 15. märtsist 2016 kuni asjas menetlust lõpetava
kohtulahendi jõustumiseni ning asendas hagi tagamise abinõu rahaga summas 1290 eurot. P B
poolt on 21. märtsil 2016 tasutud Rahandusministeeriumi arvele tagatis summas 1290 eurot.

Viru Maakohtu 03. juuni 2016 määrusega kinnitati hageja ja kostja vaheline kompromiss. Kohtule
esitatud kompromissis pooled leppisid kokku, et tagatisraha summas 1290 eurot, mille kostja tasus
31.03.2016 Rahandusministeeriumi kontole, tagastab kohus hageja ema G B kontole nr XXX AS
Swedbank.

KOHTUMÄÄRUSE PÕHJENDUSED

Kohus, tutvunud tsiviilasja materjalidega, leiab, et hageja taotlus menetluskulude katteks antud
tagatise tagastamiseks on põhjendatud ja kuulub rahuldamisele.

Tsiviilkohtumenetluse seadustiku (edaspidi TsMS) § 195 lg 1 kohaselt kui tagatise andmise põhjus
on ära langenud, tagastab tagatise määranud või selle andmist võimaldanud kohus tagatise andja
avalduse alusel tagatise.

Menetlus antud tsiviilasjas lõppes kompromissi kinnitamisega 03. juunil 2016. Kohus leiab, et
menetluskulude katteks antud tagatise andmise põhjus on seoses menetluse lõpetamisega ära
langenud.

TsMS § 195 lg 2 kohaselt enne määruse tegemist saadab kohus tagatise tagastamise avalduse
seisukoha võtmiseks poolele, kelle kasuks on tagatis antud.

Kohtule esitatud kompromissis leppisid pooled kokku, et tagatisraha summas 1290 eurot, mille
kostja tasus, tagastab kohus hageja ema G B kontole. Kohus leiab, et osapoolte kompromissis
kinnitatu asendab tagatise andja avaldust ning poole, kelle kasuks tagatis anti, seisukohta.

Kostjale tuleb tagastada tasutud tagatis summas 1290 eurot, mis tuleb kanda hageja seadusliku
esindaja G B kontole.

Tulenevalt TsMS § 195 lg 3 võib tagatise tagastamise määruse peale pool, kelle kasuks tagatis
anti, esitada määruskaebuse.

/allkirjastatud digitaalselt/

Aarne Lõhmus
Kohtunik



                                                                                             2(2)
