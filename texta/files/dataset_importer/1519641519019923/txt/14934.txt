                               KOHTUMÄÄRUS

Kohus                                  Viru Maakohus
Toimiku number                         1-14-8731
Määruse tegemise aeg ja koht           20.mai 2016 Jõhvi kohtumajas
Kohtunik                               Larissa Prokopenko

Kohtuistungi sekretär, tõlk            Ingrid Koddo, Valentina Michelson-Ipbüker
                                       Viru Vangla Kriminaalhooldusosakonna Jõhvi esinduse
                                       22.04.2016 erakorraline ettekanne Jevgeni Baraškov´ile
Erakorraline ettekanne                 Viru Maakohtu 01.12.2014 kohtuotsusega mõistetud
                                       karistuse täitmisele pööramiseks

Süüdimõistetu                          Jevgeni Baraškov, isikukood 38503172228, xxx

                                       Tiiu Terentjeva
Kriminaalhooldusametnik
                                       16.05.2016, 20.05.2016
Kohtuistungi aeg

Tegi kindlaks:

Kriminaalhooldusametnik esitas kohtule taotluse, milles palub pöörata süüdimõistetule mõistetud
ning kandmata jäänud karistus täitmisele, kuna Jevgeni Baraškov rikkus kohustust mitte tarvitada
alkoholi.

Jevgeni Baraškov tunnistati süüdi Viru Maakohtu 01.12.2014 kohtuotsusega KarS § 201, § 121
järgi ning karistati KarS § 64 lg 1, § 68 lg 1 ja KrMS § 238 lg 2 alusel lõplikult 7 kuu 27 päeva
vangistusega. Karistus jäeti KarS § 74 lg 1,3 alusel tingimisi täitmisele pööramata. Katseajal 2
aastat pidi Jevgeni Baraškov järgima kontrollnõudeid ja kohustusi vastavalt KarS § 75 lg 1 p 1-6, lg
2 p 1,2,8 sätestatule.

Rikkumine seisneb selles, et 07.04.2016 sai Viru Vangla Kriminaalhooldusosakonna Jõhvi esinduse
kriminaalhooldusametnik SA Ahtme Haiglast vastuse järelepäringule, millest selgus, et Jevgeni
Baraškov saabus 13.03.2016 SA Ahtme Haiglasse aadressil: Ahtme mnt 95 Kohtla-Järve olles
alkoholijoobes. Jevgeni Baraškov teatas arstile, et tema viimane alkoholi tarvitamine oli 13.03.2016
hommikul, kus ta tarvitas 50 ml viina. Indikaatorvahendit joobe tuvastamisel ei kasutatud.

11.04.2016.a. antud kirjalikus seletuses Jevgeni Baraškov selgitas, et viibis 12.03.2016 oma sõbra
juubelil ning tarvitas seal alkoholivaba õlut. 13.03.2016 hommikul tundis end halvasti ja pöördus
Ahtme haiglasse ravile. Samuti ei tunnista ta seda, et oleks arstile öelnud, et tarvitas viina ning
temale on arusaamatu, miks arst sellist asja kirjutas.
Esmakohtumise ajal 15.12.2014 Baraškovile selgitati põhjalikult kriminaalhooldusaluse õigusi ja
kohustusi, kohustuste sisu ja võimalikke tagajärgi kriminaalhooldusega kaasnevate nõuete
rikkumise korral. Jevgeni Baraškov kinnitas oma allkirjaga, et on õiguste ja kohustustega tutvunud
ja need on talle arusaadavad.
22.12.2015.a. koostas kriminaalhooldusametnik erakorralise ettekande, sest Jevgeni Baraškov oli
rikkunud kohustust mitte tarvitada alkoholi. Kriminaalhooldusametnik taotles kohtult pöörata
Jevgeni Baraškovile määratud karistus täitmisele. Kohus jättis taotluse rahuldamata.
13.03.2016.a. saadud vastusest jäerelepäringule selgus, et Jevgeni Baraškov jätkab alkoholi
tarvitamist.
Jevgeni Baraškov on katseajal läbinud ajavahemikul 31.03.2015-19.05.2015.a. sotsiaalprogrammi
Eluviisitreening, mis peaks aitama muuta sõltuvust tekitavate ainete tarvitamist.
26.10.2015.a. läbis Jevgeni Baraškov vabatahtlikult alkoholivastase võõrutusravi. Samuti on temaga
registreerimiste ajal korduvalt vesteldud alkoholi tarvitamisest ja sellega kaasnevatest tagajärgedest.
Vestluste ajal kinnitab Jevgeni Baraškov, et mõistab millist kahju toob alkoholi tarvitamine, kuid
vaatamata sellel jätkab Jevgeni Baraškov alkoholi tarvitamist.
Jevgeni Baraškov ei tunnista tehtud vigu vaid pigem eitab neid, mis näitab, et ta ei ole võimeline
ende tegude eest vastutama.
Sellest tulenevalt leiab kriminaalhooldusametnik, et Jevgeni Baraškovi suhtumine katseaja
nõuetesse on mitterahuldav. Jevgeni Baraškov näitab oma käitumisega, et ta ei ole valmis muutma
enda elustiili ning tingimisi karistuse kohaldamine ei ole tema puhul otstarbekas.
Jevgeni Baraškov ei suhtu täie tõsidusega talle määratud kohustustesse. Samuti Jevgeni
Baraškoviga läbiviidud vestlused alkoholi teemadel, läbitud sotsiaalprogramm ja alkoholivastane
ravi ei ole tema puhul andnud tulemust, vaid ta on vaatamata sellele tarvitanud alkoholi.

16.05.2016 toimuvale kohtuistungile ilmus Jevgeni Baraškov alkoholijoobe seisundis,
indikaatorvahendi kohaselt alkoholisisaldus väljahingatavas õhus oli 0,318 mg/l. Jevgeni Baraškov
ise ka tunnistas, et tarvitas alkoholi.

KrMS § 427 lg 2 kohaselt, vangistuse tingimisi kohaldamata jätmise tühistamise ja süüdimõistetu
saatmise karistusseadustiku § 74 lõike 4, 5 või 6, § 76 lõike 7 või 8 või § 77 lõike 4 kohaselt
kohtuotsusega mõistetud karistust kandma otsustab süüdimõistetu elukoha järgse maakohtu
täitmiskohtunik oma määrusega.

KarS § 74 lg 4 kohaselt, kui süüdlane katseajal ei järgi kontrollnõudeid või ei täida talle pandud
kohustusi, võib kriminaalhooldusametnik teda kirjalikult hoiatada või kohus määrata täiendavaid
kohustusi vastavalt käesoleva seadustiku § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele.

Jevgeni Baraškov selgitas kohtus, et ta tõesti tuli kohtuistungile alkoholijoobe seisundis. Ta
tarvitas alkpoholi kuna ta on nõrga iseloomuga.
Kriminaalhooldusametnik jäi oma ettekande juurde ja palus karistus täitmisele pöörata.

Tutvunud toimikuga, ära kuulanud süüdimõistetu ja kriminaalhooldusametniku, leiab kohtunik, et
kriminaalhooldusametniku taotlus on põhjendatud ja kuulub rahuldamisele.

Maakohus leiab, et kriminaalhoolduse edasine läbiviimine ei ole põhjendatud, sest isik suhtub
negatiivselt kohtu poolt määratud karistusse ja kohustusse.

AS Ahtme Haigla 04.04.2016 tõendist nähtub, et 13.03.2016 saabus Jevgeni Baraškov haiglasse
alkoholivastasele ravile ning tetas, et tarvita samal hommikul 50 ml viina. Alkoholi koguselist
kontrolli ei teostatud. Jevgeni Baraškov oma 11.04.2016 antud seletuses küll eitab nimetatud fakti,
väites, et rääkis arstile vaid alkoholivaba õlu tarbimisest eelmisel õhtul.
Kohtul puudub alus kahelda dr xxx.xxx sõnades, kuna tegu pole asjast huvitatud isikuga. Jevgeni
Baraškov vastupidiselt püüab end kaista ja ei tunnistanud ei kriminaalhooldajale ega kohtule, et
tarvitas alkoholi 13.03.2016, kuna kardab karistuse täitmisele pööramist.
See asjaolu näitab, et isik on talle antud kohtu usaldust kuritarvitanud ja ei võta tingimisi mõistetud
karistust tõsiselt. Kohus peab vajalikuks märkida, et kriminaalhoolduse mõte on vangistuse
tingimuslik asendamine katseajaga, mille ajal on süüdimõistetu kohustatud järgima talle määratud
käitumiskontrolli nõudeid ja kohustusi. Kohtute infosüsteemist nähtub, et tegu on juba neljanda
erakorralise ettekandega aasta jooksul. Kui süüdimõistetu näitab oma käitumisega järjepidevalt, et
ta ei suuda kehtestatud reeglitele alluda, on kriminaalhooldus ebamõistlik ja isik tuleb saata kandma
talle määratud karistust.
Ajavahemikul 31.03.2015 – 19.05.2015 läbis ta sotsiaalprogrammi Eluviisitreening (t.lk 51).
Oktoobris 2015 läbis isik alkoholivastase ravi (t.lk 52). 31.03.2016 läks ta taas alkoholivastasele
ravile, olles eelnevalt tarvitanud alkoholi (t.lk 53).

Ülalmärgitud asjaolud näitavad, et käesolevaks ajaks on isiku suhtes kohaldatud kõikvõimalikud
meetmed eesmärgiga, et kriminaalhooldus saaks jätkuma - sotsiaalprogrammi määramine,
alkoholivastase ravi määramine, katseaja pikendamine. Isik ei tulnud alkoholi tarvitamise keeluga
toime. Kuid isik jätkab alkoholi tarvitamist, ta ignoreerib kohtuotsust, talle pandid kohustusi.
Jevgeni Baraškov ilmus 16.05.2016 16.05.2016 toimuvale kohtuistungile ilmus Jevgeni Baraškov
alkoholijoobe seisundis, indikaatorvahendi kohaselt alkoholisisaldus väljahingatavas õhus oli 0,318
mg/l. 20.05.2016 kohtuistungil seletas Jevgeni Baraškov, et tarvitas alkpoholi kuna ta on nõrga
iseloomuga.

Maakohus on arvamusel, et käesoleval juhul on põhjendatud kriminaalhooldusametniku ettekanne,
milles kriminaalhooldusametnik taotleb karistuse täitmisele pööramist. Kuna isik ei ole suutnud
alluda käitumiskontrolli nõuetele ja kohustustele ka pärast katseaja pikendamist, on
kriminaalhooldus tema suhtes ebaõnnetunud. Kriminaalhooldusametnik ja kohus on andnud isikule
võimaluse oma käitumise korrigeerimiseks, mis kahetsusväärselt ei ole aga õnnestunud.

Kohus leiab, et kriminaalhooldus Jevgeni Baraškovi suhtes on ebaõnnestunud, kuna isik ei suutnud
täita talle pandud kohustusi. Jevgeni Baraškov on rikkunud talle pandud kohustust mitte tarvitada
alkoholi. Kohus nõustub kriminaalhooldusametnikuga, et kriminaalhoolduse jätkamine ei ole
põhjendatud. Süüdimõistetu on oma järjepideva käitumisega näidanud, et ta ei suuda talle tingimisi
mõistetud karistust tõsiselt võtta.

Vangistuse tingimisi kohaldamata jätmine kuulub tühistamisele ja Jevgeni Baraškov tuleb saata
karistust kandma.

KarS § 74 lg 4 alusel tuleb täitmisele pöörata Jevgeni Baraškov´ile mõistetud ärakandmata
karistus- vangistus 7 kuud 27 päeva.

Juhindudes KarS § 74 lg 4, KrMS § 427 kohtunik

M ä ä r a s:

Kriminaalhooldusametniku Anastassia Pospelova taotlus Jevgeni Baraškov´ile Viru Maakohtu
06.10.2014 kohtuotsusega mõistetud kandmata karistuse täitmisele pööramiseks rahuldada,
pöörata karistuse ärakandmata osa, 3 kuud 27 päeva, täitmisele, saata süüdimõistetu karistust
kandma.

KrMS § 414 lg 1 alusel teatab maakohus Jevgeni Baraškov´ile kirjaliku teatisega, mis ajaks ja
millisesse vanglasse ta peab karistuse kandmiseks ilmuma.
KrMS § 414 lg 2 alusel lugeda vangistuse kandmise alguseks Jevgeni Baraškov´i vanglasse
saabumise aeg.

Kui Jevgeni Baraškov ei ilmu määratud ajaks vanglasse karistust kandma, edastab vangla KrMS
§ 414 lg 3 alusel politseiasutusele sundtoomise taotluse.

Määrus saata Viru Vangla kriminaalhooldusosakonda teadmiseks.

Määruse peale saab esitada määruskaebuse 15 päeva jooksul alates sellest teada saamisest.


/allkirjastatud digitaalselt/
Kohtunik
Larissa Prokopenko

Viru Maakohtu 25.05.2016 kohtumäärusega:
Parandada Viru Maakohtu 25.04.2016 kohtuotsuse lõpposas karituse suurus, lugedes õigeks:
„Kriminaalhooldusametniku Anastassia Pospelova taotlus Jevgeni Baraškov´ile Viru Maakohtu
06.10.2014 kohtuotsusega mõistetud kandmata karistuse täitmisele pööramiseks rahuldada, pöörata
karistuse ärakandmata osa, 7 kuud 27 päeva, täitmisele, saata süüdimõistetu karistust kandma“.

Muus osas jätta määrus muutmata.

Määrus saata puudutatud isikutele.
