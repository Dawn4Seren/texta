                            KOHTUOTSUS
                                  EESTI VABARIIGI NIMEL
                                         Tagaseljaotsus

Kohus                            Harju Maakohus
Kohtunik                         Nele Seping
Otsuse tegemise aeg ja koht      10. märts 2016, Tallinn, Kentmanni kohtumaja
Tsiviilasja number               2-15-18142
Tsiviilasi                       AS Nordea Finance Estonia hagi OÜ XXX ja XXX vastu võla
                                 saamiseks
Tsiviilasja hind                 8464,65 eurot
Menetlusosalised ja nende        Hageja AS Nordea Finance Estonia (registrikood 10237140,
                                 auskoht Liivalaia 45/47, 10145 Tallinn), lepinguline esindaja
esindajad
                                 Reelika XXX (Intrum Justitia AS, Rotermanni 8, 10111
                                 Tallinn, e-post reelika.XXX@intrum.com)
                                 Kostja I OÜ XXX (registrikood XXX, asukoht XXX, tegelik
                                 asukoht teadmata)
                                 Kostja II XXX(isikukood XXX, elukoht teadmata)
Asja läbivaatamine               Kirjalikus menetluses

Resolutsioon
1. Rahuldada hagi tagaseljaotsusega.
2. Välja mõista kostjatelt OÜ XXX ja XXX solidaarselt hageja AS Nordea Finance Estonia
kasuks liisingulepingust nr XXX tulenev võlgnevus 1541,36 eurot (sh tasumata arved 440,75
eurot, müügikahju 341,78 eurot, ülesütlemisega seotud kulud 758,83 eurot).
3. Välja mõista kostjatelt OÜ XXX ja XXX solidaarselt hageja AS Nordea Finance Estonia
kasuks liisingulepingust nr XXX tulenev võlgnevus 6757,11 eurot (sh tasumata arved 1263,25
eurot, müügikahju 4255,19 eurot, ülesütlemisega seotud kulud 1238,67 eurot).
4. Välja mõista kostjatelt OÜ XXX ja XXX solidaarselt hageja AS Nordea Finance Estonia
kasuks seisuga 02.12.2015 liisingulepingust nr XXX tulenev viivis 86,38 eurot ja
liisingulepingust nr XXX tulenev viivis 261,80 eurot.
5. Menetluskulud jätta solidaarselt kostjate OÜ XXX ja XXX kanda.
6. Välja mõista kostjatelt OÜ XXX ja XXX solidaarselt hageja AS Nordea Finance Estonia
kasuks menetluskulud 680 eurot (sh riigilõiv 500 eurot ja õigusabikulu 180 eurot).
7. Hüvitamisele kuuluvatelt menetluskuludelt tuleb kostjatel OÜ XXX ja XXX solidaarselt
tasuda hageja AS Nordea Finance Estonia kasuks menetluskulude suurust kindlaks tegeva
lahendi jõustumisest alates kuni täitmiseni viivist võlaõigusseaduse § 113 lõike 1 teises lauses
ettenähtud ulatuses
8. Tagaseljaotsus on tagatiseta viivitamata täidetav (TsMS § 468 lg 1 p 2).
Asjaolud
Nõude aluseks on hageja ja kostja I vahel 02.08.2012 sõlmitud liisinguleping nr. XXX, mille
esemeks oli vedukauto DAF 95 XF, tehasetähisega XXX, väljalaske aasta 2004 ning hageja ja
kostja I vahel sõlmitud käendusleping nr XXX mille kohaselt kostja II vastutab solidaarselt
kostjaga I lepingust tulenevate kohustuste täitmise eest täies ulatuses. 12.06.2013 sõlmisid
hageja ja kostja II liisingulepingu nr. XXX, mille esemeks oli vedukauto DAF XF95,
tehasetähisega XXX, väljalaske aasta 2006 ning hageja ja kostja II vahel sõlmitud
käendusleping nr XXX, mille kohaselt kostja II vastutab solidaarselt kostjaga I lepingust
tulenevate kohustuste täitmise eest täies ulatuses. 28.04.2014 ütles hageja lepingud üles, kuivõrd
kostja I ei tasunud tähtaegselt liisingumakseid. Seoses liisingulepingute ülesütlemisega tekkisid
hagejale lisakulutused mis vastavalt VÕS §-le 367 lg 4 tuleb hüvitada liisinguvõtjal. Kostjad ei
ole käesoleva ajani lepingutest tulenevat võlgnevust hagejale hüvitanud.
Edasikaebamise kord
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kaja võib esitada tagaseljaotsuse
kättetoimetamisest alates 30 päeva jooksul. Kajale tuleb lisada kõik asja ettevalmistamise
lõpuleviimiseks vajalik. Kui tagaseljaotsus toimetatakse kätte avalikult, võib kaja esitada 30
päeva jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada.
Kajalt tuleb tasuda kautsjonina summa, mis vastab riigilõivule poolelt hagihinnalt, kuid mitte
vähem kui 100 eurot ja mitte rohkem kui 1500 eurot. Kautsjon tuleb tasuda
Rahandusministeeriumi arveldusarvele nr EE062200221059223099 Swedbankis, arveldusarvele
nr EE571010220229377229 SEB Pangas, arveldusarvele nr EE513300333522160001 Danske
Bank AS Eesti filiaalis või arveldusarvele nr EE221700017003510302 Nordea Bank Finland
PLC Eesti filiaalis. Maksekorralduse selgituse reale tuleb märkida selgelt ja arusaadavalt: Harju
Maakohtu Kentmanni kohtumaja, tsiviilasja number, milles kautsjoni tasutakse ja isiku nimi,
kelle eest kautsjon tasuti. Maksedokument kautsjoni tasumise kohta või maksedokumendil
olevad kõik andmed selle elektrooniliseks kontrollimiseks tuleb esitada kohtule.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

/allkirjastatud digitaalselt/
Nele Seping
Kohtunik




                                                                                                 2
