                         KOHTUOTSUS
                              EESTI VABARIIGI NIMEL

Kohus                                 Pärnu Maakohus

Otsuse tegemise aeg ja koht           14. november 2016, Pärnu Maakohtu Kuninga tänava
                                      kohtumaja
Kriminaalasja number                  1-16-9849 (16267000532)

Kohtukoosseis                         Kohtunik Indrek Nummert

Istungisekretär                       Evi Goldschmidt

Prokurör                              Mai Merisaar

Kriminaalasi                          Älis Särev süüdistuses KarS § 263 lg 1 p 1 järgi
                                      kokkuleppemenetluse korras
Süüdistatav                           ÄLIS SÄREV
                                      Isikukood või sünniaeg:        48108124245
                                      Elu- või asukoht ja aadress:   xxx
                                      Kodakondsus:                   xxx
                                      Perekonnaseis:                 xxx
                                      Haridus:                       xxx
                                      Emakeel:                       xxx
                                      Töökoht või õppeasutus:        xxx


                                      Juhindudes KrMS § 180 lg 1, § 248 lg 1 p 5, § 249, kohus
RESOLUTSIOON
                                      otsustas:

1. Süüdi tunnistada Älis Särev KarS § 263 lg 1 p 1 järgi ning mõista karistuseks 1 (üks) kuu
vangistust.
KarS § 65 lg 2 alusel suurendada karistust Pärnu Maakohtu 03.06.2015.a otsusega mõistetud
kandmata karistuse s.o. 4 (nelja) kuu ja 13 päeva vangistuse võrra (Pärnu Maakohtu
19.08.2016.a. määruse kohaselt on tegemata 133 üldkasuliku töö tundi ehk 4 kuud ja 13 päeva
vangistust) ja mõista liitkaristuseks 5 (viis) kuud ja 13 päeva vangistust.

Karistus pöörata täitmisele otsuse jõustumisel ja karistuse kandmise algust arvata alates
karistuse kandmisele asumisest. Süüdimõistetul ilmuda vanglasse kutse peale.

2. Rahuldada VÕS § 1043, § 1045 lg 1 p 5, § 132 lg 1 ja 136 lg 1 alusel kannatanu E.K

                                                                                   Lk 1 / 3
tsiviilhagi.

Välja mõista Älis Särevilt         kannatanu E.K kasuks 81,60 eurot, milline kanda E.K
arveldusarvele nr xxx

3. Menetluskulud

Välja mõista Älis Särevilt menetluskuludena riigituludesse KrMS § 173 lg 2 alusel sundraha
645 eurot ning tasu riigi õigusabi eest 96 eurot, kokku 741 eurot.

KrMS § 180 lg 3 alusel võimaldada Älis Särevil tasuda menetluskulud 12 kuu jooksul
kohtuotsuse jõustumisest.


Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700081369. Selgituseks märkida: menetluskulud, isiku nimi,
kriminaalasja number.
Kui rahalised nõuded pole täies ulatuses tähtajaks täidetud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras. Kannatanul on samuti õigus
pärast nimetatud tähtaega anda välja mõistetud summa sissenõudmiseks täitemenetlusse.

4. Tõkendit ei ole kohaldatud.

5. Asitõendid: CD plaat kõnesalvestisega (pakend nr 1) jätta KrMS § 126 lg 3 p 1 alusel
kriminaalasja materjalide juurde. Katkised prillid (pakend nr 2), mis on hoiul Lääne
prefektuuri asitõendite hoiuruumis kohtuotsuse jõustumisel KrMS § 126 lg 3 p 4 alusel
hävitada.



Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSKÄIK


                                                                                        Lk 2 / 3
Älis Särev`it süüdistatakse selles, et tema 25.05.2016.a. kella 15.45 paiku avalikus kohas Pärnus
xxx Pärnu jõe kaldal, rikkus Korrakaitseseaduse §-s 55 sätestatud avalikus kohas käitumise
üldnõudeid, mis seisnes selles, et lõi E.K ühel korral jalaga kubemesse ja ühel korral rusikaga
näkku ning kallas kannatanule õlut pähe. Füüsilise vägivalla tulemusel põhjustas kannatanule
füüsilist valu ja marrastuse ninal ning purunesid prillid. Seega tema, avalikus kohas käitumise
üldnõuete rikkumisega, kui see on toime pandud vägivallaga, pani toime KarS § 263 lg 1 p 1 järgi
kvalifitseeritava kuriteo. Kannatanu E.K poolt on VÕS § 1043 alusel esitatud tsiviilhagi 81.60
eurot.

Prokurör ja süüdistatav kaitsja juuresolekul on sõlminud kokkuleppe, mille kohaselt prokurör nõudis
kohtus: Älis Särevi süüdi tunnistamist KarS § 263 lg 1 p 1 järgi ning karistuseks 1 kuu vangistust.
KarS § 65 lg 2 alusel suurendada seda Pärnu Maakohtus 03.06.2015.a. mõistetud kandmata
karistuse s.o. 4 kuu ja 13 päeva vangistuse võrra (Pärnu Maakohtu 19.08.2016.a. määruse kohaselt
on tegemata 133 üldkasuliku töö tundi ehk 4 kuud ja 13 päeva vangistust) ja mõista liitkaristuseks 5
kuud ja 13 päeva vangistust.


MAAKOHTU SEISUKOHT

Kriminaalasja kohtulikul arutamisel kokkuleppemenetluses veendus kohus, et süüdistatav on
kokkuleppest aru saanud. Süüdistatav jäi kriminaalasja kohtulikul arutamisel sõlmitud kokkuleppe
juurde. Kohtuliku arutamise põhjal tegi kohus järelduse, et kokkuleppe sõlmimine on olnud
süüdistatava tõelise tahte avaldus ja kriminaalasja menetlemisel on järgitud kokkuleppemenetluse
sätteid. Kannatanu on andnud nõusoleku kokkuleppemenetluse kohaldamiseks tlk 6.
Süüdistatava käitumises teo õigusvastasust ja süüd välistavad asjaolud puuduvad. Karistust
kergendavad ja raskendavad asjaolud puuduvad.
Eeltoodu ja KrMS § 248 lg 1 p 5 alusel kohus otsustas süüdistatava süüdi tunnistada ja karistada
vastavalt sõlmitud kokkuleppele.
Kriminaalmenetluse seadustiku § 173 lg 2 sätestab, et menetluskulud hüvitab kohustatud isik
menetleja määratud ulatuses. Seega tuleb süüdlaselt välja mõista KrMS § 179 lg 1 p 2, § 175 ja §
180 lg 1 alusel riigituludesse sundraha 645 eurot ja tasu riigi õigusabi eest 96 eurot. KrMS § 180 lg
3 alusel ja arvestades isiku majanduslikku seisundit, võimaldada menetluskulude tasumine 12 kuu
jooksul kohtuotsuse jõustumisest.
Kohus rahuldab VÕS § 1043, § 1045 lg 1 p 5, § 132 lg 1 ja 136 lg 1 alusel kannatanu tsiviilhagi ja
mõistab selle välja süüdimõistetult.
Asitõend - CD plaat kõnesalvestisega (pakend nr 1) jätta KrMS § 126 lg 3 p 1 alusel kriminaalasja
materjalide juurde. Katkised prillid (pakend nr 2), mis on hoiul Lääne prefektuuri asitõendite
hoiuruumis kohtuotsuse jõustumisel KrMS § 126 lg 3 p 4 alusel hävitada.
Tõkendit ei ole kohaldatud.

/allkirjastatud digitaalselt/
Indrek Nummert
Kohtunik




                                                                                      Lk 3 / 3
