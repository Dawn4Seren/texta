                                                                                      1-16-2384




                            KOHTUOTSUS
                                 EESTI VABARIIGI NIMEL

Kohus                           Pärnu Maakohus

Otsuse tegemise aeg ja koht     28. märts 2016.a, Pärnu

Kriminaalasja number            1-16-2384 (15267000972)

Kohtukoosseis                   Kohtunik Teet Olvik
                                Sekretär Anneli Kaljula

Prokurör                        Abiprokurör Liisa Nuut

Kriminaalasi                    Allan Akman süüdistuses KarS § 424 järgi kokkuleppemenetluses

Süüdistatavad                   Allan Akman, isikukood: 38412304214; XXXXX.
                                Kriminaalkorras karistatud, viimati Harju Maakohtu 20.02.2015.a
                                otsusega KarS § 202 lg 1 järgi tingimisi kuue kuu vangistusega
                                KarS § 74 alusel ühe aasta ja kuue kuulise katseajaga.

RESOLUTSIOON                    Juhindudes KrMS § 248 lg 1 p 5, § 249, kohus otsustas:

Süüdi tunnistada Allan Akman KarS § 424 järgi ning karistuseks mõista (7) seitse kuud vangistust.
KarS § 65 lg 2 alusel suurendada mõistetud karistust Harju Maakohtu 20.02.2015.a otsusega
mõistetud karistuse ärakandmata osa, s.o (6) kuue kuu vangistuse, võrra ning liitkaristuseks mõista
(1) üks aasta ja (1) üks kuu vangistust.
KarS § 74 lg 5 ja § 69 alusel asendada mõistetud vangistus (390) kolmesaja üheksakümne tunni
üldkasuliku tööga, mis tuleb sooritada (2) kahe aasta jooksul alates kohtuotsuse jõustumisest.
KarS § 69 lg 4 alusel kohustada Allan Akmani üldkasuliku töö tegemise ajal täitma KarS § 75 lg 1
toodud kontrollnõudeid:
1) elama kohtu määratud alalises elukohas, milleks on ankeetandmetes märgitud elukoht;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 75 lg 2 p 21 alusel kohustada Allan Akmani üldkasuliku töö sooritamiseks määratud
perioodil mitte omama või tarvitama narkootilisi või psühhotroopseid aineid.


                                               1
                                                                                       1-16-2384



KarS § 50 lg 1 p 1 alusel kohaldada Allan Akmanile lisakaristusena mootorsõiduki juhtimisõiguse
äravõtmist (6) kuueks kuuks. Lisakaristuse kohaldamise algust arvata alates kohtuotsuse
jõustumisest. Liiklusseaduse § 127 kohaselt on Allan Akman kohustatud 5 päeva jooksul
kohtuotsuse jõustumisest arvates loovutama oma juhiloa Maanteeametile.

Välja mõista KrMS § 180 lg 1 alusel süüdimõistetult Allan Akmanilt menetluskulud riigi tuludesse
– KrMS 175 lg 1 p 3 alusel riiklikul ekspertiisiasutusel tekkinud kulu (uuringuakti nr 1930T) (35)
kolmkümmend viis eurot, KrMS § 175 lg 1 p 4 alusel kaitsja tasu summas (72) seitsekümmend
kaks eurot riigi õigusabi korras määratud kaitsja osalemise eest kriminaalasja menetluses ning
KrMS § 179 lg 1 p 2 alusel sundraha (645) kuussada nelikümmend viis eurot, kokku (752)
seitsesada viiskümmend kaks eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700022373. Selgituseks märkida: Allan Akman, 1-16-2384,
menetluskulud.

Välja mõistetud menetluskulud tasuda (10) kümne kuu jooksul alates kohtuotsuse jõustumisest.
Kohustada Allan Akmani tasuma menetluskulu 752 eurot ositi (10) kümne kuu jooksul (10)
kümnes osas alates kohtuotsuse jõustumisest mitte vähem kui (75.20) seitsekümmend viis eurot ja
20 senti kuus. Kui rahalised nõuded pole täies ulatuses tähtajaks täidetud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord
Vastavalt KrMS § 318 lg-le 4 võib kokkuleppemenetluses tehtud kohtuotsuse peale kohtumenetluse
pool esitada apellatsiooni juhul, kui tegemist on käesoleva seadustiku 9. peatüki 2. jao sätete või §
339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
KrMS § 319 lg 2 kohaselt esitatakse apellatsioon kirjalikult vormistatuna Tallinna
Ringkonnakohtule 15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest
eraldi määruskaebe korras 15 päeva jooksul alates päevast, mil isik sai vaidlustatavast
kohtumäärusest teada või pidi teada saama. Määruskaebus tuleb esitada Pärnu Maakohtule.

Asjaolud
Allan Akmani süüdistatakse selles, et ta tahtlikult 09.08.2015.a kell 00.40 ajal juhtis narkootilise
joobe seisundis (narkootiline joove amfetamiinist) Pärnu linnas Lai 18 maja juures mootorsõidukit
X riikliku registreerimismärgiga X.
Eesti Kohtuekspertiisi Instituudi 11.08.2015.a uuringuakti nr 1930T kohaselt tuvastati Allan
Akmani uriinist amfetamiini. EKEI 25.08.2015.a hinnangu kohaselt esines Allan Akmanil
joobeseisund - narkootilise, psühhotroopse või muu sarnase toimega aine tarvitamise tunnused.
Allan Akman rikkus joobeseisundis mootorsõidukit juhtides liiklusseaduse § 69 lg 1 ja
korrakaitseseaduse § 36 lg 1. Mootorsõiduki joobeseisundis juhtimisega pani Allan Akman toime
kuriteo KarS § 424 järgi.



                                                2
                                                                                       1-16-2384



Kohtumenetluse poolte seisukohad kohtus
Asja kohtueelses menetluses sõlmisid süüdistatav, tema kaitsja ning prokurör kokkuleppemenetluse
korras kokkuleppe. Allan Akmani, tema kaitsja ja prokuröri vahel sõlmitud kokkuleppe kohaselt on
Allan Akmanile KarS § 424 järgi kohaldatavaks karistuseks seitse kuud vangistust. KarS § 65 lg 2
alusel suurendatakse mõistetud karistust Harju Maakohtu 20.02.2015.a otsusega mõistetud karistuse
ärakandmata osa, s.o kuue kuu vangistuse, võrra ning liitkaristuseks mõistetakse üks aasta ja üks
kuu vangistust. KarS § 74 lg 5 ja § 69 alusel asendatakse mõistetud vangistus 390 tunni üldkasuliku
tööga, mis tuleb sooritada kahe aasta jooksul alates kohtuotsuse jõustumisest. KarS § 69 lg 4 alusel
kohustatakse Allan Akmani üldkasuliku töö tegemise ajal täitma KarS § 75 lg 1 toodud
kontrollnõudeid: 1) elama kohtu määratud alalises elukohas; 2) ilmuma kriminaalhooldaja määratud
ajavahemike järel kriminaalhooldusosakonda registreerimisele; 3) alluma kriminaalhooldaja
kontrollile oma elukohas ning esitama talle andmeid oma kohustuste täitmise ja elatusvahendite
kohta; 4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks; 5) saama kriminaalhooldusametnikult eelneva loa
elu-, töö- või õppimiskoha vahetamiseks; 6) saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks. KarS § 75 lg 2 p 21 alusel
kohustatakse Allan Akmani mitte omama või tarvitama narkootilisi või psühhotroopseid aineid.
KarS § 50 lg 1 p 1 alusel kohaldatakse Allan Akmanile lisakaristusena mootorsõiduki
juhtimisõiguse äravõtmist kuueks kuuks. Allan Akman tunnistas end kohtuistungil süüdistuses
KarS § 424 järgi süüdi ning jäi sõlmitud kokkuleppe juurde. Ka prokurör jäi istungil sõlmitud
kokkuleppe juurde ning palus kohtul selle kinnitada.

Maakohtu seisukoht
Kohtuliku arutamise tulemusena kokkuleppemenetluse korras tegi kohus järeldused, et
süüdistatavaga kokkuleppemenetlusega kokkuleppe sõlmimine on olnud tema tõelise tahte avaldus
ning kriminaalasja menetlemisel on järgitud kokkuleppemenetluse sätteid. Allan Akman tuleb süüdi
tunnistada KarS § 424 järgi ning mõista talle karistus vastavalt sõlmitud kokkuleppele.
Asitõendeid ei ole, samuti ei ole esitatud tsiviilhagi. Tõkendit ei ole kohaldatud.
KrMS § 180 lg-le 1 kohaselt kohustub süüdimõistetu hüvitama menetluskulud. Vastavalt sõlmitud
kokkuleppele tuleb Allan Akmanilt menetluskuluna välja mõista KrMS 175 lg 1 p 3 alusel riiklikul
ekspertiisiasutusel tekkinud kulu (uuringuakti nr 1930T) 35 eurot, KrMS § 175 lg 1 p 4 alusel
kaitsja tasu summas 72 eurot riigi õigusabi korras määratud kaitsja osalemise eest kriminaalasja
menetluses ning KrMS § 179 lg 1 p 2 alusel sundraha 645 eurot, kokku 752 eurot.
Süüdistatavale on selgitatud, et süüdimõistva kohtuotsusega kaasneb menetluskulude hüvitamise
kohustus vastavalt KrMS § 180 lg-le 1. Samuti on süüdistatavale selgitatud kokkuleppemenetlusega
kaasnevate menetluskulude summa suurust.
Vastavalt süüdimõistetu taotlusele kuuluvad välja mõistetud summad tasumisele 10 kuu jooksul
alates kohtuotsuse jõustumisest. Kohustada Allan Akmani tasuma menetluskulu 752 eurot ositi 10
kuu jooksul 10 osas alates kohtuotsuse jõustumisest mitte vähem kui 75.20 eurot kuus. Kui
rahalised nõuded pole täies ulatuses tähtajaks täidetud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.


(allkirjastatud digitaalselt)

Teet Olvik
kohtunik




                                                3
