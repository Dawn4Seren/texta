                              KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number               2-16-8277
Otsuse tegemise aeg ja koht    27. juuni 2016.a, Jõhvi
Kohus                          Viru Maakohus
Kohtunik                       Piret Raik
Kohtuasi                       KÜ Outokumpu 23 hagi T. V. vastu võlgnevuse 575, 85
                               euro nõudes
Kohtuistungi toimumise aeg     Kirjalik menetlus
Hagihind                       711, 96 eurot


Menetlusosalised               Hageja:             KÜ Outokumpu 23 (RK 80170696)
                               Hageja              Advokaat Roman Golovenko (e-post:
                               lepinguline         roman.golovenko@jewelex.ee)
                               esindaja:
                               Kostja:             T. V. (IK xxx, elukoht: xxx)




RESOLUTSIOON

1. Hagi rahuldada tagaseljaotsusega.

2. Välja mõista T. V.lt KÜ Outokumpu 23 kasuks koguvõlgnevus 575 (viissada
seitsekümmend viis) eurot 85 senti.

3. Välja mõista T. V.lt KÜ Outokumpu 23 kasuks viivis alates 25.05.2016 kuni 27.06.2016
(kaasaarvatud) 12 (kaksteist) eurot 58 senti ja alates 28.06.2016 0,07 % põhinõudest
(532,72 eurot) päevas kuni põhinõude täitmiseni.

4. Menetluskulud jätta kostja T. V. kanda.

4.1 Välja mõista kostjalt T. V.lt KÜ Outokumpu 23 kasuks menetluskulud kogusummas
344 (kolmsada nelikümmend neli) eurot.



                                                                                      1(3)
4.2. Välja mõista kostja T. V.lt hageja KÜ Outokumpu 23 kasuks viivis menetluskuludelt
(344 eurot) alates kohtulahendi jõustumisest kuni täitmiseni VÕS § 113 lg 1 sätestatud
määras.


EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik, tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 100 (ükssada) eurot ja
esitades kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.

ASJAOLUD

1.      KÜ Outokumpu 23 esitas hagi T. V. vastu võlgnevuse nõudes ja menetluskulude
hüvitamiseks.
Hagiavalduse kohaselt kostjale kuulub KÜ Outokumpu 23 elamus korteriomand, hageja on
esitanud kostjale igakuiselt kostja poolt tarbitud teenuste eest arveid, kostja ei ole aga esitatud
arvete alusel korrektselt ja õigeaegselt tasunud, mistõttu kostjal tekkis võlgnevus. 24.05.2016
seisuga on kostja põhivõlgnevus 532,72 eurot ning viivisevõlgnevus 43,13 eurot.
Hageja palub kostjalt välja mõista
-       võlgnevuse 575, 85 eurot (so põhivõlg 532, 72 eurot + viivis kuni 24.05.2016 43, 13
eurot),
-       viivis alates 25.06.2016 kuni otsuse tegemiseni kindla summana ja edasi protsendina
(0,07% põhinõudest päevas) kuni põhinõude täitmiseni;
-       menetluskulud kogusummas 344 eurot (sh riigilõiv 125 eurot ja õigusabikulud 216
eurot, tõendi saamise kulu 3 eurot).

2.      Kohus saatis kostjale hagimaterjalid ja nõudis kirjalikku vastust. Kostjat hoiatati, et
kirjaliku vastuse tähtajaks andmata jätmise korral on kohtul õigus tagaseljaotsusega hagi
rahuldada. Hagiamaterjalid toimetati kostjale kätte 31.05.2016.a. isiklikult. Kostja kohtu
määratud tähtajaks ei vastanud ega esitanud vastuväiteid.

3.       Hagiavalduses esitas hageja esindaja kohtule taotluse hagi rahuldamiseks
tagaseljaotsusega vastavalt TsMS § 407 lg 1.


                                                                                                  2(3)
KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud korteriühistuseaduse
(KÜS) § 13 lg 4, § 15 1 , § 7 lg 4 võlaõigusseaduse (VÕS) § 76, § 100, § 101, TsMS § 367.

Kohus mõistab kostjalt välja hageja kasuks:
-       võlgnevuse 575, 85 eurot (so põhivõlg 532, 72 eurot + viivis kuni 24.05.2016 43, 13
eurot),
-       viivise 25.05.2016-27.06.2016 (kaasaarvatud) 12, 58 eurot (arvestusega 0,07 x 532, 72
/ 100 = 0,37 x viivitatud päevade arvuga so 34 = 12, 58 eur0t);
-       viivise alates 28.06.2016 0,07% põhinõudest (532, 72 eurot) päevas kuni põhinõude
tasumiseni.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.
Hageja menetluskulud on riigilõiv 125 eurot ja õigusabikulud 216 eurot, dokumentaalse
tõendi saamise kulu 3 eurot.
Kohus mõistab kostjalt hageja kasuks menetluskulude katteks 344 eurot.

TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.



/allkirjastatud digitaalselt/

Piret Raik
Kohtunik




                                                                                                     3(3)
