                            KOHTUMÄÄRUS
                                erakorralise ettekande kohta

Kohus                             Pärnu Maakohus

Kohtunik                          Indrek Saar

Kohtuistungi sekretär             Aivi Meister

Kohtuistungi aeg                  04.aprill 2016.a.

Määruse tegemise aeg ja koht      04.aprill 2016.a., Rapla

Kriminaalasja number              1-14-9163

Kriminaalasi                      Tallinna Vangla Pärnu kriminaalhooldusosakonna Märjamaa
                                  esinduse kriminaalhooldusametnik Rein Merila erakorraline
                                  ettekanne Joosep Künnapi kohta.

Süüdimõistetu                     Joosep Künnap (isikukood 39403292051, elukoht xxxxxx
                                  maakond xxxxxxx vald xxxxxx xxxxx)

Kohaldatud menetlusnormid         KrMS §§ 387 lg 1, 427 lg 1, 428 lg 1 ja 2, 432 lg 3



RESOLUTSIOON

Mitte pöörata Joosep Künnapile Pärnu Maakohtu 01. detsembri 2014.a. otsusega mõistetud ja
üldkasuliku tööga asendatud vangistust täitmisele.

Määrus saata süüdimõistetule ja kriminaalhooldajale.

Edasikaebamise kord

Määruse peale võib süüdimõistetu esitada määruskaebuse Tallinna Ringkonnakohtule 15 päeva
jooksul, arvates määruse kuulutamisele järgnevast päevast. Määruskaebus tuleb esitada maakohtu
kaudu.

Asjaolud

Joosep Künnap on tunnistatud süüdi 01. detsembril 2014.a. Pärnu Maakohtu poolt kuriteos KarS §
215 lg 2 p 2 järgi ja karistatud vangistusega üks (1) aasta, mida vähendati KrMS § 238 lg 2 kohaselt
ühe kolmandiku võrra s.o kaheksa (8) kuuni. Seoses kahtlustatavana kinnipidamisega loeti
vangistusest viis (5) päeva kantuks ja vangistuse kandmata osaks jäi seitse (7) kuud ja
kakskümmend viis (25) päeva, mida KarS § 65 lg 2 kohaselt suurendati Pärnu Maakohtu poolt
14.jaanuaril 2013.a. mõistetud kolme (3) kuu ja kahekümne kaheksa (28) päevase vangistuse võrra
ja liitkaristuseks mõisteti vangistus üksteist (11) kuud ja kakskümmend kolm (23) päeva. Karistus
asendati 706 tunni üldkasuliku tööga, mille tegemise tähtajaks määrati kaks aastat arvates
kohtuotsuse jõustumisest.

Erakorralise ettekande kohaselt on Joosep Künnap hoidunud üldkasuliku töö tegemisest tahtlikult
kõrvale. 21.septembril 2015.a. arutas kohus kriminaalhooldaja eelmist erakorralist ettekannet, kuid
ei pidanud vangistuse täitmisele pööramist veel vajalikuks, sest J.Künnap andis lubaduse
üldkasulikku tööd nõuetekohaselt vastavalt ajakavale tegema hakata ja aega töötundide tegemiseks
on 08.detsembrini 2016.a. Pärast seda olukord aga ei muutunud. 2016.a. jaanuarikuus tegi J.Künnap
tööd 9 päeval kokku 72 tundi. Tegelikult oleks alates 21.septembrist 2016.a. kuni 14.märtsini
2016.a. pidanud olema töötatud 388 tundi ja ajakavades ette nähtud 179 tundi jäi tegemata. Kokku
on 706 töötunnist tehtud 202, kuid ajakava järgi peaks olema tehtud 420. Igal kohtumisel on
J.Künnap lubanud järgmisel päeval tööle minna, kuid on jätnud kas kokku lepitud ajal kohale
minemata või lahkunud juhendajale teatamata. Detsembris ja jaanuaris tegi kokku 96 tundi ja enne
seda alates 21.septembrist ainult 20 tundi. 02.veebruaril tegi J.Künnap 8 tundi ja 02.märtsil 3
tundi. Pärast seda ei ole J.Künnap tööd tegemas käinud. Kokku on tegemata 504 tundi ja tehtud
202. Ühes kuus peaks J.Künnap tegema 51 tundi. Kahel korral on J.Künnap unustanud tulemata
kriminaalhooldaja juurde registreerimisele. Neil põhjustel taotleb kriminaalhooldaja 504 tegemata
töötunni asendamist vangistusega.

J. Künnap võtab erakorralises ettekandes esitatu omaks, kuid vangistuse täitmisele pööramist ei
soovi. Ta kinnitab, et peab käima iga päev Tallinnas mitteametlikult tööl ja lubab asuda nüüdsest
kõigil ette nähtud päevadel üldkasulikku tööd tegema ja ette nähtud arvu töötunde ära teha. Töö
tegemise ajakavad on tal olemas ja Märjamaa Vallavalitsuse poolt on töö olnud alati tagatud.

Kohtu seisukoht

Kohus leiab, et erakorraline ettekanne on põhjendatud, sest J. Künnap on andnud oma käitumisega
aluse vangistus täitmisele pööramiseks. Kohus peab sellele vaatamata veel võimalikuks vangistust
täitmisele mitte pöörata ja anda J.Künnapile kui noorele inimesele võimalus elada vabaduses ja
üldkasuliku töö tegemisega vangistuse kandmist vältida. Järelejäänud tähtaja piires on võimalik
puuduolev hulk töötunde ära teha. J. Künnapile on teada, et käitumiskontrolli nõuete mittetäitmine
ja kriminaalhooldaja nõudmistega veelkordne mittearvestamine toob kaasa vangistuse täitmisele
pööramise.




(allkirjastatud digitaalselt)

Indrek Saar
Kohtunik
