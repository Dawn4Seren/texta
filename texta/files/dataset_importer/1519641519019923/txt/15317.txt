                                                                                4-16-3444




                       KOHTUMÄÄRUS

 Kohus                             Tartu Maakohus

 Määruse tegemise aeg ja koht      17. mai 2016. a Põlva

 Asja number                       4-16-3444

 Kohtunik                          Lembit Käis

 Kohtuistungi sekretär             Marve Alaver

 Menetlustoiming                   Politsei- ja Piirivalveameti Lõuna prefektuuri avalduse
                                   – Rainer Mandrele asenduskaristuse määramiseks –
                                   läbivaatamine
 Süüdlane                          Rainer Mandre (isikukood: 36907242742; elukoht:
                                   xxxxxxxxxxxxxx-xxx
                                   xxxxxxxxxxxxxxxxxxxxxxxxxxxxxxxxxxxxxxxxxxx)


 RESOLUTSIOON

 1. Jätta rahuldamata Politsei- ja Piirivalveameti Lõuna prefektuuri avaldus Rainer Mandrele
 Politsei- ja Piirivalveameti Lõuna prefektuuri 18.09.2013. a otsusega (väärteoasjas nr
 2650,13,001753) mõistetud rahatrahvi tasumata osa - 477,64 euro – asendamiseks.
 2. Määruse koopia saata sissenõudjale, süüdlasele ja kohtutäitur Jane Rumjantsevale.

 Edasikaebamise kord

 Määruse peale võib esitada määruskaebuse Võru kohtumajale (aadressil: Võru 12, 63308 Põlva)
 15 päeva jooksul alates selle teadasaamisest.

Avalduse sisu

PPA Lõuna prefektuuri 18.09.2013. a otsusega (väärteoasjas nr 2650,13,001753) tunnistati
Rainer Mandre süüdi liiklusseaduse § 224 lõike 2 järgi ning teda karistati rahatrahviga 210
trahviühikut, s.o 840 euroga.

PPA Lõuna prefektuuri 19.09.2013. a määrusega lükati Rainer Mandrele Lõuna prefektuuri
18.09.2013. a otsusega määratud rahatrahvi täitmisele pööramine edasi kuni 10.03.2014. a.
Rainer Mandre on mõistetud rahatrahvist ära tasunud 362,36 (840 – 477,64) eurot.
                                                                                    4-16-3444


Kuna süüdlane on pärast rahatrahvi täitmise tähtaja pikendamist tasunud rahatrahvi osaliselt
ning tal ei ole ka vara, millele sissenõuet pöörata, sellepärast taotleb sissenõudja süüdlasele
mõistetud ja tasumata rahatrahvi (477,64 eurot) asendamist arestiga.


Kohtu põhjendused

VTMS § 211 lg 3 sätestab, et kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kohtule esitatud maksekorralduse koopiast nähtub, et 17.05.2016. a on Rainer Mandre
tasunud 477,64 eurot Rahandusministeeriumi kontole nr EE891010220034796011 SEB
Pank (viitenumber 10220135226260) väärteoasjas nr 2650,13,001753 mõistetud rahatrahvi
katteks.

Arvestades asjaolu, et süüdlasele mõistetud rahatrahv on täielikult tasutud enne
asenduskaristuse kohaldamist, siis tuleb jätta sissenõudja avaldus rahuldamata.


/allkirjastatud digitaalselt/
Lembit Käis
kohtunik




                                                                                           2(2)
