                         KOHTUOTSUS
                              EESTI VABARIIGI NIMEL

Kohus                          Tartu Maakohus Tartu kohtumaja

Otsuse tegemise aeg ja koht    16. november 2016. a Tartus, Kalevi 1


Kriminaalasja number           1-16-9633


Kohtukoosseis                  kohtunik Rutt Teeveer

Kohtuistungi sekretär          Helju Rebane

Kriminaalasi                   RAIN VÄLJAOTS
                               süüdistus KarS § 4231 järgi kokkuleppemenetluses
Prokurör                       Lõuna Ringkonnaprokuratuuri abiprokurör Jüri Vissak

Süüdistatav                    Rain Väljaots

                               Elu- või asukoht ja aadress: XXX
                               Isikukood või sünniaeg: XXX
                               Kodakondsus: Eesti Vabariigi kodanik
                               Haridus: põhiharidus
                               Emakeel: eesti keel
                               Töökoht või õppeasutus: XXX
                               Karistatus: kriminaalkorras karistatud ei ole; väärtegude eest
                               karistatud 3 (kolmel) korral
                               Tõkend: tõkendit kohaldatud ei ole
Kaitsja                        kokkuleppel vandeadvokaat Ann Saar


RESOLUTSIOON
Süüdi tunnistada RAIN VÄLJAOTS KarS § 4231 järgi ja mõista karistuseks 5 (viis) kuud
vangistust.
KarS § 68 alusel arvestatakse karistusaja hulka 1 (üks) päev (19.10.2016), mille vältel Rain
Väljaots oli kahtlustatavana kinni peetud ja mõista kandmisele kuuluvaks karistuseks 4 (neli)
kuud ja 29 (kakskümmend üheksa) päeva vangistust.

KarS § 74 lg-te 1 ja 3 alusel määrata, et vangistus jäetakse tingimisi kohaldamata ning ei
pöörata täielikult täitmisele, kui Rain Väljaots ei pane 1 (ühe) aasta pikkuse katseaja jooksul
toime uut kuritegu ja täidab KarS § 75 lg-s 1 sätestatud käitumiskontrolli nõudeid.
KarS § 75 lg 1 p-de 1-6 kohaselt on Rain Väljaots kohustatud:
1) elama kohtu määratud alalises elukohas – XXX;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
 3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
 5) saama kriminaalhooldusametnikult eelneva loa elu-, töö- või õppimiskoha vahetamiseks;
 6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 75 lg 2 p 8 alusel määrata, et Rain Väljaots on käitumiskontrolli ajal kohustatud
osalema kriminaalhooldusametniku poolt määratud sotsiaalprogrammis.

Määrata Rain Väljaots katseajaks Tartu Vangla Kriminaalhooldusosakonna vastava talituse juhataja
poolt nimetatava kriminaalhooldusametniku järelevalve alla.

KarS § 78 p 1 alusel hakkab katseaeg kulgema kohtuotsuse kuulutamisest. Kontrollnõuded kuuluvad
kohaldamisele alates kohtulahendi jõustumisest.

KrMS §-de 175 lg 1 p-de 4, 9; § 179 lg 1 p 2, 180 lg 1, 3 alusel mõista Rain Väljaotsalt välja
menetluskulu järgmiselt:
       sundraha 322,50 eurot;
       määratud kaitsjale väljamakstav tasu summas 48 eurot.
KrMS § 180 lg 3, § 313 lg 1 p-de 7, 12 alusel määrata, et Rain Väljaotsal on õigus tasumisele
kuuluv menetluskulu tasuda vabatahtlikult 1 (ühe) aasta jooksul alates kohtuotsuse
jõustumisest.
Menetluskulu makseinfo
Menetluskulud 370,50 €
Maksetähtaeg 02.12.2017
Viitenumber 99916700082575
Selgitus Menetluskulud kriminaalasjas nr 1-16-9633
Saaja Maksu- ja Tolliamet
SEB PANK EE351010052031000004 SWEDBANK EE502200221014193355
NORDEA PANK EE401700017002872300 DANSKE BANK EE873300333499990003
Selgitus: Palume makse tegemisel kindlasti märkida summa juurde kuuluv viitenumber.
Menetluskulu on võimalik vabatahtlikult tasuda kohtuotsuses märgitud tähtajaks. Kui rahaline
kohustus pole täies ulatuses tähtaegselt tasutud suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega.

KOHTUOTSUSE PÕHIOSA


                                                                                            2
I Süüdistuse sisu
Kuriteo asjaolud: Rain Väljaotsa süüdistatakse selles, et tema isikuna, on kes on juhtinud kolmel
korral (26.05.2016, 30.05.2016 ja 04.06.2016) mootorsõidukit, omamata vastava kategooria mootor-
sõiduki juhtimise õigust,
    • juhtis 11.06.2016 kella 19:42 paiku Tartumaal Rõngu vallas Kirepi külas Jõhvi-Tartu-Valga
        maantee seitsmekümne esimesel kilomeetril suunaga Tartu poole mootorsõidukit (mopeedi)
        Aprilia SR50 reg nr XXX, omamata vastava kategooria mootorsõiduki juhtimise õigust;
    • juhtis 18.10.2016 kella 23:25 paiku Tartumaal Rõngu vallas Kõdukülas Rõngu-Otepää-
        Kanepi maantee esimesel kilomeetril suunaga Rõngu poole mootorsõidukit BMW reg nr
        XXX, omamata vastava kategooria mootorsõiduki juhtimise õigust.
Rain Väljaots rikkus kuriteo toime panemise ajal kehtinud Liiklusseaduse § 90 lg 1 nõuet, mille
kohaselt ei tohi mootorsõidukit juhtida isik, kellel ei ole vastava kategooria või alamkategooria
mootorsõiduki juhtimisõigust.
Kuriteo kvalifikatsioon: Sellega pani Rain Väljaots toime mootorsõiduki juhtimise
juhtimisõiguseta isiku poolt, kui see on toime pandud süstemaatiliselt, so KarS § 4231 järgi
kvalifitseeritava kuriteo.
Kuriteoga tekitatud kahju laad ja suurus: kahju ei ole, tsiviilhagi ei ole.
Karistuse liik ja määr:
KarS § 4231 järgi ettenähtud kuriteo toimepanemise eest nõuab prokurör kohtus süüdistatavale
karistuseks 5 (viis) kuud vangistust.
Karistusseadustiku § 68 alusel arvestatakse karistusaja hulka 1 (üks) päev (19.10.2016), mille vältel
Rain Väljaots oli kahtlustatavana kinni peetud, seega jääb kandmisele kuuluvaks karistuseks 4 (neli)
kuud ja 29 (kakskümmend üheksa) päeva vangistust.
Lähtudes KarS §-st 74 lg 1 ei pöörata mõistetud vangistust täielikult täitmisele, kui Rain Väljaots ei
pane 1 (ühe) aasta pikkuse katseaja jooksul toime uut kuritegu ja täidab talle KarS §-s 75 sätestatud
käitumiskontrolli ajaks pandud kontrollnõudeid ning kohustusi:
    • elab kohtu määratud alalises elukohas;
    • ilmub kriminaalhooldaja määratud ajavahemike järel kriminaalhooldusosakonda regist-
        reerimisele;
    • allub kriminaalhooldaja kontrollile oma elukohas ning esitab talle andmeid oma kohustuste
        täitmise ja elatusvahendite kohta;
    • saab kriminaalhooldusametnikult eelneva loa elukohast lahkumiseks Eesti territooriumi piires
        kauemaks kui viieteistkümneks päevaks;
    • saab kriminaalhooldusametnikult eelneva loa elu-, töö- või õppimiskoha vahetamiseks;
    • saab kriminaalhooldusametnikult eelneva loa Eesti territooriumilt lahkumiseks ja väljaspool
        Eesti territooriumi viibimiseks.
KarS § 75 lg 2 p 8 alusel, arvestades kuriteo toimepanemise asjaolusid ning süüdlase isikut, määrata,
et Rain Väljaots on käitumiskontrolli ajal kohustatud osalema kriminaalhooldusametniku poolt
määratud sotsiaalprogrammis.
Süüdistatava poolt hüvitatavad kriminaalmenetluse kulud:
    • Riigi õigusabi tasu – 48 (nelikümmend kaheksa) eurot;
    • Vastavalt kokkuleppele on 50% kohtumenetluses süüdimõistva kohtuotsuse korral KrMS §
        179 lg 1 p 2 järgi kohtuotsusega kaasnevast sundrahast 645 (kuussada nelikümmend viis)
        eurot ehk 322 (kolmsada kakskümmend kaks) eurot ja 50 senti, arvesse võttes R.Väljaotsa
        resotsialiseerumisväljavaateid, põhjendatud jätta KrMS § 180 lg 3 alusel riigi kanda.
        Vastavalt kokkuleppele tuleb R.Väljaotsal riigi õigusabi tasu 48 (nelikümmend kaheksa)
        eurot ja pool sundrahast 322 (kolmsada kakskümmend kaks) eurot ja 50 senti ära tasuda 1
        (ühe) aasta jooksul arvates kohtuotsuse jõustumisest.

II Kohtu seisukoht kokkuleppe osas


                                                                                             3
Kokkulepe oli süüdistatavale arusaadav ja ta jäi kohtus selle juurde. Prokurör ja kaitsja jäid sõlmitud
kokkuleppe juurde.

Kohus, tutvunud kriminaaltoimiku materjalidega ja kuulanud ära süüdistatava, kaitsja ja prokuröri
seisukohad, leiab, et süüdistatava, tema kaitsja ja prokuröri vahel on sõlmitud kokkulepe järgides
KrMS §-de 239-245 sätteid. Kohus on veendumusel, et süüdistatav on sõlminud kokkuleppe oma
tõelise tahte kohaselt. Kriminaalasjas kogutud tõendid annavad aluse Rain Väljaots süüdi tunnistada
KarS § 4231 järgi ja mõista talle karistus vastavalt kokkuleppele.

III Kohtu seisukoht menetluskulu osas
KrMS § 180 lg 1 sätestab, et süüdimõistva kohtuotsuse korral hüvitab menetluskulud süüdimõistetu.
Käesolevas kriminaalasjas tuleb süüdimõistetult välja mõista menetluskulud vastavalt kokkuleppes
kajastatule. KrMS § 180 lg 3 alusel on põhjendatud anda vastavalt kokkuleppele Rain Väljaotsale
võimalus tasuda menetluskulu 1 aasta jooksul kohtuotsuse jõustumisest arvesse võttes tema
majanduslikku olukorda.



/allkirjastatud digitaalselt/
Rutt Teeveer
Kohtunik




                                                                                              4
