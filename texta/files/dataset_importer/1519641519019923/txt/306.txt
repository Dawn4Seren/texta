                                                              Kriminaalasi nr 1-16-10856




                         KOHTUOTSUS
                              EESTI VABARIIGI NIMEL




Kohus                          Pärnu Maakohus
Otsuse tegemise aeg ja koht    21. detsember 2016.a., Kuressaare kohtumaja

Kriminaalasja number           1-16-10856 (16274000223)

Kohtukoosseis                  Kohtunik Kristel Pedassaar

Kohtuistungi sekretär          Häli Altmets
                               Imre Malviste süüdistusasi kuriteos Karistusseadustiku
Kriminaalasi                   (KarS) § 169 järgi avalikul              kohtuistungil
                               kokkuleppemenetluses

Prokurör
                                Agnes Ollema-Barndõk


Süüdistatav
                               IMRE MALVISTE, ik.37912210022



Kaitsja                        Süüdistatava taotlusel vandeadvokaat Eve Grass

RESOLUTSIOON

1. Süüdi tunnistada Imre Malviste kuriteos KarS § 169 järgi ja mõista karistuseks
vangistus viis (5) kuud.

2. KarS § 73 alusel jätta Imre Malvisteile mõistetud vangistuslik karistus
kohaldamata tingimisi katseajaga kaheksateist (18) kuud.

3. Katseaeg hakkab kulgema kohtuotsuse kuulutamisest, so. 21. detsembrist 2016.a.

Mõistetud karistust ei pöörata täielikult või osaliselt täitmisele, kui Imre Malviste ei
pane kohtu poolt määratud katseajal toime uut tahtlikku kuritegu ning KarS §-i 73
lõigetest 4 ja 5 ei tulene teisiti.
Kui süüdimõistetu paneb katseajal toime uue kuriteo, mille eest teda karistatakse
vangistusega, mõistetakse liitkaristus vastavalt käesoleva seadustiku § 65 lõikes 2

    1                                                                                 1
                                                               Kriminaalasi nr 1-16-10856
 sätestatule.
 Kui uus kuritegu pandi toime ettevaatamatusest, võib kohus uuesti kohaldada
 liitkaristusest tingimisi vabastamist. Kui uus kuritegu pandi toime tahtlikult, võib
 kohus uuesti kohaldada liitkaristusest tingimisi vabastamist koos käitumiskontrolliga,
 allutades süüdlase elektroonilisele valvele KrMS § 75 lg 2 punktis 9 sätestatud korras.
 Vangistuse täitmisele pööramise korral võib kohus asendada selle üldkasuliku tööga
 KarS §-s 69 sätestatud korras.

 4. Imre Malviste suhtes tõkendit ei ole kohaldatud.

 5. Välja mõista Imre Malvistelt riigituludesse kriminaalmenetluse kulud:
 - sundraha 645,00 eurot;
 -kaitsjatasu 96,0 eurot;
 kokku menetluskulu 741,00 eurot.

 Imre Malvisteil tuleb tasuda riigi kasuks välja mõistetud menetluskulu (sundraha)
 Maksu- ja Tolliameti a/a nr: EE351010052031000004 SEB Pank AS-is või a/a nr:
 EE502200221014193355 Swedbank AS-is või a/a nr: EE401700017002872300 Nordea
 Bank Finland PLC Eesti filiaalis või a/a nr: EE873300333499990003 Danske Bank AS
 Eesti   filiaalis, kohustuslik     on     märkida   maksekorraldusele  viitenumber
 „99916700093140“. Selgituseks märkida: menetluskulu, Imre Malviste , kr asi 1-16-
 10856.
 Nõuded menetluskulu tasumise osas loetakse nõuetekohaselt täidetuks, kui isik tasub
 temalt väljamõistetud menetluskulu ühe kuu jooksul lahendi jõustumisest või
 kohtuotsusega määratud korras. Kui menetluskulu ei ole tasutud seadusega
 ettenähtud tähtajal või kohtuotsusega määratud tähtajal saadetakse kohtuotsus
 kohtutäiturile täitmiseks täitemenetluse seadustikus kehtestatud korras ning lisandub
 kohtutäituri tasu. Kui nõude tasub teine isik, siis selgitusse lisada, kelle eest nõue
 tasutakse.

 Edasikaebamise kord
 Apellatsiooni ei saa esitada kokkuleppemenetluses tehtud kohtuotsuse peale, välja
 arvatud juhul, kui tegemist on KrMS 9. peatüki 2. jao sätete või § 339 lõike 1
 rikkumisega (KrMS § 318 lg 3 p 4). Süüdistatav ja kaitsja võivad esitada
 kokkuleppemenetluses tehtud kohtuotsuse peale apellatsiooni ka juhul, kui
 kokkuleppes kirjeldatud tegu ei ole kuritegu, see on karistusseadustiku järgi
 ebaõigesti kvalifitseeritud või kui süüdistatavale on kuriteo eest mõistetud karistus,
 mida seadus selle eest ette ei näe (KrMS § 318 lg 4).
 Apellatsioon esitatakse kirjalikult Tallinna Ringkonnakohtule 15 päeva jooksul
 arvates kohtuotsuse kuulutamisest. Apellatsiooni võib kohtule esitada ka faksi teel.
 Apellatsioon jäetakse läbi vaatamata ja tagastatakse kohtumääruse alusel, kui
 apellatsioonitähtaeg on mööda lastud.
 Kriminaalmenetluse kulude hüvitamise otsustuse võib vaidlustada kohtuotsusest
 eraldi, esitades selles osas määruskaebuse Pärnu Maakohtu Kuressaare kohtumajja
 15 päeva jooksul kohtuotsuse kuulutamisest.




Süüdistus.


     2                                                                                2
                                                                     Kriminaalasi nr 1-16-10856
IMRE MALVISTE’ et süüdistatakse selles, et tema isikuna, kellelt Pärnu Maakohtu Rapla
kohtumaja mõistis oma 26.01.2007 kohtuotsusega välja tema XX.XX.XXXX sündinud poja
A.M ja XX.XX.XXXX sündinud tütre V.M ülalpidamiseks igakuise elatusraha mõlemale
lapsele à 1800 krooni kuus alates elatishagi esitamisest, s.o alates 20.11.2006, millist summat
Pärnu Maakohtu Rapla kohtumaja suurendas oma 29.08.2008 kohtuotsusega ning mõistis
A.M ja V.M ülalpidamiseks mõlemale lapsele välja elatise summas à 2500 krooni kuus alates
09.06.2008 ning millist summat Pärnu Maakohtu Kuressaare kohtumaja omakorda suurendas
17.08.2016 kohtuotsusega ning A.M ja V.M ülalpidamiseks mõistis kohus mõlemale lapsele
alates hagi esitamise kuupäevast välja elatise, mis on pool Vabariigi Valitsuse kehtestatud
kuupalga alammäärast, mis käesoleval ajal on 215 eurot kuus, s.o alates 17.05.2016 A.M
summas 215 eurot kuus kuni täisealiseks saamiseni XX.XX.XXXX ja alates 17.05.2016 V.M
summas 215 eurot kuus kuni täisealiseks saamiseni XX.XX.XXXX A.M arveldusarvele nr
XXXXXXXXXXXX XXXX Pangas, hoidub jätkuvalt ja teadvalt kõrvale oma nooremale kui
kaheksateistaastasele lapsele kohtu poolt väljamõistetud igakuise elatusraha maksmisest,
millise tegevusega rikub oma lapse ülalpidamise kohustust sellega, et varjab kohtutäituri ja
lapse ema eest oma töökohti ja faktilisi sissetulekuid ning eeltooduga seoses on kohtutäituri ja
kannatanu N.M andmetel Imre Maviste elatise võlgnevus N.M ees seisuga 01.08.2013, mil
N.M koos lastega kolis Eesti Vabariigist ära elama XXXX Vabariiki kokku summas XXXX
eurot.

Sellise jätkuva tegevusega Imre Malviste, hoidudes vanemana teadvalt kõrvale oma
nooremale kui kaheksateistaastasele lapsele kohtu poolt väljamõistetud igakuise
elatusraha maksmisest, pani toime lapse ülalpidamise kohustuse rikkumise, s.o KarS §
169 järgi kvalifitseeritava kuriteo.


Prokuröri poolt kohtus Imre Malvistele nõutud karistus: KarS § 169 ettenähtud kuriteo
toimepanemise eest nõuab prokurör kohtus süüdistatavale karistuseks vangistust viis (5)
kuud. KarS § 73 alusel jätta karistus kohaldamata tingimisi katseajaga 18 kuud. Mõistetud
karistust ei pöörata täielikult või osaliselt täitmisele, kui ta ei pane kohtu poolt määratud
katseajal toime uut tahtlikku kuritegu ning käesoleva paragrahvi lõigetest 4 ja 5 ei tulene
teisiti.

Süüdistatav Imre Malviste andis kohtus ütlusi, et saab kokkuleppest aru ja nõustub sellega.
Karistuse iseloom ja olemus on arusaadavad.

Prokurör ja kaitsja jäid kohtus kokkuleppe juurde.

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid
asjaolusid ei esine. Kokkulepe on sõlmitud süüdistatava vabal tahtel ja on talle arusaadav.
Kokkulepe sõlmiti kaitsja juuresolekul. Kohus tunnistab Imre Malviste süüdi KarS § 169
järgi ning mõistab temale kokkuleppes kokkulepitud karistuse. Kokkulepitud karistus jääb
KarS § 169 sanktsiooni piiresse. KarS § 56 alusel karistuse mõistmisel kohtu poolt
arvestatakse karistust kergendavaid ja raskendavaid asjaolusid. Imre Malviste karistust
kergendavad ja karistust raskendavad asjaolud puuduvad.
Tõkend- ei ole kohaldatud.

Kuriteoga tekitatud kahju laad ja suurus: Imre Malviste elatise võlgnevus seisuga
01.08.2013 N.M ees on XXXX eurot /tl 3-4/, mis on hüvitamata /tl 28/, kuid kuna elatise
sissenõuete osas toimub iseseisev täitemenetlus kohtutäituri menetluses olevas täiteasjas ning
Imre Malviste on kohustatud täitma temale kohtuotsustega pandud kohustusi tasuda oma
      3                                                                                       3
                                                                   Kriminaalasi nr 1-16-10856
alaealistele lastele elatist, siis tuleb tal ka elatise võlgnevus jätkuvalt tasuda kohtutäituri
kaudu.

Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
- Sundraha. Vastavalt KrMS § 175 lg 1 p 9 on menetluskuluks süüdimõistva otsusega
kaasnev sundraha. KrMS § 179 lg 2 kohaselt, kui isiku suhtes tehakse süüdimõistev
kohtuotsus karistusseadustiku mitme paragrahvi järgi, tuleb tal maksta sundraha, mis
vastab raskeima kuriteo astmele. Süüdimõistetu poolt toime pandud kuritegu on II
raskusastme kuritegu (KarS § 4 lg 3). Sundraha suuruseks KrMS § 175 lg1 p 9, 179
kohaselt on II raskusastme kuriteos süüdimõistmise korral 1,5 palgaalammäära. Palga
alammääraks on alates 01.01.2016.a. 430.00 eurot ning seega on sundraha suuruseks
1,5x430 eurot = 645 EUR-i.
- Määratud kaitsjale makstud tasu on vastavalt KrMS § 175 lg 1 p 4 menetluskulu mis
KrMS § 180 lg1 alusel kuulub väljamõistmisele süüdistatavalt. Imre Malvistele riigi
õigusabi korras määratud kaitsja taotluse alusel on kaitsjale arvestatud kohtueelses ja
kohtulikus menetluses tasu kokku 96,00 eurot (sisaldab käibemaksu), mis kuulub
süüdistatavalt riigituludesse väljamõistmisele.


/allkirjastatud digitaalselt/
Kristel Pedassaar
Kohtunik




      4                                                                                     4
