                                                             Kriminaalasi nr. 1-16-6281




                       KOHTUOTSUS
                              EESTI VABARIIGI NIMEL




Kohus                              Harju Maakohus Liivalaia Kohtumaja
Otsuse tegemise aeg ja koht        31.10.2016.a. Tallinnas

Kohtunik                           Aime Ivanson
Rahvakohtunikud                    Triina Utt ja Maren Urb
Sekretär                           Maire Viksi
Prokurör                           Ainar Koik
Kaitsja                            Küllike Namm

Süüdistatav                        Risto Algre, isikukood 37804200334
                                   Kriminaalkorras varem karistamata
                                   Elukoht: XXXX
                                   Töökoht: XXXX OÜ juhatuse liige

Süüdistus                          KarS § 274 lg 1 järgi
Menetluse liik                     kokkuleppemenetlus
Kriminaalasja nr.                  16230102855


RESOLUTIIVOSA
Süüdi mõista Risto Algre KarS § 274 lg 1 järgi ja karistada vangistusega 3 aastat ja 6
kuud.

KarS § 68 lg 1 kohaselt arvata karistuse hulka kahtlustatavana kinnipidamise ja
vahistamise aeg 12.06.2016 kuni 06.09.2016.a., s.o. 2 kuud ja 25 päeva, kandmata karistus
vangistus 3 aastat 3 kuud ja 5 päeva.

KarS § 73 lg 1, 3 alusel jätta mõistetud karistus täielikult täitmisele pööramata, kui Risto
Algre ei pane 3-aasta 6-kuulise katseaja jooksul toime uut tahtlikku kuritegu.

KarS § 78 p 1 alusel hakkab katseaeg kulgema kohtuotsuse kuulutamisest, s.o
31.10.2016.a.

Tõkend – kautsjon – tühistada kohtuotsuse jõustumisel ja kautsjon summa 10 000 eurot
(makstud   06.09.2016.a.)   tagastada    XXXX(ik      XXXX)      arvelduskontole  nr
XXXXXXXXXXXXXXkohtuotsuse jõustumisel.

Mõista Risto Algre KrMS § 301 alusel õigeks KarS § 118 lg 1 p 1, 2 -§ 25 lg 1,2 järgi seoses
prokuröri loobumisega süüdistusest.
Asitõend
CD-plaadid salvestistega (asuvad kriminaaltoimiku juures) - jätta KrMS § 126 lg 3 p 1 alusel
kriminaalasja juurde.

Kriminaalmenetluse kulud
Välja mõista Risto Algrelt riigituludesse KrMS § 175 lg 1 p. 9 alusel sundraha- 645 eurot

Sundraha tasuda ühe kuu jooksul alates kohtuotsuse jõustumisest.
KrMS § 159 lg 3 kohaselt makseinfo (kontode ja viitenumbriga) menetluskulu tasumiseks
edastatakse Risto Algrele eraldi dokumendina.

Edasikaebe kord
Kohtuotsuse peale võib esitada apellatsiooni juhul, kui tegemist on KrMS 9.peatüki 2. jao sätete
või § 339 lõike 1 rikkumisega. Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on KarS-i järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb Harju Maakohtu Liivalaia Kohtumajale kirjalikult
teatada 7 (seitsme) päeva jooksul alates kohtuotsuse kuulutamisest.
Apellatsioon esitatakse Tallinna Ringkonnakohtule kirjalikult 15 (viieteistkümne) päeva jooksul
alates kohtuotsuse avalikult teatavaks tegemisest.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb             Harju Maakohtu Liivalaia
Kohtumajale kirjalikult teatada 7 (seitsme) päeva jooksul alates kohtuotsuse kuulutamisest.

Süüdistus
Risto Algre pani toime vägivalla kasutamise võimuesindajate vastu seoses nende
ametikohustuste täitmisega, mis seisnes alljärgnevas :
12.06.2016.a. kella 02.25 paiku Tallinnas Vana-Viru tn 14 juures paigutasid politsei
vormiriietust ja helkurveste kandnud ja oma ametikohustusi täitnud patrullpolitseinikud XXXX
ja XXXX politseibussi R.Algrega sel ööl ühes seltskonnas ja Venus Club´is viibinud XXXX ,
kes avaldas politseitöötajate sellisele ametikohustuste täitmisele vägivalla kasutamisega aktiivset
füüsilist vastupanu – ta takistas politseibussi tagaluugi sulgemist ja püüdis ennast vabaks
rabeleda ja vehkis jalgadega. Seejuures oli XXXX agressiivselt käitunud juba samal ööl
eelnevalt Venus Club´is ning nimetatud klubi turvameeste poolt kinni peetud ja klubi turvaruumi
paigutatud ning XXXX ja XXXX asusid teda sealt edasi toimetama esmalt politseibussi ja
seejärel politseiasutusse.
R.Algre liikus politseibussi toimetatavale ja politseitöötajatele vastupanu osutavale XXXX
lähemale, samal ajal ta ka salvestas oma mobiiltelefoniga XXXX toimuvat ning seejärel lõi
R.Algre sobival hetkel rusikaga XXXX näo suunas, tabades XXXX kaitsereaktsiooni tõttu tema
näo asemel vastu tema õlga, millega ta tekitas XXXX füüsilist valu.
Seejärel lõi R.Algre demonstratiivselt, teades väga hästi toimuvat jälgivast rahvahulgast, löögiks
hoogu võttes, ootamatult ja väga tugevajõuliselt XXXX rusikaga näkku, mille tagajärjel XXXX
paiskus sõiduteele kõvale pinnasele istuli. R.Algre rusikalöök oli seejuures sedavõrd tugev, et tõi
kaasa XXXX kahe esihamba kohese väljalöömise ja veel kolme esihamba tugeva liikumise koos
igeme deformatsiooniga ja hilisemalt ka nende kolme hamba meditsiinilisel näidustusel
eemaldamise vajaduse, samuti põhjustas see rusikalöök XXXX teadvusekaotuse ning löögi
tagajärjel tekkis XXXX alahuulele ka 1,5cm pikkune haav.
Edasi läks R.Algre koheselt istuli paiskunud ja korraks teadvuse kaotanud XXXX juurde ja lõi
teda löökideks hoogu võttes veel kolmel korral jalgadega keha piirkonda ning XXXX vajus
nende löökide tagajärjel pikali külili asendisse. Seejärel ümbritsevate inimeste sekkumise ja tema
                                                                                                 2
edasise ründe takistamise tõttu oli R.Algre sunnitud katkestama XXXX ründamise ja ta põgenes
lamama jäänud XXXX vähimalgi määral hoolimata sündmuskohalt.
Kirjeldatud käitumisega ehk politseiametnikest võimuesindajate XXXX ja XXXX vastu seoses
nende ametikohustuste täitmisega füüsilise vägivalla kasutamisega pani Risto Algre toime KarS
§ 274 lg 1 järgi kvalifitseeritava kuriteo.

Kokkulepe
Süüdistatava, kaitsja ja prokuröri vahel sõlmitud kokkuleppe kohaselt on süüdistatava Risto
Algre karistuseks KarS § 274 lg 1 järgi vangistus 3 aastat 6 kuud. Vastavalt KarS § 68 lg 1
arvata karistuse hulka kahtlustatavana kinnipidamise ja vahistamise aeg 12.06.2016 kuni
06.09.2016, s.o 2 kuud 25 päeva, ära kandmata vangistus on seega 3 aastat 3 kuud 5 päeva, mida
KarS § 73 lg 1, 3 alusel ei pöörata täielikult täitmisele kui Risto Algre ei pane 3-aasta 6-kuulise
katseaja kestel toime uut tahtlikku kuritegu.
Risto Algre kautsjon summas 10 000 eurot tuleb kohtuotsuse jõustumisel tagastada vastavalt
KrMS § 135 lg 7 p-le 1 XXXX arvelduskontole nr XXXXXXXXXXXXXX(sellelt kontolt ka
tasuti kautsjonisumma).
Kannatanute tsiviilhagid on täielikult hüvitatud.
Kriminaalmenetluse kuluks on sundraha 645 eurot, mille Risto Algre on valmis kohtuotsuse
jõustumisel koheselt tasuma.
31.10.2016.a. kohtuistungil ringkonnaprokurör loobus Risto Algre suhtes süüdistusest KarS §
118 lg 1 p 1, 2 -§ 25 lg 1,2 järgi.


Kohus juhindub KrMS § 248 lg 1 p. 5.


(digitaalselt allkirjastatud)
Aime Ivanson
Kohtunik


(digitaalselt allkirjastatud)
Triina Utt
Rahvakohtunik


(digitaalselt allkirjastatud)
Maren Urb
Rahvakohtunik




                                                                                                 3
