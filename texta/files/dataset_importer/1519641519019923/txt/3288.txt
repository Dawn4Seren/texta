                         KOHTUMÄÄRUS
 Kohus                         Viru Maakohus

 Määruse tegemise aeg ja       08.11.2016, Rakvere kohtumaja
                               Videokohtuistungi toimumise aeg 31.10.2016
 koht
 Kohtuasja number              1-16-3277

 Kohtunik                      Tiit Kullerkupp

 Kohtuistungi sekretär         Merle Kaegas

 Kaitsja                       Gerda-Johanna Pello

 Kohtuasi                      Viru Vangla materjalid Kalmer Martõnovi elektroonilise
                               valve kohaldamisega vangistusest tingimisi enne tähtaega
                               vabastamiseks

 Süüdimõistetu                 Kalmer Martõnov, isikukood 39008125218, viibimiskoht:
                               Viru Vangla; vabanemisjärgne elukoht: xxxx

                               Karistuse kandmise algus 06.06.2016 ja lõpp 31.05.2017


RESOLUTSIOON

Vabastada Kalmer Martõnov temale Viru Maakohtu 20.04.2016 otsusega nr 1-16-3277
mõistetud karistuse kandmisest tingimisi enne tähtaega elektroonilise valve
kohaldamisega koos tema allutamisega käitumiskontrollile.

Vastavalt KarS § 751 lg 3 p 1 määrata Kalmer Martõnovi elektroonilise valve pikkuseks
2 (kaks) kuud.

Vastavalt KarS § 76 lg 5, § 78 p 2 määrata Kalmer Martõnovile katseaeg alates käesoleva
kohtumääruse jõustumisest kuni 31.05.2017, allutades Kalmer Martõnov katseajaks
kriminaalhooldaja käitumiskontrollile.

Kohustada Kalmer Martõnovit katseajal järgima KarS § 75 lg 1 p-des 1-6 sätestatud
kontrollnõudeid:
    elama kohtu määratud alalises elukohas – xxxx
    ilmuma kriminaalhooldaja määratud ajavahemike järel kriminaalhooldus-
      osakonda registreerimisele;
    alluma kriminaalhooldaja kontrollile oma elukohas ning esitama talle andmeid
      oma kohustuste täitmise ja elatusvahendite kohta;


                                                                                        1
    saama kriminaalhooldusametnikult eelneva loa elukohast lahkumiseks Eesti
     territooriumi piires kauemaks kui viieteistkümneks päevaks;
    saama kriminaalhooldusametnikult eelneva loa elu-, töö- või õppimiskoha
     vahetamiseks;
    saama kriminaalhooldusametnikult eelneva loa Eesti territooriumilt lahkumiseks
     ja väljaspool Eesti territooriumi viibimiseks.

Kohustada Kalmer Martõnovit katseajal järgima KarS § 75 lg 2 p 2, 21, 4, 8, 9 sätestatud
järgmisi lisakohustusi:
    mitte tarvitama alkoholi;
    mitte omama või tarvitama narkootilisi või psühhotroopseid aineid;
    asuma tööle või võtma end Töötukassas arvele 2 (kahe) nädala jooksul vangistusest
      vabanemisest alates;
    osalema kriminaalhooldaja poolt määratud sotsiaalabiprogrammis;
    alluma elektroonilisele valvele, olles selleks eelnevalt nõusoleku andnud.

Määrata Kalmer Martõnov kriminaalhooldusele Viru Vangla kriminaalhooldusosakonna
juhataja määratud kriminaalhooldusametniku järelevalve alla.

Vastavalt KarS § 751 lg 4 hakkab elektroonilise valve tähtaeg kulgema päevast, kui
elektroonilise valve seade kinnitatakse süüdimõistetu keha külge.

Vabastada Kalmer Martõnov karistuse kandmisest Viru Vanglas peale käesoleva
kohtumääruse jõustumist.

Välja mõista Kalmer Martõnovilt menetluskuluna riigituludesse 199.20 eurot kaitsetasu
vandeadvokaadi abi Gerda-Johanna Pello poolt õigusabi osutamise eest.

Menetluskulud tuleb tasuda 30 päeva jooksul käesoleva kohtumääruse jõustumisest
arvates Maksu- ja Tolliameti arveldusarvele SEB Pank EE351010052031000004,
Swedbank EE502200221014193355, Nordea Pank EE401700017002872300, Danske Bank
EE873300333499990003, viitenumbriga 99916700029347 ning selgitusse märkida
„Kalmer Martõnov, 1-16-3277, menetluskulu“. Kui rahalised nõuded pole täies ulatuses
tähtaegselt tasutud, suunatakse nõuded kohtutäiturile täitemenetlusse täitemenetluse
seadustikus sätestatud korras.

Välja mõista riigieelarve selleks otstarbeks eraldatud vahenditest Advokaadibüroo LMP
kasuks 199.20 eurot (sh käibemaks 20%) vandeadvokaadi abi Gerda-Johanna Pello poolt
süüdimõistetu Kalmer Martõnovi kaitsjana riigi õigusabi korras osutatud õigusabi eest.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

Kohtumääruse väljatrükk saata Viru Vanglale, Kalmer Martõnovile, kaitsjale ja
prokurörile.




Asjaolud



                                                                                      2
Viru Vangla esitas 27.09.2016 Viru Maakohtule materjalid kinnipeetava Kalmer Martõnovi
elektroonilise valve kohaldamisega vangistusest tingimisi enne tähtaega vabastamiseks.

Viru Maakohtu 20.04.2016 otsusega tunnistati Kalmer Martõnov süüdi KarS § 215 lg 2 p 1, §
424 ja § 4231 järgi ning KarS § 63 lg 1, § 64 lg 1 ja § 68 lg 1 alusel mõisteti karistuseks 11 kuud
ja 25 päeva. Karistuse kandmise alguseks luges kohus Kalmer Martõnovi karistuse kandmisele
saabumise aega, s.o 06.06.2016.

Kinnipeetavat on kriminaalkorras karistatud 3-l korral ning reaalset vanglakaristust kannab isik
kolmandat korda. 01.08.2016 paigutati kinnipeetav Viru Vangla Avavanglaosakonda.
Vangistuse jooksul on isik töötanud majandustöödel. Kinnipeetaval puuduvad
distsiplinaarkaristused.

Isik asuks vabanemisjärgselt elama eramusse aadressil xxxx, mille omanikuks on kinnipeetava
ema M P. Antud eramu vastab elektroonilise valve kohaldamise tingimustele. Eramus elavad
igapäevaselt kinnipeetava ema ja vend K M, kes on andnud omapoolsed kirjalikud nõusolekud,
et isik saaks võimaliku enne tähtaegse vabanemise korral koos elektroonilise valvega asuda
elama antud elukohta. Isikul ei ole põhiharidust, kuid tema sooviks on omandada põhiharidus
ja eriala xxxx.

Kinnipeetaval on oskused järgmistes töövaldkondades – siseviimistlustööd, metsatööd ja
farmitööd. Vangla iseloomustusest nähtuvalt tagaks xxxx juhataja A H isikule vabanemisjärgse
töökoha, kui kinnipeetav ise oleks sellest huvitatud.

Isiku suhted perekonnaga on head. Kinnipeetava perekonda kuulub ka kriminaalkorras
karistatud vend, kellega koos kinnipeetav pani toime kuriteo. Vangla hinnangul on isik
mõjutatav ning paneb kuritegusid toime teiste inimeste survel.

Kuritegude toimepanemise soodusteguriks on alkoholi tarvitamine. Kinnipeetav peab alkoholi
tarvitamist enda puhul probleemiks, kuid tal on olemas motivatsioon alkoholi mitte tarbida, sest
tema elukaaslasel on sündimas laps. Narkootikumide tarvitamise osas ohtlikkus ja risk puudub
– isik on proovinud narkootikume, kuid ei tarvita neid.

Kinnipeetav on impulsiivne, tegutseb tunnete ajel ning ei mõtle tegude tagajärgedele. Isik
suudab teatud määral mõista teiste inimeste arvamusi, kuid ta ei suuda ennast panna täielikult
teiste inimeste olukordadesse. Ühtlasi on isik korduvalt rikkunud kriminaalhoolduse nõudeid
(tarbis alkoholi). Tulevikueesmärgid on isikul seotud lapse sünniga ning elukaaslasega ühise
kodu rajamisega.

Kinnipeetava ohtlikkus seisneb vangla hinnangul mootorsõiduki juhtimises joobeseisundis ning
oht on suur, kui isik jätkab alkoholi tarvitamist. Uue üldise korduva kuriteo toimepanemise
tõenäosus järgmise 2 aasta jooksul on 25 % ning uue vägivaldse kuriteo toimepanemise
tõenäosus järgmise 2 aasta jooksul on 30 %. Arvestades kinnipeetava ohtlikkuse taset ning uue
kuriteo toimepanemise tõenäosust toetab vangla Kalmer Martõnovi tingimisi enne tähtaega
vabastamist.

Vangla teeb ettepaneku määrata isikule katseaeg ja käitumiskontroll pikkusega kuni karistusaja
lõpuni, s.o kuni 31.05.2017. Käitumiskontrolli ajaks teeb vangla ettepaneku kohustada isikut
täitma KarS § 75 lg 2 p-des 2, 21,4, 8, 9 sätestatud lisakohustusi. Elektroonilise valve pikkuseks
teeb vangla ettepaneku 2 kuud.

Prokuratuuri seisukoht

                                                                                                 3
Viru Maakohtule edastatud seisukohas avaldab prokurör, et ei soovi osa võtta kinnipeetava
tingimisi enne tähtaega vangistusest vabastamise küsimuse arutamisest. Prokuratuur ei seisa
vastu kinnipeetava tingimisi enne tähtaega vangistusest vabastamisele.

Kinnipeetava käitumine vanglas – distsiplinaarkaristuste puudumine, majandustöödel
töötamine, avavanglaosakonnas paiknemine – viitab sellele, et isik on teinud jõupingutusi
õiguskuuleka elu suunas. Ühtlasi võib vangla iseloomustuse põhjal hinnata kinnipeetava
käitumist laitmatuks. Antud juhul oleks vangistusest tingimisi vabastamise efektiivsus suurem
karistuse kandmisest lõpuni vanglas. Karistusaja lõpuni saaks kestva käitumiskontrolli aja
jooksul kinnipeetaval jätkuvalt maandada uute kuritegude toimepanemise riski ja süüdimõistetu
saaks kinnistada oma positiivseid hoiakuid.

Prokurör nõustub kinnipeetava iseloomustuses toodud arvamusega katseajaks kohustuste
valiku ning käitumiskontrolli ja elektroonilise järelevalve kestuse kohta kinnipeetava
taasühiskonnastamise huvides. Lähtudes eeltoodust toetab prokuratuur Kalmer Martõnovi
vangistusest tingimisi ennetähtaegset vabastamist

Maakohtu istung

31.10.2016 toimunud videokohtuistungil avaldas kinnipeetav, et kui ta varasemalt ei mõelnud
millelegi, siis nüüd on tal olemas elukaaslane ja kindel elukoht. Ühtlasi on sündimas esimene
laps, kelle kasvatamisest soovib ta osa võtta. Isik püüab loobuda alkoholist ning on nõus
minema alkoholiravile. Kinnipeetav on nõus ka elektroonilise järelevalvega.

Kaitsja seisukoht

Kaitsja avaldas kohtuistungil, et kinnipeetaval on olemas vabanemisjärgne töökoht, kus isik
töötas enne vangistust. Tal on olemas toetav perekond ning perre on sündimas laps. Samuti
vajab hooldamist kinnipeetava ema, kelle tervis on halb. Isik on tänaseks teinud tõsised
järeldused ning on otsustanud hakata elama seaduskuulekat elu. Isik tunnistab oma probleeme
seoses alkoholiga ning on nõus minema vabatahtlikult ravile. Eeltoodust lähtudes palub kaitsja,
et kinnipeetav vabastataks enne tähtaega elektroonilise valve kohaldamisega.

Maakohtu määruse põhjendused

Karistusseadustiku (KarS) § 76 lg 4 sätestab, et katseajaga tingimisi enne tähtaega vangistusest
vabastamise otsustamisel arvestab kohus kuriteo toimepanemise asjaolusid, süüdimõistetu
isikut, varasemat elukäiku ning käitumist karistuse kandmise ajal, samuti tema elutingimusi ja
neid tagajärgi, mida võib süüdimõistetule kaasa tuua tingimisi enne tähtaega karistusest
vabastamine.

Kohus, kuulanud ära süüdimõistetu ja kaitsja ning tutvunud prokuröri seisukoha ja Viru Vangla
poolt esitatud materjaliga, leiab, et kinnipeetava suhtes saab käesoleval ajal pidada
põhjendatuks kohaldada tingimisi enne tähtaega vabastamist ühes tema allutamisega
elektroonilise valve alla.

Riigikohtu kriminaalkolleegiumi määruse nr 3-1-1-91-06 kohaselt on vangistusest
ennetähtaegse vabastamise oluliseks tingimuseks vangistatu õiguspärane käitumine.
Kinnipeetavat ei ole kordagi distsiplinaarkorras karistatud. Lisaks on isik töötanud vangistuse
jooksul majandustöödel. Positiivseks saab lugeda ka asjaolu, et Kalmer Martõnov paikneb




                                                                                              4
alates 01.08.2016 Viru Vangla Avavanglaosakonnas. Eeltoodust tulenevalt saab kohus
iseloomustada kinnipeetava käitumist vangistuses igati positiivselt.

Vabanedes on isikul olemas elukoht ning tema suhted perega on head, mis omab kohtu
hinnangul positiivset mõju kinnipeetava taasühiskonnastumisele. Lisaks lubas xxxx juhataja A
H tagada isikule vabanemisjärgse töökoha, mis aitaks kaasa kinnipeetava majanduslikule
toimetulekule vabaduses.

Vangla hinnangul on uue üldise kuriteo toimepanemise tõenäosus kahe aasta jooksul 25 % ning
uue vägivaldse kuriteo toimepanemise tõenäosus kahe aasta jooksul 30 %, mille puhul on
tegemist keskmiselt arvestatava riskiga. Vangla hinnangul seisneb kinnipeetava ohtlikkus
mootorsõiduki juhtimises joobeseisundis, kuid kohtu hinnangul maandab eelnevalt nimetatud
riski isiku nõusolek minna alkoholiravile.

Kuigi isik on korduvalt rikkunud kriminaalhoolduse nõudeid (isik tarvitas alkoholi), tuleks
kohtu hinnangul anda kinnipeetavale võimalus näidata seda, et tema käitumine ja hoiakud on
vangistuses viibitud aja jooksul pöördumatult muutunud ning ta on asunud seaduskuulekale
teele. Vangla ja prokuratuur toetavad samuti isiku vangistusest tingimisi enne tähtaega
vabastamist.

Eeltoodust tulenevalt vabastab kohus Kalmer Martõnovi tingimisi enne tähtaega elektroonilise
valve kohaldamisega.

Kohus lähtus määrust tehes eeltoodust ja juhindus KarS § 76; KrMS § 426, 432, 384, 387.



Kohtunik                           /digitaalselt allkirjastatud/            Tiit Kullerkupp




                                                                                          5
