                                                                              2-15-122124




                          KOHTUOTSUS
                              EESTI VABARIIGI NIMEL
                                Tagaseljaotsus


Kohus                         Pärnu Maakohus

Kohtukoosseis                 Kohtunik Kristel Pedassaar

Otsuse tegemise aeg ja koht   24.märts 2016. a. Kuressaare kohtumaja

Tsiviiasja number             2-15-122124

Hagihind                      Riigilõivu arvutamise aluseks hagihind 580,36 eurot
Tsiviilasi                    OÜ Aktiva Finants hagi A S vastu võlgnevuse ja viivise
                              nõudes: võlgnevus 290,18 eurot, sissenõutavaks muutunud
                              viivis 197,18 eurot ja jooksev viivis, mille tasumist hageja
                              nõuab kuni summani 93,00 eurot.
Menetlusosalised              Hageja: OÜ Aktiva Finants, reg. kood 10746479, Weizenbergi
                              20, 10151 Tallinn, e-post inkasso@julianus.ee
                              Hageja esindaja: Kadri Timuska (lepinguline esindaja), OÜ
                              Julianuse Õigusbüroo, A. Weizenbergi 20, 10150 Tallinn, e-
                              post jurist@julianus.ee

                              Kostja: A S, ik.


RESOLUTSIOON
1. Rahuldada hagi.

2. Välja mõista kostjalt A S (ikXXXXXXXX) hageja OÜ Aktiva Finants (reg nr
   10746479) kasuks Tele2 Eesti AS ja kostja vahel 21.09.2011. a sõlmitud
   liitumislepingust 30012979, 06.05.2013. a sõlmitud juurdeostulepingust nr 30012979 ja
   Tele2 Eesti AS ja OÜ Aktiva Finants vahel 28.05.2015. a sõlmitud nõude loovutamise
   lepingust tulenev põhivõlgnevus 290,18 eurot (kakssada üheksakümmend eurot ja 18
   senti) ja hagi esitamise ajaks sissenõutavaks muutunud viivised summas 197,18 eurot
   (ükssada üheksakümmend seitse eurot ja 18 senti).



3. Välja mõista kostjalt A S hageja OÜ Aktiva Finants kasuks viivised alates
   16.10.2015.a. kuni põhinõude täitmiseni põhinõudelt lepingujärgses määras, 0,15 %
   päevas, kuni summani 93,00 eurot.
                                                                             Lk 1 / 4
                                                                                     2-15-122124

4. Tagaseljaotsus on tagatiseta viivitamata täidetav (TsMS § 468 lg 1 p 2).

Menetluskulude jaotus ja rahaline suurus

5. Jätta menetluskulud kostja A S kanda.

6. Määrata kindlaks menetluskulude rahaline suurus ning mõista kostjalt hageja kasuks
   välja meneluskuluna tasutud riigilõiv 125 (ükssada kakskümmend viis) eurot ja
   õigusabikulu 191,73 eurot (ükssada ühekskaümmend üks eurot ja 73 senti), kokku
   menetluskulud summas 316,73 eurot.

7. Mõista kostjalt A S hageja OÜ Aktiva Finants kasuks viivis väljamõistetud
   meneluskuludelt (kokku 316,73 eurot) lahendi jõustumisest kuni täitmiseni tasumata
   summalt võlaõigusseaduse § 113 lõike 1 teises lauses ettenähtud ulatuses.


Edasikaebamise kord
Hageja võib esitada tagaseljaotsuse peale apellatsioonkaebuse Tallinna Ringkonnakohtule 30
päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Ringkonnakohus võib
apellatsioonkaebuse lahendada kirjalikus menetluses, kui kaebaja ei taotle selle lahendamist
istungil.

Kostjal on õigus esitada tagaseljaotsuse peale kaja menetluse taastamiseks Pärnu Maakohtule
30 päeva jooksul alates tagaseljaotsuse kättetoimetamisest, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt, tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai tagaseljaotsusest
või selle täitmiseks algatatud täitemenetlusest teada. Koos kajaga tuleb kohtule esitada kõik asja
ettevalmistamise lõpuleviimiseks vajalik ning tasuda seadusega määratud kautsjon eurot
Rahandusministeeriumi arvelduskontole nr aktsiaselts Swedbank – EE062200221059223099;
aktsiaselts SEB Pank – EE571010220229377229; aktsiaselts Nordea Bank –
EE221700017003510302;           aktsiaselts   Danske      Bank     -    EE513300333522160001.
Tsiviilkohtumenetluse seadustiku (TsMS) § 142 lg 2 kohaselt kaja ja menetluse taastamise
avalduse kautsjonina tasutakse summa, mis vastab riigilõivule poolelt hagihinnalt, kuid mitte
vähem kui 100 eurot ja mitte rohkem kui 1 500 eurot.
Kaja võidakse lahendada kirjalikus menetluses, kui kaebuses ei taotleta selle lahendamist
istungil.

Kohus selgitab, et vastavalt TsMS § 187 lõikele 6 peab menetlusabi taotlemise korral
menetlusabi taotleja seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks,
mis on seotud menetlusabi taotlemisega, annab kohus sellisel juhul mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.
Menetluse käik ja kohtu seisukoht.
1. OÜ Aktiva Finants esitas 15.oktoobril 2015.a Pärnu Maakohtu Maksekäsuosakonnale
maksekäsu kiirmenetluse avalduse võlgnikult põhinõude 290,18 ja kõrvalnõuete 247,64 eurot
saamiseks. Maksekäsuosakond lõpetas 01.12.2015. a maksekäsu kiirmenetluse kuna
                                                                                       Lk 2 / 4
                                                                                     2-15-122124
makseettepanekut ei õnnestunud võlgnikule mõistliku aja jooksul kätte toimetada ja andis
nõude üle Pärnu Maakohtu Kuressaare kohtumajale asja lahendamiseks hagimenetluses.
2. Kohtu 07.12.2015 a määrusega kohustati OÜ-d Aktiva Finants esitama oma nõue kostja
vastu ja põhjendama seda hagiavaldusele ettenähtud vormis. OÜ Aktiva Finants esitas
nõuetekohase ja tähtaegse hagiavalduse 22.12.2015.a.
3. 05.jaanuari 2016. a määrusega võttis kohus hagiavalduse menetlusse ja kohustas kostjat
hagile vastama 20 päeva jooksul hagi kättetoimetamisest alates. Kostjale A S toimetati
hagimaterjalid kätte tähitud kirjaga isiklikult 19.jaanuaril 2016.a aadressil XXXXXXXXXX
(TsMS § 312, § 313). Kostja kohtu poolt määratud tähtajaks nõutud vastust hagile ei esitanud.
4. Kostjat on hoiatatud, et kohtule tähtaegselt mittevastamisel võib kohus hagi tagaseljaotsusega
rahuldada. Tagaseljaotsuse võib kohus teha TsMS § 444 lg 3 kohaselt kirjeldava ja põhjendava
osata. Hageja on taotlenud hagile vastamata jätmise korral tagaseljaotsuse tegemist.
5. TsMS § 407 lg 1 alusel loeb kohus hageja esitatud faktilised väited kostja poolt
omaksvõetuks. Kohus rahuldab hagi tagaseljaotsusega hagiavalduses märgitud ja asjaoludega
õiguslikult põhjendatud ulatuses TsMS § 407 lg 1 alusel.
6. Hageja palub kostjalt A S välja mõista hageja kasuks välja põhivõlgnevus 290,18 eurot ja
sissenõutavaks muutunud viivised summas 197,18 eurot;
Mõista kostjalt A S hageja kasuks välja viivised alates 16.10.2015 kuni põhinõude summas
290,18 täitmiseni lepingujärgse viivisemääraga 0,15% kalendripäevas põhinõudelt kuni
põhinõude täitmiseni ja mille tasumist hageja nõuab kuni summani 93,00 eurot;
Jätta menetluskulud kostja A S kanda ning mõista kostjalt välja hageja kasuks menetluskuluna
tasutud riigilõiv ja õigusabikulu;
Mõista kostjalt A S väljamõistetud menetluskuludelt menetluskulude suurust kindlakstegeva
lahendi jõustumisest alates kuni täitmiseni viivist VÕS § 113 lõike 1 teises lauses ettenähtud
ulatuses.
7. Kohus asub seisukohale, et hageja nõue on õiguslikult põhjendatud. Võlaõigusseaduse
(edaspidi VÕS) § 2 lg 1 järgi on võlasuhe õigussuhe, millest tuleneb ühe isiku (kohustatud isik
ehk võlgnik) kohustus teha teise isiku (õigustatud isik ehk võlausaldaja) kasuks teatud tegu või
jätta see tegemata (täita kohustus) ning võlausaldaja õigus nõuda võlgnikult kohustuse täitmist.
VÕS § 8 lg 2 sätestab, et leping on lepingupooltele täitmiseks kohustuslik. VÕS § 76 lg 1 järgi
tuleb kohustus täita vastavalt lepingule või seadusele. VÕS § 82 lg 2 sätestab, et kui kohustuse
täitmiseks on ette nähtud tähtaeg või kui see on määratletav lepingu alusel, tuleb kohustus täita
selle tähtaja kestel, kui lepingust või asjaoludest ei tulene, et täitmise tähtpäeva võib määrata
võlausaldaja.
8. Kohus mõistab kostjalt välja OÜ Aktiva Finants kasuks põhivõlgnevuse juhindudes VÕS §
100, mille kohaselt on kohustuse rikkumine võlasuhtest tuleneva kohustuse täitmata jätmine või
mittekohane täitmine, sealhulgas täitmisega viivitamine ja VÕS § 101 lg 1 p 1 alusel, kui
võlgnik on kohustust rikkunud, võib võlausaldaja nõuda rahalise kohustuse täitmist.
9. Kohus mõistab kostjalt välja viivised, hageja esitatud arvete alusel tähtaegselt tasumata
summadelt kuni hagiavalduse esitamiseni VÕS § 101 lg 1 p 6 alusel, mille kohaselt võib
võlausaldaja kohustuse täitmisega viivitamise korral nõuda viivist. VÕS § 113 lg 1 kohaselt on
võlausaldajal õigus rahalise kohustuse täitmisega viivitamise korral nõuda viivist arvates
kohustuse sissenõutavaks muutumisest kuni kohase täitmiseni. Hageja võib leppetrahvinõude
olemasolul nõuda kostjalt selle tasumisega viivitamisel ka viivist. VÕS § 113 lg 1 esimesest
lausest lähtuvalt võib võlausaldaja nõuda võlgnikult viivist, arvates kohustuse sissenõutavaks
muutumisest kuni kohase täitmiseni. Leppetrahvinõue muutub VÕS § 82 lg 7 ja § 158 lg 1 järgi
sissenõutavaks alates selle nõude eelduste täitmisest, esmajoones kohustuse rikkumisest.
Juhindudes TsMS § 367 ja rahuldab kohus hageja nõude ja mõistab kostjalt välja viivised
põhinõudelt protsendina lepingujärgses viivisemääras 0,15 % päevas hagiavalduse esitamisest
kuni põhinõude täitmiseni.

Menetluskulud.
Menetluskulude jaotus
                                                                                        Lk 3 / 4
                                                                                   2-15-122124
10. TsMS § 173 lg 1 ja 2 järgi asja menetlenud kohus märgib menetluskulude jaotuse menetlus-
osaliste vahel kohtuotsuses või menetlust lõpetavas määruses, muu hulgas määruses, millega
hagita menetluse avaldus või teistmisavaldus lahendatakse või hagi või hagita menetluse
avaldus või teistmisavaldus jäetakse menetlusse võtmata või läbi vaatamata või asja menetlus
lõpetatakse. Asja järgmisena menetleva kohtu lahendis esitatakse kogu seni kantud
menetluskulude jaotus. Vajaduse korral tuleb märkida ära menetluskulude kandmise erisused
kohtuastmete kaupa, samuti kohtueelses menetluses. Menetluskulude jaotus tuleb kohtulahendis
märkida ka siis, kui menetlusosalised seda ei taotle.
Tulenevalt TsMS § 162 lg-st 2 pool, kelle kahjuks otsus tehti, hüvitab teisele poolele muu
hulgas kohtumenetluse tõttu tekkinud vajalikud kohtuvälised kulud. TsMS § 162 lg 1 alusel
jäävad menetluskulud kostja kanda, sest tema kahjuks on otsus tehtud.
Menetluskulude rahalise suuruse kindlaksmääramine
11. TsMS § 174 lg 2 tulenevalt määrab maakohus menetluskulude rahalise suuruse kindlaks
kohtuotsuses või menetlust lõpetavas määruses, kui menetluskulude kindlaksmääramine ei
takista kohtuotsuse või menetlust lõpetava määruse tegemist.
TsMS § 138 lg 1 sätestab, et menetluskulud on menetlusosaliste kohtukulud ja kohtuvälised
kulud. Hageja taotleb kostjalt hageja kasuks menetluskuluna tasutud riigilõivu ja õigusabikulu
väljamõistmist.
Riigilõiv kuulub vastavalt TsMS § lg 2 menetlusosalise kohtukulude hulka ja õigusabikulu
vastavalt § 144 p 1 kohtuväline kulu. TsMS § 175 lg 1 kohaselt, kui menetlusosaline peab
menetluskulude jaotust kindlaksmäärava kohtulahendi kohaselt kandma teist menetlusosalist
esindanud lepingulise esindaja kulud, mõistab kohus kulud välja põhjendatud ja vajalikus
ulatuses.

Hagejat esindas menetluses lepinguline esindaja OÜ Julianuse Õigusbüroo jurist Kadri
Timuska (volikiri t lk 50 pöördel, t lk 51). Hageja menetluskulud esitatud nimekirja (t lk 25
pöördel) kohaselt on: riigilõiv 80,00 eurot (tasutud hagi esitamisel täiendavalt ulatuses, mis ei
ole kaetud maksekäsu kiirmenetluse avalduse esitamisel), riigilõiv 45,00 eurot (maksekäsu
kiirmenetluse esitamisel tasutud riigilõiv), kokku hagihinnalt tasutud riigilõiv 125,00 eurot ja
õigusabikulud 159, 191,73 eurot Hageja menetluskulud kokku 316,73 eurot. Hageja
menetluskulude nimekiri toimetati kostjale kätte koos hagiavaldusega. Kostja ei ole
menetluskuludele vastuväidet esitanud. Kohus peab hageja tasutud õigusabikulude ulatust
põhjendatuks ja vajalikuks.
Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4. TsMS § 177 lg 4
kohaselt märgib kohus menetluskulude kindlaksmääramist taotlenud isiku avalduse alusel
lahendis, et hüvitamisele kuuluvatelt menetluskuludelt tuleb tasuda menetluskulude suurust
kindlaks tegeva lahendi jõustumisest alates kuni täitmiseni viivist võlaõigusseaduse § 113 lõike
1 teises lauses ettenähtud ulatuses.
Menetluskulude jaotuse kohta tehtud kohtulahendit saab vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati.

/allkirjastatud digitaalselt/
Kristel Pedassaar
Kohtunik




                                                                                        Lk 4 / 4
