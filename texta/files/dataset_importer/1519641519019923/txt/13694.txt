                                                                                 1-15-6903




                        KOHTUMÄÄRUS
Kohus                              Tartu Maakohus

Määruse tegemise aeg ja koht       2. juuni 2016.a, Võru kohtumaja

Kriminaalasja nr                   1-15-6903

Kohtunik                           Marju Persidskaja

Kohtuistungi sekretär              Lembi Looga

Kriminaalasi                       Süüdlase Aigar Ojandu vangistusest tingimisi enne tähtaja
                                   lõppemist elektroonilise järelevalve alla vabastamise
                                   otsustamine

Prokurör                           Kirjaliku arvamusega prokurör M. J.

Süüdlane                           Aigar Ojandu, isikukood xxxxxxxxxxx, kannab karistust
                                   Tartu Vanglas

Kaitsja                            G. - J. P.

RESOLUTSIOON

Juhindudes KarS §-dest 75, 751, 76 ja KrMS § 426 lg-st 1, § 432 lg-test 3, 32 ja 33 kohtunik
määras:

1. Vabastada Aigar Ojandu temale Tartu Maakohtu 11.09.2015.a otsusega nr 1-15-6903
   mõistetud karistusest tingimisi enne tähtaja lõppemist kohustusega alluda
   elektroonilisele järelevalvele.

2. KarS § 751 lg 3, 4 alusel kohaldada Aigar Ojandu suhtes elektroonilist järelevalvet 1
   (üks) kuu arvates elektroonilise järelevalve seadme keha külge kinnitamisest.

3. KarS § 76 lg 5 alusel määrata Aigar Ojandule katseaeg 6 (kuus) kuud.

   KarS § 78 p 2 kohaselt hakkab katseaeg kulgema alates kohtumääruse jõustumisest.

4. Kohustada Aigar Ojandut järgima katseajal KarS § 75 lg-s 1 sätestatud järgmisi
   kontrollnõudeid:
− elama kohtu määratud alalises elukohas – xxxxxxx-xxxxxxxxxxxxxxxxxxxxxxxxxxx;
− ilmuma kriminaalhooldaja määratud ajavahemike järel kriminaalhooldusosakonda
   registreerimisele;
− alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta;
                                                                                   1-15-6903


− saama kriminaalhooldusametnikult eelneva loa elukohast lahkumiseks Eesti territooriumi
  piires kauemaks kui viieteistkümneks päevaks;
− saama kriminaalhooldusametnikult eelneva loa elu-, töö- või õppimiskoha vahetamiseks;
− saama kriminaalhooldusametnikult eelneva loa Eesti territooriumilt lahkumiseks ja
  väljaspool Eesti territooriumi viibimiseks.

5. KarS § 75 lg 2 p 2, 4, 8 alusel kohustada Aigar Ojandut järgima katseajal järgmisi
   kohustusi:
− mitte tarvitama alkoholi;
− otsima endale töökoht või võtma end töötuna arvele 1 (ühe) kuu jooksul vabanemisest
   alates;
− osalema alkoholisõltuvusest vabanemist käsitlevas sotsiaalprogrammis.

6. Välja mõista Aigar Ojandult menetluskuluna riigi õigusabi tasu ja kulu katteks 78
   (seitsekümmend kaheksa) eurot riigituludesse.

   Riigi kasuks välja mõistetud menetluskulu tuleb tasuda 30 (kolmekümne) päeva jooksul
   pärast määruse jõustumist Maksu- ja Tolliameti arveldusarvele EE351010052031000004
   SEB Pank AS või EE502200221014193355 Swedbank AS või EE873300333499990003
   Danske Bank AS Eesti filiaal või EE401700017002872300 Nordea Bank AB Eesti filiaal,
   märkides ära viitenumbri 99915700063087 ning selgituse “Aigar Ojandu, 02.06.2016
   määrus nr 1-15-6903, menetluskulud“.

7. Määrus saata täitmiseks Tartu Vangla Võru kriminaalhooldusosakonnale ja Aigar
   Ojandule ning teadmiseks kaitsjale, prokurörile ja Tartu Vanglale.

Edasikaebamise kord ja tähtaeg

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.

Menetluse käik ja asjaolud

Tartu Maakohtu 11.09.2015.a otsusega nr 1-15-6903 tunnistati Aigar Ojandu süüdi KarS § 424
ja KarS § 329 järgi ning KarS § 63 alusel mõisteti karistuseks 8 kuud vangistust. KarS § 65 lg
2 alusel suurendati Aigar Ojandule mõistetud vangistust Tartu Maakohtu 23.10.2014.a otsuse
nr 1-14-7341 järgi mõistetud karistuse ärakandmata osa võrra ning liitkaristuseks mõisteti 1
aasta 1 kuu ja 22 päeva vangistust. KrMS § 414 lg 2 kohaselt arvestati karistuse kandmise aja
algust päevast, millal Aigar Ojandu saabub vanglasse vangistust kandma. Kinnipeetava
karistusaeg algas seega 12.10.2015.a ja lõpeb 04.12.2016.a.

Tartu Vangla esitas 12.04.2016.a Tartu Maakohtusse materjalid kinnipeetava tingimisi enne
tähtaega vangistusest vabastamise otsustamiseks. Tartu Vangla toetab Aigar Ojandu
ennetähtaegset vabastamist elektroonilise järelevalve alla.

Kohtumenetluse poolte seisukohad

Süüdlane Aigar Ojandu avaldas istungil, et soovib tingimisi enne tähtaega vangistusest
vabaneda ja on nõus elektroonilise järelevalvega. On aru saanud oma alkoholi probleemist.

                                             2 (5)
                                                                                     1-15-6903

Soovib elada seaduskuulekalt ja mitte tarvitada alkoholi. On nõus lisakohustustega: mitte
tarvitada alkoholi, asuma tööle või võtma end töötuna arvele ühe kuu jooksul vabanemisest
alates ning osalema alkoholisõltuvust käsitlevas sotsiaalprogrammis.

Kaitsja leidis, et vangistusest tingimisi enne tähtaja lõppemist elektroonilise järelevalve alla
vabastamine on põhjendatud, kuna Aigar Ojandu kannab esmakordselt reaalset vangistust ning
ta on nõus võtma endale lisakohustusi, et vabaneda alkoholiprobleemist. Üks kuu elektroonilist
järelevalvet, katseaeg, kriminaalhooldus ja lisakohustused on kindlasti selle probleemi
lahendamisel suureks abiks.

Prokurör oma kirjalikus seisukohas nõustub Tartu Vangla seisukohaga isiku vabastamise osas.
Tartu Vangla toetab Aigar Ojandu ennetähtaegset vabastamist elektroonilise valvega.

Kohtu seisukoht

KrMS § 426 lg 1 kohaselt võib karistuse täitmise asukoha järgse maakohtu täitmiskohtunik
pärast süüdimõistetu poolt karistusseadustiku §-s 76, § 761 lõikes 1 või §-s 77 sätestatud
karistusaja ärakandmist vabastada süüdimõistetu vangistusest tingimisi enne tähtaja lõppemist.

KarS § 76 lg 1 p 1 kohaselt võib kohus teise astme kuriteos süüdlase katseajaga tingimisi enne
tähtaega vangistusest vabastada, kui ta on tegelikult ära kandnud vähemalt ühe kolmandiku
mõistetud karistusajast, kuid mitte vähem kui neli kuud, ning nõustunud käesoleva seadustiku
§ 75 lõike 2 punktis 9 sätestatud elektroonilise valve kohaldamisega.

Tartu Maakohtu 11.09.2015.a otsusega mõisteti Aigar Ojandule lõplikuks ärakandmisele
kuuluvaks karistuseks 1 aasta 1 kuu ja 22 päeva vangistust, mida süüdlane kannab alates
12.10.2015.a. Kuna Aigar Ojandu on käesolevaks ajaks kandnud karistusajast ära vähemalt ühe
kolmandiku ning andnud nõusoleku elektroonilise valve kohaldamiseks, siis on olemas KarS §
76 lg 1 p-st 1 tulenev formaalne alus kinnipeetava ennetähtaegseks vabastamiseks.

Justiitsministri 22.02.2007.a määrusega nr 15 kehtestatud „Elektroonilise valve täitmise ja
järelevalve korra“ § 51 lg 2 kohaselt on kinnipeetava vabanemisjärgsesse elukohta
elektroonilise valve seadmete paigaldamise eeltingimused järgmised: 1) süüdimõistetul peab
olema seaduslik alus elukoha kasutamiseks või elukoha omaniku kirjalik nõusolek selleks; 2)
elukohas peab olema tagatud elektrienergiaga varustatus; 3) elukoht peab asuma GSM-i
levialas; 4) elukohas elavad täisealised isikud peavad olema nõus elektroonilise valve seadmete
paigaldamisega ja andma selle kohta allkirja. Sama paragrahvi lg 3 kohaselt ei paigaldata
elektroonilise valve seadmeid elukohta, mille üldine seisukord seda ei võimalda, samuti juhul,
kui puudub elukoha lukustamise võimalus. Elukoha sobivuse kontroll-lehelt nähtub, et aadressil
xxxxxxx-xxxxxxxxxxxxxxxxxxxxxxxxxxx asuva eluaseme üldine olukord vastab
elektroonilise valve kohaldamiseks nõutavatele tingimustele ning elektroonilise valve
seadmiseks on oma kirjaliku nõusoleku andnud P. O. V. O. . Seega on täidetud ka elektroonilise
valve kohaldamise formaalsed eeldused.

KarS § 76 lg 4 kohaselt arvestab kohus tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine.

Kinnipeetava iseloomustuse (vangla toimiku teine osa, lk 30-32) kohaselt on Aigar Ojandul
kolm kehtivat kriminaalkaristust. Varasemad teod on olnud varavastased, viimased karistused

                                              3 (5)
                                                                                      1-15-6903

mõistetud mootorsõiduki joobes juhtimise eest. Süüdlasel on vangistuses üks
distsiplinaarkaristus, mis määrati manustamisjälgedega tablettide hoidmise eest. Kohtu
hinnangul on eelneva teo näol tegemist vähemohtliku rikkumisega. Aigar Ojandu osaleb alates
14.03.2016.a kuni praeguseni majandustöödel. Vestlused psühholoogiga alkoholi teemadel ei
ole veel alanud süüdlasest mitteolenevatel põhjustel. Aigar Ojandul on vabanedes kindel
elukoht abikaasa juures, kus elab ka nende noorim poeg. Omavahelised suhted abikaasa ja
pojaga on head. Süüdlasel puudub küll vabanedes kindel töökoht, kuid pere sissetulekuks on
noorema poja töötasu, abikaasa ja süüdlase enda riiklik töövõimetuse toetus, seega on Aigar
Ojandul vabanedes toetav lähivõrgustik, kes aitab süüdlasel ka majanduslikult toime tulla.

Seega on Aigar Ojandul olemas head eeldused resotsialiseerumiseks. Tal on vabanedes olemas
kindel elukoht ning head suhted abikaasa ja pojaga. Tartu Vangla hindab uue kuriteo
toimepanemise tõenäosust madalaks – uue kuriteo toimepanemise tõenäosus järgmise kahe
aasta jooksul on 12%. Aigar Ojandul on olemas kõik eeldused, et vabaduses edukalt toime tulla
ning edaspidi vältida uute kuritegude toimepanemist.

Süüdlane on vangistuses viibinud üle seitsme kuu ning kohtu hinnangul on tegemist piisava
ajaga, et mõjutada Aigar Ojandut edaspidi uute kuritegude toimepanemisest hoiduma. Kohus
leiab, et karistuse mõistmise eesmärke on Aigar Ojandu suhtes võimalik edaspidi täita
vabaduses tema määramisega kriminaalhooldusele ning elektroonilise järelevalve alla.
Kriminaalhoolduse ajaks määratud kohustused aitavad tal edaspidi hoiduda alkoholi
tarvitamisest ning vältida sellega ka uute kuritegude toimepanemist. Kui süüdlane rikub
katseaja tingimusi, siis on kohtul võimalik karistus ka uuesti täitmisele pöörata.

Et ei toimuks tagasilangust, tuleb Aigar Ojandule määrata lisakohustused mitte tarvitada
alkoholi, asuda tööle või võtta end töötuna arvele, samuti osaleda sotsiaalprogrammides. Kuna
Aigar Ojandu suurimaks probleemiks ning kuritegelikku käitumist mõjutavaks faktoriks on
alkoholi tarvitamine, siis peab kohus vajalikuks süüdlasele kriminaalhoolduse ajaks alkoholi
mittetarvitamise kohustuse määramist. Et tagada Aigar Ojandu materiaalne kindlustatus ja
toimetulek vabaduses, on vajalik määrata talle tööga hõivatuse kindlustamiseks lisakohustus
asuda tööle või võtta end töötuna arvele. Lisaks eelnevale peab kohus vajalikuks määrata Aigar
Ojandule kohustus osaleda sotsiaalprogrammis, mis käsitleb alkoholi sõltuvusest vabanemist.
Süüdlane andis istungil nõusoleku määrata temale katseajaks eelnimetatud lisakohustused.
Lisaks eelpool nimetatud kohustustele, tuleb Aigar Ojandul katseaja jooksul täita ka KarS § 75
lg-s 1 sätestatud kontrollnõuded.

KarS § 76 lg 5 sätestab, et katseaeg määratakse ärakandmata karistusaja ulatuses, kuid mitte
lühemana kui kuus kuud. Katseajaks allutatakse süüdlane käesoleva seadustiku §-s 75
sätestatud käitumiskontrollile, kuid mitte rohkem kuni kahekümne neljaks kuuks.

Juhul, kui kohtumenetluse pooled ei esita määruskaebust, jõustub kohtumäärus 18. juunil
2016.a. Kohtumääruse jõustumise kuupäeva seisuga on süüdlasel ärakandmata karistusaeg
lühem kui 6 kuud, seega tuleb Aigar Ojandule määrata katseaja pikkuseks seaduses sätestatud
minimaalne katseaeg, so 6 kuud.

KarS § 751 lg 3 p 1 kohaselt võib teise astme kuriteo korral elektroonilise valve tähtaja määrata
ühest kuust kuni kuue kuuni. Kohus leiab, et Aigar Ojandu suhtes on põhjendatud kohaldada
elektroonilist järelevalvet 1 kuu tulenevalt tema korduvkaristatusest ning vajadusest isikut
maksimaalselt kontrollida, samuti ka samaaegselt toetada, et aidata tal hoiduda edaspidi uute
kuritegude toimepanemisest.


                                              4 (5)
                                                                                 1-15-6903

Menetluskulud

Süüdlasele Aigar Ojandule riigi õigusabi korras määratud kaitsja G. - J. P. (A. L. ) esitas
kohtule taotluse riigi õigusabitasu hüvitamiseks 78 euro ulatuses. Süüdlaselt Aigar Ojandult
tuleb välja mõista riigi kasuks 78 eurot.



/allkirjastatud digitaalselt/
Marju Persidskaja
kohtunik




                                            5 (5)
