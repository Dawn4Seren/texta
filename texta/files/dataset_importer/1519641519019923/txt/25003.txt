                                                                   Tsiviilasi nr 2-15-14532




                         KOHTUOTSUS
                               EESTI VABARIIGI NIMEL
                                 TAGASELJAOTSUS

 Kohus                            Tartu Maakohus
 Kohtunik                         Hele Ilisson
 Otsuse tegemise aeg ja koht      28. jaanuar 2016, Tartu kohtumaja
 Tsiviilasja number               2-15-14532
 Tsiviilasi                       Swedbank AS hagi Natalia Tšehhovskaja vastu
                                  8660,59 euro väljamõistmiseks.
 Hagihind                         9069,39 eurot
 Menetlusosalised ja nende           • Hageja:       Swedbank       AS     (Registrikood
 esindajad                               10060701; aadress: Liivalaia 8, 15039 Tallinn)
                                     • Hageja esindaja: Jüri Puust (aadress: Turu 1,
                                         51014, Tartu; tel 888 5665; e-post:
                                         juri.puust@swedbank.ee)
                                     • Kostja: Natalja Tšehhovskaja (Isikukood:
                                         XXXX; aadress: XXXX)
 Kohtuistungi toimumise aeg       Kirjalik menetlus

RESOLUTSIOON
  1. Rahuldada Swedbank AS hagi Natalia Tšehhovskaja vastu 8660,59 euro
      väljamõistmiseks tagaseljaotsusega.
  2. Välja mõista Natalia Tšehhovskajalt Swedbank AS kasuks 8660,59 eurot, millest
      5071,82 eurot on põhivõlgnevus, 270,05 eurot on intress, põhivõlgnevuselt
      sissenõutavaks muutunud viiviseintress summas 3219,37 eurot, kindlustusmaksete
      võlgnevus summas 88,44 eurot ja kindlustusvõlgnevuse viisis summas 10,91 eurot.
  3. Mõista Natalia Tšehhovskajalt Swedbank AS kasuks välja viivis põhinõudelt
      (5071,82 eurot) VÕS § 113 lg-s 1 sätestatud määras, kuid mitte rohkem kui 1852,45
      eurot.
  4. Tunnistada tagaseljaotsus tagatiseta viivitamata täidetavaks.
  5. Toimetada tagaseljaotsus kätte hagejale ja kostjale.
Menetluskulude jaotus ja kindlaksmääramine
   6. Jätta kõik menetluskulud Natalia Tšehhovskaja kanda.
   7. Määrata tsiviilasjas nr 2-15-14532 Swedbank AS menetluskulude rahaliseks suuruseks
      550 (viissada viiskümmend) eurot (riigilõiv).
   8. Välja mõista Natalia Tšehhovskajalt menetluskulu 550 eurot (viissada viiskümmend
      eurot) Swedbank AS kasuks.

                                                                                           1
                                                                           Tsiviilasi nr 2-15-14532

     9. Välja mõista Natalia Tšehhovskajalt viivis menetluskuludelt VÕS § 113 lg-s 1
        sätestatud määras alates käesoleva lahendi jõustumisest kuni täitmiseni OÜ Aktiva
        Finants kasuks.

 Kaja esitamine
    10. Hagimaterjalid ja kirjaliku vastuse nõue on kostjale kätte toimetatud väljastusteatega
        20.11.2015. TsMS § 313 lg 1alusel loeb kohus hagimaterjalid kostjale kättetoimetatuks.
        Kostja, kellele kohus andis kirjaliku vastuse esitamise tähtaja, ei ole tähtaegselt kohtule
        vastanud.
        Kostja võib kohtuotsuse peale esitada kaja Tartu Maakohtule 30 päeva jooksul alates
        tagaseljaotsuse kättetoimetamisest. Kostja võib esitada tagaseljaotsuse peale kaja, kui
        tema tegevusetus, mis oli tagaseljaotsuse tegemise aluseks, oli tingitud mõjuvast
        põhjusest.
        Menetlusabi taotlemisel peab menetlusabi taotleja seaduses sätestatud tähtaja
        järgimiseks tegema tähtaja kestel ka menetlustoimingu, mille tegemiseks ta menetlusabi
        taotleb, eelkõige esitama kaja.

 Apellatsioonkaebuse esitamine
   11. Hageja võib kohtuotsuse peale esitada apellatsioonkaebuse Tartu Ringkonnakohtule 30
        päeva jooksul alates otsuse apellandile kättetoimetamisest, kuid mitte hiljem kui viie kuu
        möödumisel otsuse avalikult teatavakstegemisest. Apellatsioonkaebus võidakse
        lahendada kirjalikus menetluses, kui kaebuses ei taotleta selle lahendamist istungil.
        Kostja ei täitnud maksegraafikust tulenevaid kohustusi tähtaegselt. Vastavalt
        osamaksetega müügilepingu üldtingimuste punktile 2.10, kui kostja ei tasu osamakseid
        nõuetekohaselt tähtpäevaks, kohustub ostja tasuma tähtajaks tasumata summalt viivist
        0,069% iga maksmisega viivitatud päeva eest.

         KIRJELDAV JA PÕHJENDAV OSA

     12. TsMS § 444 lg 4 alusel jätab kohus käesolevast otsusest välja kirjeldava ja
         põhjendava osa.

     13. Menetluskulude jaotuse ja kindlaksmääramise juures peab kohus vajalikuks märkida
         järgmist. TsMS § 162 ja § 173 lg 1, 4 ning hagi rahuldamist arvestades tuleb kõik
         menetluskulud jätta kostja kanda. Hageja on esitanud menetluskulude taotluse 550 euro
         hüvitamiseks. Kohtu hinnangul on tegemist vajaliku ja põhjendatud menetluskuluga.
         Menetluskulude jaotusest lähtudes mõistab kohus kostjalt hageja kasuks välja
         menetluskulu 550 eurot (riigilõiv).




/allkirjastatud digitaalselt/
kohtunik




                                                                                                  2
