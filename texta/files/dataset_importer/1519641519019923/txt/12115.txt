                          KOHTUOTSUS
                              EESTI VABARIIGI NIMEL

Kohus                           Harju Maakohus
                                Tartu mnt kohtumaja
Kohtunik                        Raivo Einula

Otsuse kuupäev                  20. juuni 2016

Tsiviilasja number              2-16-3192

Tsiviilasi                      XXXX vs XXXX elatise nõudes


Hagi hind                       1935 eurot

Menetlusosalised, esindajad     Hageja: XXXX(isikukood XXXX, elukoht XXXX)
                                Hageja seaduslik esindaja: XXXX(isikukood XXXX,
                                elukoht XXXX; e-post: XXXX )

                                Kostja: XXXX(isikukood XXXX, elukoht XXXX; e-post:
                                XXXX )

Menetluse liik                  lihtmenetlus



RESOLUTSIOON

1. Rahuldada hagi.

2. Välja mõista XXXX poja XXXX kasuks igakuine elatusraha lapse ülalpidamiseks
alates 01.06.2016 kuni XXXX täisealiseks saamiseni (so kuni 22.12.2032)
miinimummääras, so ulatuses, mis vastab poolele Vabariigi Valitsuse poolt
kehtestatud kuupalga alammäärale.

3. Välja mõista XXXX poja XXXX kasuks tagasiulatuvalt elatis ajavahemiku 01.03.2016-
31.05.2016 eest summas 45 eurot

4. Igakuine elatis ei või olla väiksem kui pool Vabariigi Valitsuse kehtestatud
kuupalga alammäära (PKS § 101 lg 1). Alates 01.01.2016 on igakuise elatise
                                                                                  1
                                                                        2-16-3192

miinimummääraks 215 eurot.

5. Anda XXXX ainuõigus XXXX väljamõistetud elatise kasutamiseks ja käsutamiseks
lapse ülalpidamiseks.

6. Määrata elatise tasumine iga kalendrikuu eest ette, so iga järgmise kuu elatis tuleb
tasuda hiljemalt eelneva kuu viimasel kuupäeval XXXX pangakontole nr
XXXXXXXXXXX selgitusega „elatis lapsele“.

Menetluskulude jaotus
Jätta menetluskulud kostja kanda.

Edasikaebamise kord
Kohus ei anna luba edasikaebamiseks. Ringkonnakohus võtab apellatsioonkaebuse
menetlusse üksnes juhul, kui maakohtu otsuses on antud luba edasikaebamiseks või kui
maakohtu otsuse tegemisel on selgelt ebaõigesti kohaldatud materiaalõiguse normi või
on selgelt rikutud menetlusõiguse normi või on selgelt ebaõigesti hinnatud tõendeid ja
see võis oluliselt mõjutada lahendit.

Kohtuotsuse peale võib esitada apellatsioonkaebuse Tallinna Ringkonnakohtule 30
päeva jooksul alates otsuse apellandile kättetoimetamisest, kuid mitte hiljem kui viie
kuu möödumisel kohtuotsuse avalikult teatavaks tegemisest. Apellatsioonkaebus tuleb
esitada otse Tallinna Ringkonnakohtule. Apellatsioonkaebuse võib kohus lahendada
kirjalikus  menetluses,     kui kaebuses        ei taotleta  kohtuistungi pidamist.
Apellatsioonkaebuse esitamise soovist on võimalik Harju Maakohtule teatada kümne
päeva jooksul alates otsuse kättetoimetamisest.

Juhul, kui menetlusosaline taotleb menetlusabi kohtule esitatava kaebuse või taotluse
koostamiseks peab menetlusabi taotleja tegema seaduses sätestatud tähtaja järgimiseks
tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab
kohus mõistliku tähtaja pärast menetlusabi andmise taotluse lahendamist, kui
nimetatud taotlus ei olnud esitatud põhjendamatult või tähtaja pikendamise eesmärgil.
See ei välista menetlustähtaja ennistamist.

Hagi alus ja kohtu selgitused

XXXX(seaduslik esindaja XXXX) 29.02.2016 esitatud hagi XXXX vastu elatise
väljamõistmiseks.

Kohus on menetlenud käesolevat hagi Tsiviilkohtumenetluse seadustiku (TsMS) § 405 lg
1 kohaselt lihtsustatud korras, järgides üksnes käesolevas seadustikus sätestatud üldisi
menetluspõhimõtteid, kuna tegemist on varalise nõudega hagiga ning hagihind ei ületa
summat, mis arvestatuna põhinõudelt vastab 2000 eurole. Lihtmenetluses võib kohus
                                                                                      2
teha asjas otsuse kirjeldava ja põhjendava osata (TsMS § 405 lg 1 p 9, § 444 lg 4).

TsMS § 444 lg 4 kohaselt, kohus täiendab kirjeldava ja põhjendava osata otsust TsMS §
448 lõikes 41 sätestatu kohaselt, kui menetlusosaline teatab kümne päeva jooksul otsuse
kättetoimetamisest arvates kohtule soovist esitada otsuse peale apellatsioonkaebus.
Kohus selgitab otsuses apellatsioonkaebuse esitamise soovist teatamata jätmise
tagajärgi.

TsMS § 448 lg 4¹ kohaselt, apellatsioonkaebuse esitamise soovi ei pea põhjendama.
Otsuse täiendamine lahendatakse kirjalikus menetluses. Teisele menetlusosalisele otsuse
täiendamisest ei teatata. Otsuse täiendamise korral puuduva osaga hakkab
apellatsioonkaebuse    esitamise  tähtaeg    uuesti    kulgema    täiendava      otsuse
kättetoimetamisest arvates.

TsMS § 448 lg 42 kohaselt, kui menetlusosaline ei ole kohtule käesoleva paragrahvi
lõikes 41 sätestatud tähtaja jooksul teatanud soovist kirjeldava ja põhjendava osata
otsuse peale apellatsioonkaebust esitada, loetakse, et ta on apellatsioonkaebuse esitamise
õigusest loobunud.


Menetluskulud
Kohus jätab menetluskulud TsMS § 162 lg 1 alusel kostja kanda. Riigilõivuseaduse § 22
lg 1 p 2 kohaselt elatise nõudmise hagilt riigilõivu ei võeta. Tsiviilasja toimiku andmetel
ei ole pooltel hüvitamisele kuuluvaid menetluskulusid.

TsMS § 178 lg-st 1 tulenevalt saab menetluskulude jaotuse kohta tehtud kohtulahendit
vaidlustada üksnes selle kohtulahendi peale edasi kaevates, millega menetluskulude
jaotus kindlaks määrati.

/allkirjastatud digitaalselt/


Raivo Einula
kohtunik




                                                                                         3
