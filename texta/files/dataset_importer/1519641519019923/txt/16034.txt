                           KOHTUMÄÄRUS

Kohus                                 Harju Maakohus
Kohtunik                              Kristi Rickberg
Kohtujurist                           Laura Oha
Määruse tegemise aeg ja koht          10. mai 2016, Tallinn, Kentmanni Kohtumaja
Tsiviilasja number                    2-16-4920
Tsiviilasi                            XXXOÜ hagi XXX vastu kaasomandi lõpetamise nõudes
Menetlustoiming                       Kompromissi kinnitamine
Menetlusosalised ja nende             Hageja: XXXOÜ (registrikood XXX, asukoht XXX);
esindajad                             Hageja lepinguline esindaja: Artjom XXX (isikukood
                                      XXX, e-post artjom.XXX@gmail.com);
                                      Kostja: XXX(isikukood 43702110370, elukoht Vormsi
                                      12-38, 13913 Tallinn).
Asja läbivaatamine                    Kirjalikus menetluses


Resolutsioon
   1. Kinnitada poolte vahel sõlmitud kompromissleping, mille kohaselt:
      1.1.     Pooled lepivad kokku lõpetada kaasomand korteriomandile asukohaga XXX
               Tallinn registriosa nr-ga XXX selliselt, et anda hagejale kuuluv korteriomandi
               osa (1/4) kostjale, pannes kostjale kohustuse maksta hagejale tema osa eest
               hüvitis summas 12 000 (kaksteist tuhat) eurot.
      1.2.     Kostja tasub hagejale 12 000 (kaksteist tuhat) eurot järgmiselt: 23. maiks 2016
               4 000 (neli tuhat) eurot, 6. augustiks 2016 8 000 (kaheksa tuhat) eurot XXXOÜ
               arveldusarvele nr XXXXXXXXXXXXX Swedbank AS-is.
      1.3.     Kohtumääruse resolutsiooni punktis 1.2 nimetatud summade tasumisega
               viivitamise korral maksab kostja hagejale viivist 0,06% tasumisega viivitatud
               summalt päevas.
      1.4.     Pooled lepivad kokku, et kostja menetluskulud jäävad kostja kanda.
      1.5.     Kostja hüvitab hagejale menetluskulud summas 60 eurot (koos käibemaksuga)
               XXXOÜ arveldusarvele nr XXXXXXXXXXXXXXX Swedbank AS-is 5 päeva
               jooksul alates kompromissi sõlmimisest. Ülejäänud hageja menetluskulud jäävad
               hageja kanda.
       1.6.    Kostja poolt kompromissi korrektse täitmise korral vormistavad pooled hiljemalt
               20 päeva pärast peale kogu kompromissisumma hageja arveldusarvele laekumist
               hageja korteriomandi osa kostjale üleandmiseks notariaalse asjaõiguslepingu.
       1.7.    Pooled lepivad kokku, et kompromiss ei ole osadeks jagatav.
       1.8.    Kostja poolt kompromissi mittetäitmisel on hagejal õigus esitada käesolev
               määrus sundtäitmiseks täitemenetluse seadustikus sätestatud korras.
       1.9.    Kostja poolt hagejale 12 000 euro tasumise korral loevad pooled kaasomandi
               lõpetamise vaidluse lõppenuks ega oma sellega seonduvalt teineteise suhtes
               pretensioone.
   2. Menetlus asjas lõpetada.
   3. Tagastada riigilõiv 150 (ükssada viiskümmend) eurot XXXOÜ arveldusarvele nr
      XXXXXXXXXXXXX Swedbank AS-is.
   4. Kohtumääruse peale võib esitada Tallinna Ringkonnakohtule Harju Maakohtu kaudu
      määruskaebuse 2 päeva jooksul kohtumääruse kättetoimetamisest.

Menetluse käik
Harju Maakohtu menetluses on XXXOÜ hagi XXX vastu kaasomandi lõpetamise nõudes.

05.05.2016 edastasid pooled kohtule kompromissi, mis on omakäeliselt allkirjastatud hageja
seadusliku esindaja ja kostja poolt.

Kompromisslepingus pooled lepivad kokku lõpetada kaasomand korteriomandile asukohaga XXX
Tallinn registriosa nr-ga XXX selliselt, et anda hagejale kuuluv korteriomandi osa (1/4) kostjale,
pannes kostjale kohustuse maksta hagejale tema osa summas 12 000 (kaksteist tuhat) eurot. Kostja
tasub hagejale 12 000 (kaksteist tuhat) eurot järgmiselt: 23. maiks 2016 4 000 (neli tuhat) eurot, 6.
augustiks 2016 8 000 (kaheksa tuhat) eurot XXXOÜ arveldusarvele nr XXXXXXXXXXXXX
Swedbank AS-is. Eelnimetatud summade tasumisega viivitamise korral maksab kostja hagejale
viivist 0,06% tasumisega viivitatud summalt päevas.

Pooled lepivad kokku, et kostja menetluskulud jäävad kostja kanda. Kostja hüvitab hagejale
menetluskulud summas 60 eurot (koos käibemaksuga) XXXOÜ arveldusarvele nr
XXXXXXXXXXXX Swedbank AS-is 5 päeva jooksul alates kompromissi sõlmimisest.
Ülejäänud hageja menetluskulud jäävad hageja kanda.

Kostja poolt kompromissi korrektse täitmise korral hiljemalt 20 päeva pärast kogu
kompromissisumma hageja arveldusarvele laekumist vormistavad pooled hageja korteriomandi
osa kostjale üleandmiseks notariaalse asjaõiguslepingu.

Pooled lepivad kokku, et kompromiss ei ole osadeks jagatav.

Kostja poolt kompromissi mittetäitmisel on hagejal õigus esitada käesolev määrus sundtäitmiseks
täitemenetluse seadustikus sätestatud korras.

Kostja poolt hagejale 12 000 euro tasumise korral loevad pooled kaasomandi lõpetamise vaidluse
lõppenuks ega oma sellega seonduvalt teineteise suhtes pretensioone.

Hageja palub kohtul TsMS § 150 lg 2 p 1 alusel tagastada pool menetluses tasutud riigilõivust, s.o
150 eurot.

Kohtumääruse põhjendused
                                                                                                   2
Kohus leiab, et poolte kompromissleping tuleb kinnitada ja menetlus asjas lõpetada.

Tsiviilkohtumenetluse seadustiku (TsMS) § 430 lg 1 sätestab, et pooled võivad menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses märgitakse
kompromissi tingimused. Kohus leiab, et poolte kompromissileping vastab nõuetele ning selle
võib kinnitada ja menetluse asjas lõpetada.

Pooltevaheline kompromissleping on hageja seadusliku esindaja ja kostja poolt omakäeliselt
allkirjastatud. Kompromissi kinnitamise ja menetluse lõpetamise tagajärjed on pooltele
kompromisslepingus märgitu kohaselt teada.

TsMS § 168 lg 3 alusel kannavad pooled kompromissi sõlmimise korral oma menetluskulud ise,
kui nad ei ole kokku leppinud teisiti. Käesoleval juhul on pooled kokku leppinud, et kostja hüvitab
hageja menetluskuludest 60 eurot, ülejäänud osas jäävad poolte menetluskulud nende endi kanda.

Kooskõlas TsMS § 661 lõikega 4 lühendavad menetlusosalised määruskaebuse esitamise tähtaega
ja loevad kaebuse esitamise tähajaks 2 päeva, mistõttu käesolev kohtumäärus on edasikaevatav 2
päeva jooksul alates määruse kättetoimetamisest.

Juhindudes TsMS § 150 lg 2 p-st 1 tuleb hageja taotlusel tagastada pool tasutud riigilõivust seoses
kompromissi sõlmimisega poolte poolt. Hageja on hagiavalduse esitamisel tasunud riigilõivu 300
eurot. Hageja taotlusel kuulub XXXOÜ arveldusarvele nr XXXXXXXXXXXXX Swedbank AS-
is tagastamisele pool tasutud riigilõivust, s.o 150 eurot.


(allkirjastatud digitaalselt)
Kristi Rickberg
kohtunik




                                                                                                 3
