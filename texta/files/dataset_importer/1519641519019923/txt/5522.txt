                        KOHTUMÄÄRUS
Kohus                               Tallinna Ringkonnakohus

Määruse tegemise aeg ja koht        06.oktoobril 2016.a, Tallinn, kirjalik menetlus

Kriminaalasja number                1-16-7289

Kohtukoosseis                       Kohtunikud Orvi Tali, Pavel Gontšarov ja Sten Lind

                                    Veiko Vader süüdistuses KarS § 199 lg 2 p 9-§ 25 lg 2
Kriminaalasi
                                    järgi


                                    Harju Maakohtu        26.augusti    2016    aasta    otsus
Vaidlustatud kohtulahend            lühimenetluses



Apellatsiooni esitaja               Süüdistatav Veiko Vader, isikukood 37503220236;
                                    (viibib vanglas), varem kriminaalkorras korduvalt
                                    karistatud, kinni peetud 24.08.2016.a.


RESOLUTSIOON


Jätta Veiko Vaderi apellatsioon kui ilmselt põhjendamatu läbi vaatamata.

Edasikaebamise kord
Määruse peale võib esitada määruskaebuse Riigikohtule 15 päeva jooksul Tallinna
Ringkonnakohtu kaudu alates päevast, mil menetlusosaline sai vaidlustatavast kohtumäärusest
teada või pidi teada saama. Süüdistataval on määruskaebuse esitamise õigus advokaadist
kaitsja vahendusel.

SÜÜDISTUS:

1. Veiko Vaderit süüdistatakse KarS § 199 lg 2 p 9 - § 25 lg 2 järgi kvalifitseeritava kuriteo
toimepanemises, mis seisnes selles, et tema isikuna, kes paneb süstemaatiliselt toime vargusi,
mille eest ta on 28.07.16 Harju Maakohtu poolt karistatud KarS § 199 lg2 p 9 – 25 lg 2 järgi,
viibides 24.08.2016 kella 17:28 paiku Tallinnas XXX asuvas kaupluses XXX, võõra
vallasasja, selle ebaseadusliku omastamise eesmärgil, üritas võtta 0,7 liitrilist alkohoolset
jooki „Jägermeister“ maksumusega 18,99€. Vargus jäi tema kavatsusest olenemata põhjustel



                                                                                            1
lõpule viimata seoses kinnipidamisega kaupluse turvatöötajate poolt. Kaup rikkumata on
tagastatud kauplusele.

MAAKOHTU OTSUS:

2. Harju Maakohus tunnistas Veiko Vaderi süüdi KarS § 199 lg 2 p 9 - § 25 lg 2 järgi
kvalifitseeritud kuriteo toimepanemises ja mõistis talle karistuseks 6 kuud vangistust. KrMS §
238 lg 2 alusel vähendati mõistetavat põhikaristust 1/3 võrra ja lõplikuks karistuseks mõisteti
4 kuud vangistust. KarS § 65 lg 2 alusel mõisteti liitkaristuseks 9 kuud 27 päeva vangistust.
KarS § 68 lg 1 kohaselt arvati karistusaja hulka eelvangistuses viibitud aeg ning karistuse
kandmise algust arvestati alates kinnipidamisest, s.o 24.08.2016.a. Veiko Vaderi suhtes
kohaldati tõkendit – vahistamine ja võeti Veiko Vader vahetult peale kohtuotsuse kuulutamist
kohtus vahi alla. Tõkend – vahistamine - tühistada kohtuotsuse jõustumisel või kui kohtuotsus
ei ole karistuse ärakandmise ajaks jõustunud, siis karistuse ärakandmisel.
KrMS § 180 lg 1, § 175 lg 1 p 4, 9 alusel mõisteti välja Veiko Vaderilt riigituludesse
menetluskuludena kaitsjatasu summas 120 eurot ja sundraha summas 322.50 eurot. KrMS §
180 lg 3 alusel kohustati Veiko Vaderit tasuma menetluskulud 12 kuu jooksul arvates
kohtuotsuse jõustumisest.

APELLATSIOON:

3. Apellatsiooni esitas Veiko Varde, kes vaidlustab otsust temale mõistetud karistuse määra ja
menetluskulude osas. Palub vähendada karistuse määra, kuna 9 kuud 27 päeva vangistust on
liialt range. Samuti leiab, et menetluskulusid ei ole võimalik tasuda, kuna viibib vanglas.

KRIMINAALKOLLLEEGIUMI PÕHJENDUS JA JÄRELDUS:

4. Ringkonnakohtu kriminaalkolleegium, tutvunud kriminaalasja materjalidega ning esitatud
apellatsiooniga leiab üksmeelselt, et apellatsioon on ilmselt põhjendamatu, perspektiivitu ning
tuleb sellest tulenevalt jätta läbi vaatamata.
Riigikohtu kriminaalkolleegium on korduvalt sedastanud ( nt määrused nr 3-1-1-64-11; 3-1-
1-43-11; 3-1-1-86-11 ja 3-1-1-6-13 p 6), et ilmselt põhjendamatu on apellatsioon, mille
rahuldamine ei ole võimalik seetõttu, et apellandi argumendid ei ole õiguslikult asjakohased,
s.t need sisaldavad mõne õigusliku keelu rikkumisele suunatud taotlust. Kui apellandi väited
ei ole õiguslikult asjakohatud, on apellatsiooni läbi vaatamata jätmine võimalik eeskätt siis,
kui maakohtu otsus on kooskõlas kohtupraktikas selgelt ja üheselt kujunenud seisukohtadega
(nt teo õigusliku kvalifikatsiooni või karistuse osas) ning ringkonnakohus ei pea vajalikuks
kohtupraktikat muuta. Apellatsiooni läbi vaatamata jätmine on reeglina võimalik vaid juhul,
kui juba eelmenetluses selgub, et apellatsioonil puudub ilmselgelt edulootus ehk tegemist on
perspektiivitu apellatsiooniga.
Apellatsioonis ei vaidlustata mingeid sisulisi süüteo toimepanemise asjaolusid ega tõstatata
õiguslikke probleeme, mida tuleks lahendada. Taotletakse vaid otsuse muutmist karistuse
määra ja menetluskulude osas. Ringkonnakohus leiab, et käesoleval juhul puuduvad alused
maakohtu otsuses tehtud järelduste muutmiseks. Apellatsiooni sisust lähtudes on tegemist
perspektiivitu apellatsiooniga, mille arutamine ei saa kaasa tuua käesolevas määruses esitatud
põhjendustest erinevaid seisukohti.
Kolleegium peab vajalikuks osundada, et süüdistatavale mõistetud karistuse muutmine
ringkonnakohtus on lubatav, kui tuvastatakse, et esimese astme kohtu poolt mõistetud karistus
ei vasta kuriteo raskusele või süüdimõistetu isikule või kui tema suhtes on mõnel muul viisil
kohaldatud ebaõigesti kriminaalseadust. Ringkonnakohus leiab, et maakohtu poolt mõistetud


                                                                                             2
karistuse muutmiseks puudub alus ning maakohtu poolt mõistetud karistus ei hälbi
karistuspraktikast.

4.1 Kolleegium leiab üksmeelselt, et apellatsioonis toodud argumendid ei anna alust
maakohtu otsuse tühistamiseks ega Veiko Vaderile lühemaajalise vangistuse mõistmiseks.
KarS § 199 lg 2 p 9 sanktsioon näeb ette rahalise karistuse või kuni viieaastase vangistuse,
seega sanktsiooni keskmine määr on 2 aastat 6 kuud vangistust. Maakohus on Veiko Vaderit
karistanud 6 kuulise vangistusega, mida on vähendatud 1/3 võrra. Maakohtu poolt mõistetud
karistus jääb tunduvalt alla sanktsiooni keskmist määra ning on pigem sanktsiooni alammäära
lähedane, siis on maakohtu poolt mõistetud karistuse määr enam kui kohane. Käesoleval juhul
ei ole maakohus karistusmäära valikul materiaalõigust ebaõigesti kohaldanud ning maakohus
on jälgitavalt põhjendatud karistusliigi ja -määra valiku aluseks olevaid asjaolusid. Nii on
maakohus arvestanud karistust kergendavaid asjaolusid ja raskendavate asjaolude puudumist,
süüdlase iseloomustavaid andmeid, samuti üld- kui ka eripreventiivseid eesmärke ning
andnud sellega seisukoha ka juba apellatsioonis esitatule. Maakohtu poolt tähelepanuta jäetud
KarS § 57 loetellu kuuluvaid karistust kergendavaid asjaolusid ringkonnakohus ei tuvastanud.
Kolleegium asub kokkuvõtvalt seisukohale, et maakohus on vangistuse määra mõistmisel
kõike olulisi asjaolusid, mis võiksid mõjutada vangistuse määra juba arvesse võtnud ning
karistusmäära veelgi lühendamiseks seaduslikud alused puuduvad.
Apellant Veiko Vader on jätnud täielikult tähelepanuta asjaolu, et vangistus 9 kuud 27 päeva
on saadud liitkaristuse moodustamise tulemusena ning vangistuse pikkus ei tulene sellest, et
maakohus oleks varguse episoodi eest mõistnud ebamõistlikult pika vangistuse. 28.07.2016.a
Harju Maakohtu otsusega mõistetud vangistuse ärakandmata osa oli 5 kuud 27 päeva
vangistust. KarS § 69 lg 7 kohaselt kui süüdlane paneb üldkasuliku töö tegemise ajal toime
uue kuriteo, mille eest teda karistatakse vangistusega, mõistetakse liitkaristus KarS § 65 lg 2
sättele. Tulenevalt seadusest on maakohus selliselt ka toiminud.

 4.2 KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. KrMS § 180 lg 3 kohaselt arvestab kohus menetluskulusid välja mõistes
süüdimõistetu varalist seisundit ja resotsialiseerumisväljavaateid. Kui menetluskulude
hüvitamine ilmselt käib süüdimõistetule üle jõu, jätab kohus osa neist riigi kanda. Kohus võib
määrata, et kriminaalmenetluse kulud hüvitatakse ositi.
Kohtukolleegiumil tuleb märkida, et seadusest tulenevate menetluskulude suuruse
vähendamise ja riigi kanda jätmise otsustus peab tuginema kindlatele faktilistele asjaoludele
ja tõenditele, mis viitavad süüdimõistetu maksejõuetusele. Käesoleva kriminaaltoimiku
materjalidest ei nähtu asjaolusid, mis lubaksid järeldada, et Veiko Vaderil esineksid takistused
kriminaalmenetlusega riigile põhjustatud kulude hüvitamiseks või käiks nende kulude
hüvitamine talle ilmselt üle jõu. Kolleegium leiab, et Veiko Vaderilt välja mõistetud
menetluskulud ei ole suured. Välja on mõistetud, vaid sundraha, mida on vähendatud KrMS §
2565 lg 2 korras poole võrra ja riigi õigusabi osutanud kaitsja tasu. Maakohtu istungil ei ole
Veiko Vader ega tema kaitsja taotlenud menetluskulude osalist riigi kanda jätmist ega
menetluskulude tasumiseks pikema aja määramist. Samas on maakohus arvestanud
süüdimõistetu võimaliku töötusega nii vangistuse ajal kui ka peale vangistusest vabanemist
ning andnud seetõttu süüdimõistetule võimaluse tasuda menetluskulud 12 kuu jooksul
kohtuotsuse jõustumisest arvates.
Kohtukolleegium peab vajalikuks ka veel märkida, et väljakujunenud kohtupraktika kohaselt
ei tähenda ainuüksi isiku viibimine vangistuses seda, et ta ei ole võimeline menetluskulusid
tasuma. Asjaolu, et isik peab kandma vangistust ja hetkel sissetulekud puuduvad, ei saa olla
menetluskulude riigi kanda jätmise aluseks. Lisaks on pärast süüdimõistva otsuse jõustumist
ja täitmisele pööramist tulenevalt KrMS § 424 sättest kriminaalmenetluse kulude tasumise


                                                                                              3
pikendamise tähtaega võimalik mõjuval põhjusel korduvalt pikendada, kuid käesoleval juhul
ei ole kohtuotsus jõustunud ja täitmisele veel pööratud menetluskulude osas. Kolleegiumi
selline seisukoht on kooskõlas Riigikohtu kriminaalkolleegiumi lahendis tooduga nr 3-1-1-2-
12.

5. Eeltoodud põhistusel leiab kriminaalkolleegium üksmeelselt, et apellatsioon on ilmselgelt
põhjendamatu ning tuleb juhindudes KrMS § 326 lg 3 jätta läbi vaatamata.



/allkirjastatud digitaalselt/     /allkirjastatud digitaalselt/   /allkirjastatud digitaalselt/


      Orvi Tali                        Pavel Gontšarov                     Sten Lind




                                                                                             4
