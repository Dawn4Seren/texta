                                                                                      1-16-5510




                               KOHTUOTSUS
                                 EESTI VABARIIGI NIMEL

Kohus                              Viru Maakohus

Otsuse tegemise aeg ja koht        06. juuli 2016, Narva kohtumaja

Kriminaalasja number               1-16-5510 (16233000802)

Kohtunik                           Galina Jasnjuk (kirjalikus menetluses)

Kriminaalasi                       Andrey Tsukh süüdistuses KarS § 424 järgi, käskmenetluses,
                                   kiirmenetluse sätete järgi
Süüdistatav                        Andrey Tsukh

                                   Elukoht XXX, isikukood 37801132252, VF kodanik,
                                   keskeriharidus, töökoht XXX
                                   Varasem karistatus: puudub.
                                   Tõkend - elukohast lahkumise keeld alates 20.06.2016.


RESOLUTSIOON

Tunnistada Andrey Tsukh süüdi KarS § 424 järgi ja mõista talle karistuseks rahaline karistus
100 päevamäära ulatuses (lähtuvalt isiku keskmisest päevasissetulekust kuulub kohaldamisele
miinimumpäevamäär 10 eurot), so summas 1000 (üks tuhat) eurot.

Arvata KarS § 68 lg 1 alusel karistusaja hulka eelvangistuses viibitud aeg alates 19.06.2016
kuni 20.06.2016, s.o 2 (kaks) päeva, millele vastab rahalise karistuse 6 päevamäära ja mõista
lõplikuks karistuseks rahaline karistus 94 päevamäära ulatuses (lähtuvalt isiku keskmisest
päevasissetulekust kuulub kohaldamisele päevamäär summas 10 eurot), s.o summas 940
(üheksasada nelikümmend) eurot.

Määrata Andrey Tsukhile KarS § 66 lg 1,3 alusel rahalise karistuse summas 940 eurot
tasumine ositi 1 (ühe) aasta jooksul igakuiselt alates kohtuotsuse jõustumisest.

Rahaline karistus tasuda Maksu- ja Tolliameti arveldusarvele nr SEB pangas nr
EE351010052031000004,           SWEDBANK            EE502200221014193355,        NORDEA         PANK
EE401700017002872300, DANSKE BANK EE873300333499990003. Maksekorraldusele märkida
viitenumber 99916400005250 ning selgitus „Andrey Tsukh, 1-16-5510 rahaline karistus“. Kui
rahaline karistus pole täies ulatuses tähtaegselt tasutud suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.




                                                                                              1(3)
                                                                            1-16-5510
Kohtuotsuse jõustumisel võtta KarS § 50 lg 1 p 1 alusel Andrey Tsukhilt 3 (kolmeks) kuuks
ära mootorsõiduki juhtimisõigus. Liiklusseaduse § 127 kohaselt on Andrey Tsukh kohustatud
5 (viie) tööpäeva jooksul alates kohtuotsuse jõustumisest loovutama oma juhiloa
Maanteeametile.

Andrey Tsukhile valitud tõkend, elukohast lahkumise keeld, tühistada kohtuotsuse
jõustumisel.

Mõista Andrey Tsukhilt riigituludesse välja menetluskulud: sundraha 322 (kolmsada
kakskümmend kaks) eurot ja 50 senti ning määratud kaitsja Vladimir Rogulski poolt
kohtueelses menetluses õigusabi osutamise eest makstud tasu 48 (nelikümmend kaheksa)
eurot.

Määrata, et Andrey Tsukhil on õigus tasuda väljamõistetud menetluskulud (summas 370,50
eurot) osade kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004,           SWEDBANK         EE502200221014193355,     NORDEA      PANK
EE401700017002872300, DANSKE BANK EE873300333499990003. Maksekorraldusele märkida
viitenumber 99916700050565 ning selgitus „Andrey Tsukh, 1-16-5510, kriminaalmenetluse kulud“.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.


Edasikaebamise kord

Süüdimõistetul ja kaitsjal on õigus kohtuotsuse kättesaamisele järgnevast päevast 15 päeva jooksul
taotleda, et kohus arutaks kriminaalasja üldkorras. Kui nimetatud tähtaja jooksul kohtule sellist
taotlust ei esitata, jõustub käesolev otsus.


Asjaolud

Süüdistuse kohaselt Andrey Tsukh, olles alkoholijoobe seisundis (tema alkoholisisaldus moodustas
väljahingatavas õhus moodustas 1,25+/-0,12 mg/l, kuid mitte vähem kui 1,13 mg/l), juhtis
19.06.2016.a kella 16.26 paiku mootorsõidukit Audi A6 registreerimismärgiga xxx, sõites sellega
Narva linnas mööda Puraviku tänavat, kus oli politsei poolt kinni peetud.
Sellise käitumisega rikkus ta liiklusseaduse § 69 lg-t 1, mille kohaselt ei tohi juht olla
joobeseisundis. Joobeseisund on liiklusseaduse tähenduses alkoholi, narkootilise või psühhotroopse
aine või muu sarnase toimega aine tarvitamisest põhjustatud terviseseisund, mis avaldub väliselt
tajutavates häiritud või muutunud kehalistes või psüühilistes funktsioonides ja reaktsioonides.
Samuti rikkus ta sellise käitumisega liiklusseaduse § 69 lg 2 p 1, mille kohaselt loetakse
alkoholijoobes olevaks mootorsõidukijuht, trammijuht ja maastikusõidukijuht kui juhi ühes grammis
veres on vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem.

Sel moel pani Andrey Tsukh toime mootorsõiduki juhtimise joobeseisundis, mis on
kvalifitseeritav kuriteona KarS § 424 alusel.

21.06.2016 koostatud süüdistusakti kohaselt taotleb Viru Ringkonnaprokuratuuri Narva osakonna
abiprokurör Veronika Laur kohtus kriminaalasja läbivaatamist käskmenetluse korras ning teeb
ettepaneku tunnistada Andrey Tsukh süüdi KarS § 424 järgi ja karistada teda KarS § 44 alusel
rahalise karistusega 100 päevamäära ulatuses, s.o 1000 (üks tuhat) eurot. KarS § 68 lg 1 alusel
                                                                                          2(3)
                                                                                  1-16-5510
arvata karistusaja hulka eelvangistuses viibitud aeg 19.-20.06.2016, s.o 2 päeva (ühele
vangistuspäevale vastab rahalise karistuse kolm päevamäära) ning lõplikuks karistuseks mõista 94
päevamäära ulatuses, s.o 940 (üheksasada nelikümmend) eurot. KarS § 50 lg 1 p 1 alusel mõista
lisakaristuseks sõiduki juhtimise õiguse äravõtmine 3-ks (kolm) kuuks. Süüdimõistva kohtuotsuse
korral Andrey Tsukhilt kuuluvad väljamõistmisele sundraha summas 322,50 eurot (II astme kuriteo
eest) vastavalt KrMS § 256-5 lg 2, § 179 lg 1 p 2 ja menetluskulud. KrMS § 180 lg-te 1 ja 3, KarS
§ 66 lg 1 alusel määrata, et Andrey Tsukhil on õigus tasuda väljamõistetud menetluskulud (kaitsja
õigusabi eest summas 48 eurot) osade kaupa alates kohtuotsuse jõustumisele järgnevast kuust 1
(ühe) aasta jooksul.


Maakohtu seisukoht

Uurinud kohtule esitatud tõendeid, leiab kohus, et Andrey Tsukhi süü KarS § 424 järgi on tõendatud
tunnistaja V R ütlustega, tõendusliku alkomeetri kasutamise protokolliga, sõiduku juhtimiselt
kõrvaldamise otsusega, kahtlustatava kinnipidamise protokolliga ning Andrey Tsukhi enda
ütlustega. Süüdistatava tegu kvalifitseeriti õigesti KarS § 424 järgi.

Karistuse mõistmisel võtab kohus arvesse süüteo iseloomu, varasemate karistuste puudumist ning
karistust kergendavaid asjaolusid, samuti prokuröri arvamust karistuse osas.

Kohus teeb kohtuotsuse tuginedes eeltoodule ja juhindudes KrMS §-dest 251 lg 1, 253 lg 1 ja
254, 2565 lg 1 p 2, lg 2.

/allkirjastatud digitaalselt/

Galina Jasnjuk
Kohtunik




                                                                                          3(3)
