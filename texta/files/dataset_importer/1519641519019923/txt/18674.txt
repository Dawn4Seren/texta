                                                                                   3-16-419




                        KOHTUMÄÄRUS
 Kohus                               Tallinna Halduskohus

 Kohtunik                            Karin Kalmiste

 Määruse tegemise aeg ja koht        12.04.2016, Tallinn

 Haldusasja number                   3-16-419

 Haldusasi                           F.T.i (T.) kaebus Tallinna Vangla 17.12.2015 käskkirja nr
                                     5-2/1718 tühistamiseks
 Menetlustoiming                     Kaebuse tagastamine

 RESOLUTSIOON                            1. Tagastada F.T.i kaebus.
                                         2. Saata määruse ärakiri ning määruse
                                            venekeelne tõlge koos kaebusega kaebajale.

 Edasikaebamise kord                 Määrusele võib esitada määruskaebuse Tallinna
                                     Ringkonnakohtule Tallinna Halduskohtu kaudu 15 päeva
                                     jooksul määruse kättetoimetamisest arvates.



ASJAOLUD JA MENETLUSE KÄIK
1. 11.02.2016 esitas F.T. Tallinna Halduskohtule kaebuse Tallinna Vangla 17.12.2015
käskkirja tühistamiseks ning mittevaralise kahju hüvitamiseks.
2. Vastusena kohtunõudele edastas Tallinna Vangla 07.03.2016 asjaomased dokumendid ning
kinnitas 09.03.2016, et kaebaja ei ole käesoleva haldusasjaga seonduvat kahju hüvitamise
taotlust vanglale esitanud.
3. 09.03.2016 määrusega tagastas kohus hüvitamiskaebuse. Tühistamisnõude osas jättis kohus
kaebuse käiguta ning andis kaebajale puuduste kõrvaldamiseks 15-päevase tähtaja. Kaebajal tuli
täpsustada kaebust ning tasuda riigilõiv või esitada nõuetekohane menetlusabi taotlus.
4. Kohus hoiatas, et puuduste kõrvaldamata jätmisel tagastab kohus kaebuse selle esitajale.


KOHTU SEISUKOHT
5. Tallinna Halduskohtu 09.03.2016 määruse kohaselt tuli F.T.il 15 päeva jooksul alates
määruses saamisest puudused kõrvaldada (täpsustada kaebust ja tasuda riigilõiv või esitada


                                                                                              1
                                                                                     3-16-419


korrektne menetlusabi taotlus). Kohus hoiatas kaebajat puuduste kõrvaldamata jätmisega
kaasnevate tagajärgede eest.
6. Tallinna Halduskohtu 09.03.2016 määruse ning selle venekeelse tõlke sai kaebaja kätte
21.03.2016 (tl 34). Sellest tulenevalt tulnuks kaebajal puudused kõrvaldada (või vähemalt püüda
neid kõrvaldada) hiljemalt 05.04.2016.
Nimetatud tähtpäevaks ei esitanud kaebaja ühtegi täpsustavat avaldust ega tasunud riigilõivu.
Ka käesoleva määruse tegemise seisuga ei ole kaebaja esitanud kohtule ühtegi pöördumist ega
püüdnud kuidagi teisiti kaebuse puuduseid kõrvaldada. Kohtule ei ole esitatud ka riigilõivu
tasumist tõendavat dokumenti ega riigilõivu tasumist kontrollida võimaldavaid andmeid.
Kontrollides kohtute infosüsteemi vahendusel riigilõivude laekumisi Rahandusministeeriumi
riigilõivude ja tagatiste ettemaksukontolt, ei nähtu kaebuselt riigilõivu tasumist.
Olukorras, kus kaebaja isegi ei püüa kaebuses esinevaid puuduseid kõrvaldada, on ilmselge, et
tema huvi kaebuse vastu on vähene. Sellest tulenevalt ei pea kohus õigeks kaebust teistkordselt
käiguta jätta.
7. Halduskohtumenetluse seadustiku (HKMS) § 121 lg 1 p 2 sätestab, et kohus tagastab
kaebuse määrusega selle esitajale, kui kaebus ei vasta käesoleva seadustiku §-de 37–39 nõuetele,
kaebaja ei ole kohtu poolt määratud tähtaja jooksul puudusi kõrvaldanud ja puudused takistavad
asja läbivaatamist. HKMS § 104 lg 2 ls 2 sätestab, et riigilõivu tasumata jätmise korral kaebus
tagastatakse või jäetakse läbi vaatamata.
Kaebaja ei ole kohtu poolt määratud tähtajaks kaebuse puuduseid kõrvaldanud. Riigilõivu
tasumata jätmise näol on tegemist olulise puudusega ning need takistavad asja läbivaatamist.
Eeltoodust tulenevalt leiab kohus, et kaebus tuleb HKMS § 121 lg 1 p 2 ja § 104 lg 2 ls 2 alusel
tagastada.
Seega tagastab kohus F.T. kaebuse.
8. HKMS § 43 lg 2 kohaselt ei võta kaebuse tagastamine ja läbi vaatamata jätmine õigust
pöörduda uuesti kohtusse. Kaebuse tagastamisel või läbi vaatamata jätmisel loetakse, et kaebus
ei ole kohtu menetluses olnud. Kohtusse pöördumisel tuleb arvestada seaduses sätestatud korda,
sh tähtaegu.



Karin Kalmiste
kohtunik




                                                                                             2
