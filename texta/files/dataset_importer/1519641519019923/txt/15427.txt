                           KOHTUOTSUS
                                EESTI VABARIIGI NIMEL


Kohus                           Viru Maakohus

Otsuse tegemise aeg ja koht     16. mail 2016 Jõhvi kohtumajas

Kriminaalasja number            1-16-2868 (15244000080)

Kohtunik                        Inna Kirsipuu
Kohtuistungi sekretär, tõlk     Merike Erisalu, Riina Palmi

Kriminaalasi                    Vadim Lebedevi süüdistuses KarS § 199 lg 2 p 4 järgi
                                kokkuleppemenetluse korras
Prokurör                        Viru Ringkonnaprokuratuuri abiprokurör Maarja Talts

                                Vadim Lebedev, isikukood 36702042264, Eesti Vabariigi
                                kodanik, keskharidus, emakeel vene keel, töötab xxxs, elukoht
                                xxx, varem kriminaalkorras karistatud:
Süüdistatav                     23.12.2004 Narva Linnakohtu otsusega KrK § 115 lg 1, § 202,
                                § 117, KarS § 200 lg 2 p 9-§ 25 lg 2 järgi KarS § 64 lg 1, § 68
                                lg 1 alusel vangistusega 8 aastat 9 kuud 9 päeva;
                                28.01.2015 Viru Maakohtu otsusega KarS § 199 lg 2 p 9-§ 25
                                lg 2 järgi KarS § 68 lg 1 alusel vangistusega 1 kuu.
                                Oli kahtlustatavana kinni peetud 03.02.2015-05.02.2015, so 3
                                päeva
                                Tõkendit ei ole kohaldatud.
RESOLUTSIOON                    Juhindudes KrMS § 249, kohus


O T S U S T A S:

VADIM LEBEDEV süüdi tunnistada KarS § 199 lg 2 p 4 järgi.

Mõista karistuseks 6 (kuus) kuud vangistust.

KarS § 68 lg 1 alusel arvata karistusaja hulka eelvangistuses viibitud aeg 03.02.2015-
05.02.2015, so 3 (kolm) päeva ning lõplikuks karistuseks mõista 5 (viis) kuud 27
(kakskümmend seitse) päeva vangistust.

KarS § 74 lg 1, 3 alusel mõistetud vangistust täielikult täitmisele mitte pöörata, kui Vadim
Lebedev 2-aastase katseaja jooksul ei pane toime uut kuritegu ja täidab talle KarS § 75 lg 1 p
1-6 sätestatud käitumiskontrolli ajaks pandud kontrollnõudeid:

                                                                                            1
1)elama kohtu määratud alalises elukohas - xxx;
2)ilmuma kriminaalhooldaja määratud ajavahemike järel kriminaalhooldusosakonda
registreerimisele;
3)alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4)saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6)saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 1 alusel kohustada kahe aastase katseaja jooksul Vadim Lebedevi heastama
kuriteoga tekitatud kahju, so kannatanu Xxx Xxxu poolt esitatud tsiviilhagi summas 1800
eurot.

KarS § 78 p 1 alusel katseaja algus alates 16.05.2016, v.a. välja arvatud käitumiskontrolli
nõuete osas, mille kohaldamist alustatakse pärast kohtulahendi jõustumist

Võlaõigusseaduse § 1043 ja 1045 lg 1 p 5 alusel välja mõista Vadim Lebedevilt tsiviilhagi
katteks Xxx Xxxu kasuks 1800 (üks tuhat kaheksasada) eurot, mis tuleb kanda Xxx Xxxu
arveldusarvele nr xxx.

Menetluskulud:
174,60 eurot kaitsjatasu kohtueelses uurimises osutatud õigusabi eest
-jätta riigi kanda KrMS § 180 lg 3 alusel.

Välja mõista Vadim Lebedevilt riigituludesse kriminaalmenetluskulud
645 eurot sundraha,
168 eurot kaitsjatasu kohtueelses menetluses osutatud õigusabi eest.

KrMS § 180 lg 3 alusel määrata kohtukulude 813 eurot tasumine 12 (kaheteistkümne) kuu
jooksul alates kohtuotsuse jõustumisest.

Menetluskulud tuleb Vadim Lebedevil tasuda Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003
Maksekorraldusele märkida viitenumber 99916700030682 ning selgitus „Vadim Lebedev 1-
16-2868 kriminaalmenetluse kulud“.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas, teatades apellatsiooniõiguse kasutamise
soovist Viru Maakohtule kirjalikult seitsme päeva jooksul alates kohtuotsuse kuulutamisest.
Apellatsioon esitatakse Tartu Ringkonnakohtule kirjalikult viieteistkümne päeva jooksul
alates päevast mil kohtuotsus on kohtukantseleis menetlusosalistele tutvumiseks kättesaadav.
Kohtuotsus on kättesaadav vahetult peale selle väljakuulutamist.



                                                                                           2
Kohtuotsus jõustub 15-päevase tähtaja möödumisel alates kohtuotsuse kättesaadavusest ehk
01.06.2016 juhul, kui ükski menetluspool ei ole kohtuotsuse peale apellatsiooni esitanud.

Kohtu tuvastatud asjaolud

Vadim Lebedev on kohtu alla antud ja teda süüdistatakse selles, et tema isikuna, keda karistati
28.01.2015 Viru Maakohtu Jõhvi kohtumaja poolt KarS § 199 lg 2 p 9 - § 25 lg 2 järgi ja
23.12.2004 Narva Linnakohtu poolt KarS § 200 lg 2 p 9 - § 25 lg 2 järgi, st olles varem
varguse ning röövimise toimepannud isikuks, taas ajavahemikus 22.01.2015 kella 14:00-st
kuni 23.01.2015 kella 13:00-ni Ida-Virumaal xxx korteri suures toas asuvast rahakotist võttis
ebaseadusliku omastamise eesmärgil ära Xxx Xxxule kuuluva sularaha 1800 eurot.
Seega pani Vadim Lebedev oma teoga toime võõra vallasasja äravõtmise selle ebaseadusliku
omastamise eesmärgil, kui see on toime pandud isiku poolt, kes on varem toime pannud
varguse, so KarS § 199 lg 2 p 4 järgi kvalifitseeritava kuriteo.

Süüdistatav tunnistas end täielikult süüdi ja jäi kokkuleppe juurde, mille kohaselt KarS § 199
lg 2 p 4 järgi ettenähtud kuriteo toimepanemise eest nõuab prokurör kohtus süüdistatavale
karistuseks 6 kuud vangistust. KarS § 68 lg 1 alusel arvata karistusaja hulka eelvangistuses
oldud aeg 03.02.2015 kuni 05.02.2015, s.o. 3 päeva, mõistes lõplikuks karistuseks 5 kuud 27
päeva vangistust. KarS § 74 lg 1, 3 alusel mõistetud vangistust täielikult täitmisele mitte
pöörata, kui Vadim Lebedev 2-aastase katseaja jooksul ei pane toime uut kuritegu ja täidab
talle KarS § 75 lg 1 sätestatud käitumiskontrolli ajaks pandud kontrollnõudeid ja kohustusi:
1)elama kohtu määratud alalises elukohas – xxx;
2)ilmuma kriminaalhooldaja määratud ajavahemike järel kriminaalhooldusosakonda
registreerimisele;
3)alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4)saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5)saama kriminaalhooldusametnikult eelneva loa elu-, töö- või õppimiskoha vahetamiseks;
6)saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
Vastavalt KarS § 75 lg 2 p 1 kohustada Vadim Lebedevi käitumiskontrolli ajal heastama
kuriteoga tekitatud kahju, s.o kannatanu Xxx Xxx poolt esitatud tsiviilhagi summas 1800
eurot, katseaja, so 2 aasta, jooksul.
Xxx Xxx on esitanud Vadim Lebedevi vastu tsiviilhagi summas 1800 eurot.
Vadim Lebedevilt kuuluvad väljamõistmisele alljärgnevad menetluskulud:
-       KrMS § 175 lg 1 p 4 alusel kaitsjatasu kohtueelses menetluses määratud kaitsjale
Heiki Kuningale kogusummas 342,60 eurot (sh käibemaks), millest sõidukulud 174,60 (sh
käibemaks) .
-       KrMS § 175 lg 1 p 9 alusel süüdimõistva kohtuotsusega kaasnev sundraha 2. astme
kuriteo toimepanemise eest summas 645.00 eurot.
KrMS § 180 lg 3 alusel arvestades isiku varalist seisundit ning tema resotsialiseerumise
väljavaateid ja ühtlasi seda, et isik on võtnud endale kohustuseks hüvitada kuriteoga tekitatud
kahju, jätta kaitsja sõidukulud summas 174,60 eurot riigi kanda ning määrata
kriminaalmenetluse kulude summas 813 eurot (kaitsjatasu summas 168 eurot ja sundraha 645
eurot) hüvitamine osade kaupa 12 kuu jooksul.

Kriminaalasja arutamisel jõudis kohus järeldusele, et süüdistatava süüditunnistamine ja
kokkuleppe sõlmimine on olnud süüdistatava tõelise tahte avaldus ja kriminaalasja
menetlemisel on järgitud KrMS sätteid.
                                                                                             3
Kohtu meetmed

Kohus leiab, et Vadim Lebedev tuleb süüdi tunnistada KarS § 199 lg 2 p 4 järgi ning karistada
teda vastavalt kokkuleppele.
Xxx Xxxu poolt esitatud tsiviilhagi summas 1800 eurot kuulub väljamõistmisele Vadim
Lebedevilt ning see tuleb kanda Xxx Xxxu arveldusarvele.
Menetluskulud tuleb jätta Vadim Lebedevi kanda osaliselt, vastavalt kokkuleppele. Lubada
menetluskulude tasumine 12 kuu jooksul.


/allkirjastatud digitaalselt/

Inna Kirsipuu
kohtunik




                                                                                           4
