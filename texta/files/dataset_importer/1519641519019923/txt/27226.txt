                   KOHTUMÄÄRUS
Kohus                           Viru Maakohus
Toimiku number                  1-13-10825
Määruse tegemise aeg ja koht 04.01.2016 Jõhvi kohtumaja

Kohtunik                        Anne PALMISTE
                                Viru Vangla kriminaalhooldusosakonna Jõhvi esinduse
                                kriminaalhooldusametnik Malle PETERSONI 29.12.2015
Erakorraline ettekanne          taotlus kohtulahendi      ümbermääramiseks       Andrey
                                VOLOSENKOVI                 uue     elukoha     järgsele
                                kriminaalhooldusosakonnale
Süüdimõistetu                   Andrey VOLOSENKOV
                                isikukood 37004212213, elukoht xxx
                                Malle PETERSON
Kriminaalhooldusametnik
                                Viru Vangla kriminaalhooldusosakonna Jõhvi esindus
                                Viru Vangla kriminaalhooldusosakonna Jõhvi esinduse
                                kriminaalhooldusametnik         Malle      PETERSONI
                                29.12.2015 taotlus rahuldada.

                                Määrata         Andrey     VOLOSENKOVI     uueks
                                kriminaalhoolduse täitmise kohaks Harju Maakohtu
RESOLUTSIOON                    12.10.2015 määruse nr.1-13-10825 alusel Tallinna
                                Vangla Ida-Harju kriminaalhooldusosakond.

                                Käesolevale kohtumäärusele on kohtumenetluse poolel
                                õigus esitada määruskaebus Viru Maakohtule 15
                                päeva jooksul alates päevast, mil ta sai kohtumäärusest
                                teada või pidi teada saama.
ASJAOLUD

Viru Vangla Kriminaalhooldusosakonna kriminaalhooldusametnik Malle Peterson esitas
29.12.2015 kohtule taotluse kriminaalhoolduse ümbermääramiseks Andrey Volosenkovi uue
elukoha järgsele kriminaalhooldusosakonnale.

Andrey Volosenkov tunnistati süüdi Harju Maakohtu 08.01.2014 otsusega KarS §121 järgi ja
karistati KarS §65 lg.2, §68 lg.1 alusel vangistusega 1 aasta 8 kuud 26 päeva. KarS §69 alusel
asendati mõistetud vangistus üldkasuliku tööga. Harju Maakohtu 07.10.2014 määrusega pöörati
Andrey Volosenkovile mõistetud karistuse ärakandmata osa 1 aasta 8 kuud 26 päeva vangistust
täitmisele.

Harju Maakohtu 12.10.2015 määrusega vabastati Andrey Volosenkov talle mõistetud karistuse
kandmisest tingimisi ennetähtaegselt kuni 24.06.2016. Kohtumäärusega määrati, et katseaja
                                                                                            1
jooksul peab Andrey Volosenkov järgima KarS §75 lg.1 p.1-6 sätestatud kontrollnõudeid.
Samuti oli Andrey Volosenkov katseaja jooksul kohustatud järgima KarS §75 lg.2 p.2, 21, 4, 7, 8
sätestatud kohustusi. Kohtumäärus jõustus 28.10.2015.

Kohtumääruse järgi oli Andrey Volosenkovi elukohaks määratud xxx

Kriminaalhooldusalune esitas 09.12.2015 avalduse kriminaalhoolduse ümbermääramiseks uuele
elukohajärgsele kriminaalhooldusosakonnale. Ta on vahetanud elukohta ja soovib seetõttu elama
asuda aadressile xxx.

Tallinna Vangla Ida-Harju Kriminaalhooldusosakonna poolt 28.12.2015 teostatud
elukohakontrolli käigus selgus, et Andrey Volosenkovi elama asumine antud aadressil on
võimalik ning kriminaalhooldusaluse üle toomine Tallinna Vangla Ida-Harju
kriminaalhooldusosakonna järelevalve alla on võimalik.

Kriminaalhooldusametnik teeb ettepaneku Harju Maakohtu 12.10.2015 määruse nr.1-13-10825
täitmine ümber määrata kriminaalhooldusaluse Andrey Volosenkovi uue elukoha järgselt
Tallinna Vangla Ida-Harju kriminaalhooldusosakonnale.


KOHTU SEISUKOHT

KrMS §432 lg.1 kohaselt kohtulahendi täitmisega seonduvad küsimused, mis ei käsitle vabaduse
võtmist, lahendab täitmiskohtunik määrusega kirjalikus menetluses kohtumenetluse pooli
kohtusse kutsumata.

Kriminaalhooldusseaduse §32 lg.1 p.4          kohaselt   asendatakse   kriminaalhooldaja,   kui
kriminaalhooldusalune muudab elukohta.

Viru Vangla kriminaalhooldusosakonna Jõhvi esinduse vanemkriminaalhooldusametnik Malle
Petersoni taotluse kohaselt on Andrey Volosenkovi uueks elukohaks ühetoaline üürikorter
aadressil xxx ning ta palub määrata talle kriminaalhooldaja Tallinna Vangla poolt. Lisatud on ka
üürileping.

Kohus leiab, et kriminaalhooldusametniku taotlus on põhjendatud ja kuulub rahuldamisele.
Süüdimõistetu on asunud elama Harjumaale, Tallinnasse ning edaspidine kriminaalhooldus
peaks toimuma uue elukoha järgselt. Süüdimõistetu kriminaalhoolduse teostamise võimalikkust
on kinnitanud ka Tallinna Vangla Ida-Harju kriminaalhooldusosakonna nooremametnik Sille
Roosimaa, kelle vastus elukoha kontrollimise taotlusele on lisatud asja materjalide juurde.

Kohus lähtus määruse tegemisel eeltoodust ja juhindus KrHS §32 lg.1 p.4 ning KrMS §383,
§384, §386, §387, §432.


(allkirjastatud digitaalselt)
Anne PALMISTE
kohtunik




                                                                                              2
