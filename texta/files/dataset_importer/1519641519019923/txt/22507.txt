                               KOHTUOTSUS
                               EESTI VABARIIGI NIMEL
                                   (Tagaseljaotsus)


 Kohus                                  Pärnu Maakohus
 Kohtunik                               Heli Käpp
 Otsuse tegemise aeg ja koht            29. veebruar 2016, Pärnu kohtumaja
 Tsiviilasja number                     2-15-125551
 Tsiviilasi                             AS STV hagi           I.   M.     vastu    võlgnevuse
                                        väljamõistmiseks
 Tsiviilasja hind                       194,13 eurot
 Menetlusosalised ja nende              Hageja: AS STV (registrikood: 10059388, asukoht
 esindajad                              Valge 6-4, Tallinn) volitatud esindaja: Kadri
                                        Timuska (e-post: inkasso@julianus.ee)
                                        Kostja: I. M. (isikukood: xxxxxxxxxxx, elukoht xxxxx
                                        xx xx-x, xxxxx xxxxx)
 Menetlusviis                           Kirjalik menetlus

RESOLUTSIOON
Juhindudes VÕS § 8 lg 2, § 76 lg 1, § 100, § 101 lg 1 p 1, § 108 lg 1, § 113 lg 1, TsMS § 162
lg 1, § 173 lg 1, § 174 lg 1 ja 10; § 175 lg 1, § 177 lg 4
  1. Hagi rahuldada tagaseljaotsusega. TsMS § 444 lg 3 alusel kohus vormistab
     tagaseljaotsuse kirjeldava ja põhjendava osata.
  2. Välja mõista I. M.lt (M., isikukood xxxxxxxxxxx) AS-i STV kasuks AS-i STV ja I. M.
     vahel 04.02.2013 sõlmitud tüüptingimustega liitumislepingust nr 454665 tulenev
     võlgnevus kokku summas 194,13 eurot (millest 97,09 € on põhiosa ja 97,04 € seisuga
     01.02.2016 sissenõutavaks muutunud viivis).
  3. Välja mõista I. M.lt AS STV kasuks viivis tasumata põhinõudelt (tagaseljaotsuse
     tegemise seisuga 97,09 €) lepingujärgse viivisemääraga 0,15% päevas iga viivitatud
     päeva eest alates hagiavalduse 01.02.2016 esitamisest kuni põhinõude täitmiseni,
     kuid kokku mitte rohkem kui põhivõla summa 97,09 eurot.
  4. Menetluskulud jätta I. M. kanda.
  5. Määrata AS STV põhjendatud ja vajalike menetluskulude suuruseks kokku 150
     eurot (millest 75 € on maksekäsu kiirmenetluses ja hagiavalduse esitamisel tasutud
     riigilõiv ning 75 € õigusabikulu ilma käibemaksuta (TsMS § 174 lg 10)) ning mõista see
     I. M.lt AS STV kasuks välja.
  6. Väljamõistetud menetluskulult (s.o 150 eurolt) tuleb I. M.l tasuda AS-ile STV viivist
     VÕS § 113 lõike 1 teises lauses sätestatud ulatuses (otsuse tegemise ajal kehtiv
     viivisemäär on 8,05% aastas) alates tagaseljaotsuse jõustumisest kuni täitmiseni.
                                                                     Tsiviilasi nr: 2-15-125551

   7. Tagaseljaotsus on tagatiseta viivitamata täidetav (TsMS § 468 lg 1 p 2).

Edasikaebamise kord
Kostja võib esitada tagaseljaotsuse peale kaja menetluse taastamiseks Pärnu Maakohtule 30
päeva jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada. Kohtuotsus loetakse avalikult kättetoimetatuks 15 päeva möödumisel
otsuse väljavõtte väljaandes Ametlikud Teadaanded ilmumise päevast.
Kostjal tuleb kaja esitamisel lisada kõik asja ettevalmistamise lõpule viimiseks vajalik, sh
TsMS § 394 nõuetele vastav kirjalik vastus hagile.
Kajalt ja menetluse taastamise avalduselt tasutakse kautsjonina summa, mis vastab riigilõivule
poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon
tuleb tasuda Rahandusministeeriumi arveldusarvele nr EE571010220229377229 (SWIFT:
EEUHEE2X) SEB Pank AS-is või a/a EE062200221059223099 (SWIFT: HABAEE2X)
Swedbank AS-is, või a/a EE513300333522160001 (SWIFT: FOREEE2X) Danske Bank A/S
Eesti filiaalis või a/a EE221700017003510302 (SWIFT: NDEAEE2X) Nordea Bank Finland
Plc Eesti filiaalis, viitenumbrit ei ole vaja, selgituseks märkida: kaja kautsjon, tsiviilasja
number, nimi.
Kohtuotsuses edasikaebekorra selgitamine ei ole edasikaebamiseks loa andmine TsMS § 442
lg 10 ja § 637 lg 21 tähenduses.
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul, alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista menetlustähtaja
ennistamist.

/allkirjastatud digitaalselt/

Heli Käpp
Kohtunik




                                                                                            2 (2)
