                                                                         Väärteoasi nr.4-15-11375




                      K O H T U M Ä Ä R US


Kohus                              Harju Maakohus Liivalaia Kohtumaja

Määruse kuupäev                     06.01.2016.a.

Kohtunik                           Aime Ivanson

Menetluse liik                      kaebemenetlus väärteoasjas

Kaebuse esitaja                     Vladimir Smirnov, isikukood 37603164739,
                                    Elukoht: XXX

Vaidlustatud lahend                Politsei-ja Piirivalveameti Põhja prefektuuri
                                   korrakaitsebüroo liiklusjärelevalvekeskuse
                                   liiklusmenetlustalituse otsus
                                   väärteoasjas nr 2302,15,016151


LÕPPOSA
Jätta     Vladimir     Smirnovi     kaebus      Põhja     prefektuuri   korrakaitsebüroo
liiklusjärelevalvekeskuse liiklusmenetlustalituse 18.11.2015.a. üldmenetluse otsuse peale
väärteoasjas nr. 2302,15,016151 läbi vaatamata ja tagastada kaebus.

Määruse koopia saata kaebuse esitajale.

Määruse peale võib esitada määruskaebuse Harju Maakohtule 15 päeva jooksul alates määrusest
teadasaamisest.

Asjaolud ja kohu seisukoht
30.12.2015.a saabus Harju Maakohtule Vladimir Smirnovi kaebus tema suhtes väärteoasjas nr.
2302,15,016151 koostatud otsuse peale.

VTMS § 114 lg 4 kohaselt on menetlusosalisel õigus esitada maakohtule kaebus kohtuvälise
menetleja üldmenetluse otsuse peale 15 päeva jooksul, alates päevast, mil kohtuvälise menetleja
otsus on menetlusosalisele kohtuvälise menetleja juures kättesaadav.

VTMS § 118 lg 2 p 1 kohaselt teeb maakohtunik kaebuse läbi vaatamata jätmise kohta määruse
ja saadab määruse koopia ning tagastab kaebuse selle esitanud isikule, kui kaebus on esitatud
pärast seadustiku § 114 lõikes 4 sätestatud tähtaja möödumist ja tähtaja ennistamise taotlust ei
ole esitatud või maakohtunik on jätnud tähtaja ennistamata.
Kohus, läbi vaadanud esitatud kaebuse ning kontrollinud väärteoasjas tehtud otsust, leiab, et
kaebus tuleb VTMS § 118 lg 2 p 1 kohaselt jätta läbi vaatamata. Vladimri Smirnovi suhtes on PP
korrakaitsebüroo liiklusjärelevalvekeskuse liiklusmenetlustalituse väärteomenetleja Omari
Askileiskiri teinud otsuse 18.11.2015.a. Lahendis on selgelt kirjas, et otsusega mittenõustumisel
on kaebuse esitamise viimane tähtaeg 14.12.2015.a.
Vladimir Smirnovi kaebuses on märgitud koostamise kuupäevaks 18.12.2015.a., postitatud on
kaebus 29.12.2015.a. Seega on Vladimir Smirnov juba oma kaebuse koostanud peale kaebuse
esitamiseks ettenähtud tähtaja möödumist. Vladimir Smirnovi kaebusest ei nähtu asjaolusid, mis
oleksid takistanud kaebuse tähtaegset esitamist. Kaebuse esitaja ei ole taotlenud kaebuse
esitamise tähtaja ennistamist.

Eeltoodust tulenevalt leiab kohus, et kuna Vladimir Smirnov on esitanud kaebuse pärast
kaebetähtaja möödumist, tähtaja ennistamist ei ole taotlenud, tuleb kaebus Põhja prefektuuri
korrakaitsebüroo liiklusjärelevalvekeskuse liiklusmenetlustalituse 18.11.2015.a. otsuse peale
väärteoasjas nr 2302,15,016151 jätta läbi vaatamata.


 Kohus juhindub VTMS §-st 118 lg 2 p 1.


Kohtunik
/allkirjastatud digitaalselt/
