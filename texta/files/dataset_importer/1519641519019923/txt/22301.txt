                                                                                    2-16-2912




                             KOHTUMÄÄRUS
Kohus                                 Pärnu Maakohus
Kohtunik                              Tambet Grauberg
Kohtujurist                           Eneli Kivi
Määruse tegemise aeg ja koht          01. märts 2016.a, Haapsalu kohtumaja
Tsiviilasja number                    2-16-2912
Tsiviilasi                            A. R. hagi J. O. vastu ühisvara jagamise nõudes
Menetlusosalised ja nende
                                      Hageja: A. R., isikukood *; elukoht: *
esindajad
                                      Kostja: J. O., isikukood *; elukoht: *


Menetlustoiming                       Hagiavalduse menetlusse võtmisest keeldumine
RESOLUTSIOON
 1. Keelduda menetlusse võtmast A. R. hagi J. O. vastu ühisvara jagamise nõudes ja anda
 tsiviilasi nr 2-16-2912 kohtualluvuse järgi menetlemiseks üle Harju Maakohtule.
 2. Edastada määrus hageja esindajale.
Edasikaebe kord
Määrusele võib esitada määruskaebuse 15 päeva jooksul Tallinna Ringkonnakohtule Pärnu
Maakohtu Pärnu kohtumaja kaudu arvates määruse kättetoimetamisest määruskaebuse esitajale.

Asjaolud, menetluse käik
A. R. esitas 22.02.2016 Pärnu Maakohtule hagiavalduse J. O. vastu ühisvara jagamise nõudes.
Poolte abielu sõlmiti *a ja lahutati *a. Ühisvarast on jagamata 14.02.2002.a ostetud
koretriomand *. Pooltel lasuvad ühised kohustused puuduvad.

Kohtumääruse põhjendus
Tsiviilkohtumenetluse seadustiku (edaspidi TsMS) § 372 lg 1 järgi kohus lahendab
hagiavalduse menetlusse võtmise või sellest keeldumise või tähtaja määramise puuduste
kõrvaldamiseks määrusega mõistliku aja jooksul.

Tsiviilkohtumenetluse seadustiku (edaspidi TsMS) § 75 lg 1 ja 2 kohaselt avalduse saanud
kohus kontrollib, kas asi allub kohtule, kuhu avaldus esitati. Kui asi sellele kohtule ei allu,
saadab kohus avalduse kohtule, kellele avaldus allub.
                                                                                     2-16-2912

TsMS § 371 lg 1 p 2 sätestab, et kohus ei võta hagiavaldust menetlusse, kui hagi ei allu sellele
kohtule. TsMS § 372 lg 7 kohaselt, kui asi ei allu kohtule, kuhu hagi esitati, kohaldatakse
menetlusse võtmisest keeldumisel TsMS §-s 75 sätestatut.

TsMS § 79 lg 1 järgi võib füüsilise isiku vastu esitada hagi tema elukoha järgi. TsMS § 102 lg
1 p 4 ja lg 3 alusel ühisvara jagamise hagi esitatakse abikaasade ühise elukoha järgi, selle
puudumisel kostja elukoha järgi. J. O. elukohaks on *.

Justiitsministri 27. oktoobri 2005. a määruse nr 46 „Maa- ja halduskohtute kohtumajade täpsed
asukohad ja teeninduspiirkonnad ning ringkonnakohtute asukohad“ § 2 lg 1 kohaselt teenindab
Harju Maakohus Harju maakonda. Eeltoodust tulenevalt tuleb TsMS § 79 lg 1 järgi käesolev
tsiviilasi anda üle Harju Maakohtusse menetluse jätkamiseks hagimenetluses.

TsMS § 76 lg 2 kohaselt võib käesoleva määruse peale esitada määruskaebuse. TsMS § 76 lg
3 kohaselt annab kohus asja alluvuse järgi õigele kohtule üle, kui kohtumääruse peale
määruskaebuse esitamise tähtaeg on möödunud. Kui kohtumääruse peale esitatakse
määruskaebus, annab kohus asja üle, kui määruskaebus on jäetud rahuldamata.

/allkirjastatud digitaalselt/

Tambet Grauberg
kohtunik
