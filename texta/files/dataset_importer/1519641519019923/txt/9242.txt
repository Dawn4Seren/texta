                             KOHTUOTSUS
Kohus                     Harju Maakohus (Liivalaia kohtumaja)

Otsuse tegemise aeg ja     17.08.2016 Tallinnas

koht

Väärteoasja number        4-16-5000 (2316,16,005732; 2316,16,006304)

Kohtukoosseis             Kohtunik Janika Kallin

Kohtuistungi sekretär      Martin Kalamees

Väärteoasi                 Dmitri Markelovi väärteoasjad narkootiliste ja psühhotroopsete ainete
                           ning nende lähteainete seaduse (NPALS) § 151 lg 1 järgi.

Kohtuväline menetleja      Kesklinna politseijaoskond; asukoht: Kolde pst. 65 Tallinnas;
                           kohtuistungil osales volitatud esindaja Andrus Ööbik

Menetlusalune isik        Dmitri Markelov
                          isikukood: 38410110211; kodakondsus: määratlemata; emakeel: vene
                          keel;   töökoht:   puudub;   elukoht:   XXXX.      Varem    korduvalt
                          väärteokorras karistatud.

RESOLUTSIOON
Juhindudes väärteomenetluse seadustiku (VTMS) § 111, 113 lg 2 kohus o t s u s t a s:

   1. Süüdi mõista Dmitri Markelov NPALS § 151 lg 1 järgi ja karistada arestiga 20
      (kakskümmend) päeva.
   2. Arest peab olema kantud hiljemalt 17.10.2016.
   3. Aresti kandmise kohaks määrata Põhja Prefektuuri Arestimaja (Rahumäe tee 6,
      Tallinn).
   4. Välja mõista Dmitri Markelovilt riigi tuludesse ekspertiisitasu 35,00 eurot.
   5. Nõude tasumiseks vajalikud andmed edastatakse eraldi dokumendis. Kui
      menetluskulud ei ole tähtaegselt tasutud, suunatakse nõue täitemenetluse läbiviimiseks
      kohtutäiturile täitemenetluse seadustikus sätestatud korras.
Edasikaebamise kord




                                                                                              1
 Kohtuotsuse peale saab apellatsiooni korras kaevata Tallinna Ringkonnakohtule.
 Apellatsiooniõiguse kasutamise soovist tuleb kohtule teatada 7 päeva jooksul alates
 kohtuotsuse lõpposa kuulutamisest.
 Apellatsiooniõiguse kasutamise korral tuleb apellatsioon Tallinna Ringkonnakohtule esitada
 15 päeva jooksul alates päevast, mil kohtuotsus on Harju Maakohtu Liivalaia kohtumaja
 kriminaalkantseleis tutvumiseks kättesaadav.
 Kohtuotsus on kättesaadav 17.08.2016.a.


Asjaolud:
Politsei- ja Piirivalveameti Põhja Prefektuuri Kesklinna politseijaoskonna poolt 24.05.2016 koostatud
väärteoprotokolli nr AB1482217 kohaselt oli Dmitri Markelov 24.05.2016 kella 15.18 ajal Harju
maakonnas, Tulika tn. 2 juures eelnevalt tarvitanud narkootilist või psühhotroopset ainet ilma arsti
ettekirjutuseta. Menetlusalune isik rikkus NPALS § 3 lg 1, pannes toime NPALS § 151 lg 1 järgi
kvalifitseeritava väärteo.

Politsei- ja Piirivalveameti Põhja Prefektuuri Kesklinna politseijaoskonna poolt 09.06.2016 koostatud
väärteoprotokolli nr AB1481521 kohaselt oli Dmitri Markelov 08.06.2016 kella 19.40 ajal Harju
maakonnas, Tallinna linnas, Sitsi tn. 5 juures eelnevalt tarvitanud narkootilist või psühhotroopset
ainet ilma arsti ettekirjutuseta. Menetlusalune isik rikkus NPALS § 3 lg 1, pannes toime NPALS
§ 151 lg 1 järgi kvalifitseeritava väärteo.

Menetlusosaliste seisukohad:
Kohtuväline menetleja: leidis, et menetlusalusele isikule süüksarvatavad NPALS § 151 lg 1 järgi
kvalifitseeritud väärteod on asjas kogutud tõenditega kinnitust leidnud. Kohtuväline menetleja palus
Dmitri Markelovi süüdi mõista NPALS § 151 lg 1 järgi kvalifitseeritavas väärtegudes ning taotles
karistamist arestiga 20 päeva. Kohtuvälise menetleja hinnangul on põhjendatud isikule aresti
määramine: isik on eelnevalt korduvalt väärteokorras karistatud, kuid mingeid järeldusi ta sellest
teinud ei ole, jätkab väärtegude toimepanemist. Lisaks tuleb isikult välja mõista menetluskulu.

Menetlusaluse isiku seisukoht:
Dmitri Markelov ei vaidlustanud väärteoprotokollides kajastatud faktilisi asjaolusid ning nentis, et
oli tarvitanud narkootilisi aineid. Isik taotles aresti asendamist üldkasuliku tööga või aresti kandmise
määramist ositi.

Kohtu seisukoht:
Arvestades narkootilise aine tuvastamist organismis loeb kohus tõendatuks isiku poolt
narkootikumide tarvitamise 24.05.2016.a. Mistahes asjaolusid, mille alusel kohus võiks väita, et
menetlusaluse isiku narkojoove oli tekkinud muul moel, kui narkootikumi ise tarbides, käesoleval
juhul väärteoasja materjalidest ei nähtu. Indikaatorvahendi kasutamise protokollist nähtub, et Dmitri
Markelovi suhtes kasutati 24.05.2016.a indikaatorvahendit Rapid Stat Narkotest, sülje-/finnatest,
mille näit oli positiivne. Indikaatorvahend reageeris ainele Opi (fentanüül) THC (kanep). Protokolli
pöördel on märgitud, et menetlusalusel isikul esines süstejälgi, häiritud reaktsioonikiirust, kergeid
koordinatsioonihäireid, rahutust ning omamehelikku käitumist. Menetlusaluse isiku ülekuulamise
protokolli kohaselt tunnistab Dmitri Markelov narkootikumide tarvitamist.

Arvestades narkootilise aine tuvastamist organismis loeb kohus tõendatuks isiku poolt
narkootikumide tarvitamise 08.06.2016.a. Mistahes asjaolusid, mille alusel kohus võiks väita, et
menetlusaluse isiku narkojoove oli tekkinud muul moel, kui narkootikumi ise tarbides, käesoleval
juhul väärteoasja materjalidest ei nähtu. Indikaatorvahendi kasutamise protokollist nähtub, et
                                                                                                      2
08.06.2016.a Dmitri Markelovi suhtes indikaatorvahendit ei kasutatud, protokolli pöördel on
märgitud, et menetlusalusel isikul esines silmade punetust, häiritud rekatsiooni kiirust, väga häiritud
koordinatsiooni häireid, apaatsust ning unisust. Joobeseisundi tuvastamise saatekirjast nähtub, et
menetlusalune isik suunati 09.06.2016.a ekspertiisi, millega tuvastati tema uriinist fentanüül aine
sisaldust.

Sotsiaalministri 18.mai 2005 määruse nr 73 järgi „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse tingimused
ja kord ning narkootiliste ja psühhotroopsete ainete nimekirjad“ § 3 lg 1 järgi on narkootilised ja
psühhotroopsed ained määruse lisas 1 kehtestatud nimekirjas loetletud ained ja nende ainete
isomeerid, estrid, eetrid ja soolad ning nimetatud aineid sisaldavad ravimid. 24.05.2016.a. ning
08.06.2016.a. menetlusaluse isiku uriinist tuvastatud ained kuuluvad narkootiliste ja psühhotroopsete
ainete nimekirja ning on seega narkootilised ained.

Väärteoasja materjalidest ei nähtu, et menetlusalusel isikul oli olemas arsti ettekirjutus tema
organismis tuvastatud ainete tarvitamiseks. Kuna sellise loa eeldamiseks puudub alus, tuleb lugeda
tõendatuks loa puudumine. Kohtu hinnagul on süüteod toime pandud kavatsetusega, kuivõrd ta on
tarvitanud narkootikume teadlikult, seega seadnud eesmärgiks süüteokoosseisule vastava asjaolu
teostamise ning teab, et see saabub või vähemalt peab seda võimalikuks. Teo õigusvastasust
välistavad asjaolud puuduvad. Isik on süüvõimeline ning süüd välistavad asjaolud puuduvad.

Karistus:
KarS § 56 järgi on karistamise aluseks isiku süü; karistuse mõistmisel arvestatakse kergendavaid ja
raskendavaid asjaolusid, tahtluse ja ettevaatamatuse liiki teo toimepanemisel, samuti võimalust
mõjutada süüdlast edaspidi hoiduma süütegude toimepanemisest ja õiguskorra kaitsmise huvisid.
NPALS § 151 lg 1 järgi on narkootilise või psühhotroopse aine arsti ettekirjutuseta tarvitamine
väärtegu, mille toimepanemise eest võib isikut karistatada rahatrahviga kuni 300 trahviühikut või
arestiga. Dmitri Markelov pani NPALS § 151 lg 1 järgi kvalifitseeritavad teod toime kavatsetult.
Karistust kergendavad ning raskendavad asjaolud puuduvad. Kohtu hinnangul ei ole Dmitri
Markelovile trahvi määramine või siis ühiskondliku kasuliku töö kohaldamine põhjendatud, kuna
Dmitri Markelovit on varasemalt samalaadse väärteo toimepanemise eest korduvalt karistatud.
Eelnevalt mõistetud karistused oma eesmärki täitnud ei ole. Kohtu hinnangul on käesoleval ajal
ainuvõimalikuks mõjutusvahendiks arest. Kohus leiab, et Dmitri Markelov tuleb süüdi mõista
NPALS § 151 lg 1 järgi ja karistada arestiga 20 päeva. Kohtu hinnangul ei ole menetlusaluse isiku
taotlus aresti asendamiseks üldkasuliku tööga põhjendatud: isiku karistusregistri õiendist nähtuvalt
on tema suhtes varasemalt kohaldatud aresti ning see asendatud üldkasuliku tööga, kuid karistuse
täitmise info puudub. Dmitri Markelov on jätkanud väärtegude toime panemist ning uuesti aresti
asendamine üldkasuliku tööga ei ole ka sel põhjusel mõeldav. Dmitri Markelovi taotlust määrata
aresti kandmine ositi, ei ole samuti võimalik rahuldada: KarS § 66 lg 2 peab selleks olema mõjuv
põhjus. Isik väitis, et käib tööl, samas ei esitanud Dmitri Markelov oma väite kinnituseks töölepingut
ning seega on tema väide paljasõnaline. Dmitri Markelovile määratud arest 20 päeva peab olema
kantud hiljemalt 17.10.2016 ning selle kandmise kohaks määrata Põhja Prefektuuri Arestimaja
(Rahumäe tee 6, Tallinn). Tulenevalt VTMS § 38 lg 1 ja KrMS § 173 lg 1 p 3 alusel kuulub Dmitri
Markelovilt välja mõistmisele menetluskulu, s.o ekspertiisitasu summas 35,00 eurot. Nõude
tasumiseks vajalikud andmed edastatakse eraldi dokumendis. Kui menetluskulud ei ole tähtaegselt
tasutud, suunatakse nõue täitemenetluse läbiviimiseks kohtutäiturile täitemenetluse seadustikus
sätestatud korras.

/allkirjastatud digitaalselt/

                                                                                                     3
