                            KOHTUMÄÄRUS
Kohus                              Pärnu Maakohus

Kohtunik                           Anne Randjärv

Määruse tegemise aeg ja koht       10. juuni 2016 Rapla

Tsiviilasja number                 2-16-9013
Tsiviilasi                         A V hagi M V vastu elatise väljamõistmiseks.

Menetlusosalised     ja   nende Hageja A V (isikukood xxxxxxxxxxx, elukoht xxxxxx xxxxxx
esindajad                       xx-x, xxxxxx xxxx, xxxxxxxx xxxx, xxxxx xxxxx xxxxxxx).

                                   Hageja seaduslik esindaja K Ü(isikukood xxxxxxxxxxx,
                                   elukoht sama).

                                   Kostja M V(isikukood xxxxxxxxxxx, elukoht xxxxxxx xx-xx,
                                   xxxxxx xxxx, xxxxxx xxxx, xxxxx xxxxx xxxxxxx).

Menetlustoiming                    Hagi menetlusse võtmisest keeldumine


RESOLUTSIOON

Jätta A V hagi MV vastu elatise väljamõistmiseks kohtu menetlusse võtmata.

Koopia määrusest saata hageja seaduslikule esindajale.

Edasikaebamise kord

Määruse peale võib esitada määruskaebuse Tallinna Ringkonnakohtule kirjalikult Pärnu Maakohtu
Rapla kohtumaja kaudu 15 päeva jooksul määruse kättetoimetamisest alates. Määruskaebust ei saa
esitada viie kuu möödumisel määruse tegemisest.

Asjaolud ja kohtu põhjendused

A V esitas 09.06.2016 Pärnu Maakohtule hagi M V vastu elatise väljamõistmiseks. Hagist nähtuvalt
on 2007. aastal maakohtu määrusega kostjalt välja mõistetud elatis 95,87 eurot (1500 krooni). M
Vei ole A V käesoleva ajani toetanud, seega palub hageja kostjalt välja mõista elatise.
Kohtute infosüsteemi andmetel on Pärnu Maakohtu 26.01.2007 tagaseljaotsusega tsiviilasjas nr 2-
06-38875 M V K Ü kasuks välja mõistetud alates 20.12.2006 1500 krooni (95,87 eurot) ja alates
01.01.2007 1800 krooni (115,04 eurot) elatusraha tütar A V ülalpidamiseks. Palga alammäära
tõstmisel kuulub elatise määr suurendamisele kuni selleks ette nähtud alammäärani. Lapse vajaduste
või vanema varalise seisundi muutumisel võib huvitatud isik esitada kohtule hagi elatise määra
muutmiseks. Nimetatud lahend jõustus 19.02.2007.

Tsiviilkohtumenetluse seadustiku (TsMS) § 371 lg 1 p 4 alusel ei võta kohus hagiavaldust
menetlusse, kui on olemas jõustunud Eesti kohtu otsus, mis on tehtud vaidluses samade poolte vahel
sama eseme kohta samal alusel ja mis välistab samas asjas uue kohtusse pöördumise.

Antud juhul on tsiviilasjas nr 2-06-38875 olemas 19.02.2007 jõustunud kohtuotsus elatise
väljamõistmise kohta M V A V ülalpidamiseks. Seega keeldub kohus A V hagi M V vastu elatise
väljamõistmiseks kohtu menetlusse võtmast. Hageja ei ole esitanud kohtule hagi elatise määra
muutmiseks.

Hageja seaduslikul esindajal tuleb Pärnu Maakohtu 26.01.2007 tagaseljaotsuse täitmisele
pööramiseks pöörduda kohtutäituri poole, kelle tööpiirkonnas on võlgniku elu- või asukoht või kelle
tööpiirkonnas asub võlgniku vara. Hagiavaldusest ja rahvastikuregistrist nähtuvalt elab võlgnik M V
Põlva maakonnas, seega tuleb K Ü pöörduda Tartu tööpiirkonnas tegutseva Põlva kohtutäituri A K
poole kohtuotsuse täitmisele pööramiseks.


(allkirjastatud digitaalselt)


Anne Randjärv
kohtunik
