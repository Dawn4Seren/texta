                              KOHTUOTSUS
                                   EESTI VABARIIGI NIMEL

Kohus                                       Harju Maakohus

Otsuse tegemise aeg ja koht                 26. mail 2016.a. Tallinn, Harju Maakohtu Liivalaia
                                            kohtumaja

Kriminaalasja number                        1-16-3723

Kohtunik                                    Anne Rebane

Kohtuistungi sekretär                       Merike Kunnus

Kriminaalasi                                Jürgen Jõepera süüdistuses        KarS    §   424   järgi
                                            kokkuleppemenetluses

Prokurör                                    Hendrik Kaing

Süüdistatav                                 Jürgen    Jõepera;     elukoht: XXX;   isikukood:
                                            38412060283; kodakondsus: Eesti; haridus: kõrg- ;
                                            emakeel: eesti keel; töökoht: XXX OÜ projektijuht;
                                            kriminaalkorras karistamata

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Tunnistada Jürgen Jõepera süüdi KarS § 424 järgi kvalifitseeritavas kuriteos ja mõista karistuseks 3
(kolm) kuud vangistust.

KarS § 68 lg 1 alusel arvata eelvangistuses (kahtlustatavana kinnipidamisel) viibitud aeg 08.04-
09.04.2106, s.o kokku 2 päeva Jürgen Jõepera karistusaja hulka ning karistuseks mõista vangistus 2
kuud 28 päeva.

KarS § 74 lg 1, 3 alusel määrata, et mõistetud karistust ei pöörata täielikult täitmisele, kui Jürgen
Jõepera ei pane 1-aastase katseaja kestel toime uut kuritegu ja kohustub täitma KarS §-s 75 lg-s 1
sätestatud käitumiskontrolli ajaks pandud kontrollnõudeid ja kohustusi:

1) elama kohtu määratud alalises elukohas - XXX;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Määrata Jürgen Jõepera Tallinna Vangla Harju kriminaalhooldusosakonna juhataja poolt määratud
kriminaalhooldaja järelevalve alla.

KarS § 75 lg 2 p 2 määrata Jürgen Jõepera’le kohustus mitte tarvitada alkoholi.
KarS § 75 lg 2 p 8 alusel määrata Jürgen Jõepera’le kohustus osaleda käitumiskontrolli ajal
sotsiaalprogrammis.

Katseaja alguseks lugeda kohtuotsuse kuulutamise päev, s.o. 26. mai 2016.a.

Vastavalt KarS § 50 lg 1 kohaldada Jürgen Jõepera suhtes lisakaristusena sõiduki juhtimise õiguse
äravõtmist 3 (kolmeks) kuuks.

Vastavalt LS § 127 on Jürgen Jõepera kohustatud viie tööpäeva jooksul otsuse jõustumisest arvates
loovutama oma juhiloa Maanteeametile.

KrMS § 180 lg 1 alusel mõista Jürgen Jõepera’ilt välja menetluskulud: sundraha 645 eurot, määratud
kaitsjale määratud tasu summas 120 eurot, s.o. menetluskulud kokku 765 eurot.

KrMS § 180 lg 3 alusel määrata, et Jürgen Jõepera võib menetluskulud tasuda ositi 12 kuu jooksul
alljärgneva graafiku alusel:

   Alates kohtuotsuse jõustumisest tuleb esimese 11 kuu jooksul tasuda iga kuu 15. kuupäevaks
   90,17 eurot ja 12. kuu 15. kuupäevaks 63,75 eurot Maksu- ja Tolliameti arveldusarvele
   EE351010052031000004           (SEB      Pank),   EE502200221014193355           (Swedbank),
   EE873300333499990003 (Danske Bank AS Eesti filiaal) või EE401700017002872300 (Nordea
   Bank AB Eesti filiaal). Viitenumber on 99916700039447. Selgitusse tuleb märkida kriminaalasja
   number, makse nimetus („Menetluskulud“) ja oma nimi.

Edasikaebamise kord

Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.

Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega. Kriminaalmenetluse kulude
hüvitamise otsustuse võib vaidlustada apellatsioonis või määruskaebuse lahendamise menetluses.
Määruskaebus tuleb esitada Harju Maakohtule 15 päeva jooksul alates päevast, mil isik sai
vaidlustatavast lahendist teada või pidi teada saama.




                                              2
KOHTUOTSUSE PÕHIOSA
I Süüdistuse sisu

Jürgen Jõepera’t süüdistatakse selles, et tema tahtlikult juhtis 09.04.2016 kella 01:42 ajal Harjumaal,
Saue vallas, Kanama-Jõgisoo tee 1. km-l mootorsõidukit Volkswagen Golf registreerimismärgiga
XXX, olles joobeseisundis (alkoholijoove 1,24 mg/l, laiendmääramatusega ±0,12 mg/l = lõplik
tulemus 1,12 mg/l), millega rikkus liiklusseaduse § 69 lg 1 ja korrakaitseseaduse § 36 lg 1 (Juht ei
tohi olla joobeseisundis. Joobeseisund on alkoholi, narkootilise või psühhotroopse aine või muu
joovastava aine tarvitamisest põhjustatud terviseseisund, mis avaldub väliselt tajutavas häiritud või
muutunud kehalistes või psüühilistes funktsioonides ja reaktsioonides) ning liiklusseaduse § 69 lg 2
p 1 (alkoholijoobes olevaks loetakse mootorsõiduki juht, trammijuht ja maastikusõidukijuht, kui juhi
ühes grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem) nõudeid.

Oma tahtliku tegevusega pani Jürgen Jõepera toime mootorsõiduki juhtimise joobeseisundis, s.o KarS
§ 424 järgi kvalifitseeritava kuriteo.

II Kohtu seisukoht kokkuleppe osas

Toimunud kokkuleppemenetluse läbirääkimiste käigus süüdistatav ja tema kaitsja nõustusid kuriteo
kvalifikatsiooniga, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Kokkulepe oli süüdistatavale arusaadav ja ta jäi kohtus selle
juurde. Kokkuleppe sisu kajastub kohtuotsuse resolutiivosas. Prokurör jäi sõlmitud kokkuleppe
juurde. Süüdistatava nõusolekul ei osalenud kaitsja kohtuistungil.

Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on seisukohal, et Jürgen Jõepera on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Jürgen Jõepera süüdi tunnistada KarS § 424
järgi ning mõista talle karistus vastavalt kokkuleppele.

III Kohtu seisukoht menetluskulude osas

Vastavalt KrMS-i § 180 lõikele 1 hüvitab süüdimõistva kohtuotsuse korral menetluskulud
süüdimõistetu. Kuna Jürgen Jõepera rahalised kohustused on suhteliselt suured, võib menetluskulude
korraga tasumine olla raskendatud. KrMS § 180 lg 3 alusel määrab kohus, et Jürgen Jõepera võib
tasuda menetluskulud ositi 12 kuu jooksul alates käesoleva otsuse jõustumisest, lähtudes kohtuotsuse
resolutiivosas esitatud graafikust.

Kohus juhindus kriminaalmenetluse seadustiku (KrMS) §-st 248 lg 1 p 5 ja § 249.


Anne Rebane
Kohtunik




                                                3
