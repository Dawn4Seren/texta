                              KOHTUMÄÄRUS

 Kohus                           Tallinna Ringkonnakohus

 Tsiviilasja number               2-15-18110

 Määruse tegemise aeg ja koht    30. märts 2016, Tallinn

 Kohtukoosseis                   Indrek Soots, Ülle Jänes, Ulvi Loonurm

 Kohtuasi                        AS hagi Aktsiaseltsi S vastu töölepingu erakorralise
                                 ülesütlemise tühisuse tuvastamiseks ja hüvitise
                                 saamiseks

 Vaidlustatud kohtulahend        Harju Maakohtu 08.01.2016 tagaseljaotsus


 Kaebuse esitaja ja kaebuse liik AS apellatsioonkaebus


 Apellatsioonkaebuse hind        2196,06 eurot

 Menetlusosalised     ja   nende Hageja: AS (isikukood XXXXXXXXXX), lepinguline
 esindajad                       esindaja Indrek Repnau

                                 Kostja: Aktsiaselts S (registrikood XXXXXXXX),
                                 seaduslik esindaja juhatuse liige VA

 Menetlustoiming                 Kompromissi kinnitamise taotluse lahendamine

Resolutsioon:
   1. Tühistada Tallinna Ringkonnakohtu 02.03.2016 otsus ja Harju Maakohtu
       08.01.2016 tagaseljaotsus (parandatud Harju Maakohtu 15.01.2016 määrusega)
       ning kinnitada AS ja Aktsiaseltsi S vahel alljärgnev kompromiss:
   1.1 Aktsiaseltsi S ja AS vahelise töölepingu tööandjapoolne erakorraline ülesütlemine
       TLS § 88 lg 1 p 5 alusel 24.08.2015 on tühine.
   1.2 Lõpetada Aktsiaseltsi S ja AS vahel 14.05.2002 sõlmitud tööleping nr 04-2002 TLS
       § 107 lg 2 alusel 13.11.2015.
   1.3 Aktsiaselts S tasus AS-le hüvitise TLS § 109 lg 1 alusel summas 2196,06 eurot.
   1.4 Aktsiaselts S tasus AS-le tema poolt kantud õigusabikulud summas 787,50 eurot.
   1.5 Poolte poolt tsiviilasja nr 2-15-18110 vaidlusega seotud mistahes muud kulud
       jäävad täielikult poolte endi kanda.
   1.6 Pooled lepivad kokku, et lühendavad kompromissi kinnitamise ja menetluse
       lõpetamise määruse peale määruskaebuse esitamise tähtaja 1 (ühe) tööpäevani,
       arvates määruse kätte toimetamise päevast.
   1.7 Pooled kinnitavad, et on teadlikud kompromissi kinnitamise ja tsiviilasjas
       menetluse lõpetamise õiguslikest tagajärgedest TsMS § 432 järgi.

   2. Tsiviilasja nr 2-15-18110 menetlus lõpetada.

Edasikaebamise kord
Määruse peale võib esitada määruskaebuse Riigikohtule 1 tööpäeva jooksul määruse
määruskaebuse esitajale kättetoimetamisest alates.

Hagimenetluses Riigikohtus võib menetlusosaline menetlustoiminguid teha ning avaldusi ja
taotlusi esitada üksnes vandeadvokaadi vahendusel. Menetlusosaline võib ise esitada
Riigikohtule menetlusabi saamise taotluse, samuti esitada teise menetlusosalise kaebuse või
muu taotluse kohta seisukohti ja vastuväiteid. Menetlusabi andmise taotlus ei peata seaduses
sätestatud ega kohtu määratud menetlustähtaja kulgemist. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

Asjaolud ja menetluse käik
1. 01.12.2015 esitas AS (hageja) Harju Maakohtule hagiavalduse Aktsiaseltsi S (kostja) vastu
   ning palus tuvastada poolte vahel sõlmitud töölepingu 24.08.2015 erakorralise ülesütlemise
   kehtetuse, lõpetada poolte vahel sõlmitud tööleping TLS § 107 lg 2 alusel ning TLS § 109
   lg 1 alusel mõista välja hüvitise kolme kuu keskmise palga ulatuses summas 2196,06 eurot.

2. 08.01.2016 tegi maakohus tagaseljaotsuse, millega rahuldas hagiavalduse ning tuvastas
   kostja ja hageja vahelise töölepingu tööandjapoolse erakorralise ülesütlemise TLS § 88 lg
   1 p 5 alusel 24.08.2015 tühisuse. Maakohus lõpetas kostja ja hageja vahel 14.05.2002
   sõlmitud töölepingu nr 04-2002 TLS § 107 lg 2 alusel 21.09.2015 ning mõistis kostjalt
   hageja kasuks TLS § 109 lg 1 alusel välja hüvitise summas 2196,06 eurot. Maakohus jättis
   menetluskulud kostja kanda ning mõistis kostjalt hageja kasuks välja menetluskulud
   summas 787,50 eurot.

3. 15.01.2016 tegi maakohus vigade parandamise määruse, millega parandas kirjavea kostja
   ärinimes.

4. 03.02.2016 esitas hageja Harju Maakohtu 08.01.2016 tagaseljaotsuse peale
   apellatsioonkaebuse, millega palus muuta maakohtu otsuse resolutsiooni osas, milles
   maakohus lõpetas töölepingu TLS § 107 lg 2 alusel 21.09.2015 ning palus lõpetada kostja
   ja hageja vahel 14.05.2002 sõlmitud töölepingu nr 04-2002 TLS § 107 lg 2 alusel
   13.11.2015.

5. Tallinna Ringkonnakohus tühistas 02.03.2016 otsusega Harju Maakohtu 08.01.2016
   tagaseljaotsuse (parandatud Harju Maakohtu 15.01.2016 määrusega) ning saatis asja täies
   ulatuses läbivaatamiseks samale maakohtule.

                                                                                           2
6. 12.03.2016 esitasid pooled Tallinna Ringkonnakohtule taotluse, millega palusid kohtul
   kinnitada poolte vahel sõlmitud kompromissi ja lõpetada tsiviilasjas nr 2-15-18110
   menetluse.

Ringkonnakohtu määruse põhjendused
7. Ringkonnakohus, tutvunud tsiviilasja materjalidega, leiab, et kohtule esitatud kompromiss
   tuleb kinnitada, Tallinna Ringkonnakohtu 02.03.2016 otsus ja Harju Maakohtu 08.01.2016
   tagaseljaotsus tuleb kompromissi kinnitamise tõttu tühistada ja tsiviilasja menetlus
   lõpetada.

8. Tsiviilkohtumenetluse seadustiku (TsMS) § 430 lg 1 kohaselt võivad pooled kuni hagi
   kohta tehtud lahendi jõustumiseni lõpetada menetluse kompromissiga. Kohus kinnitab
   kompromissi määrusega, millega ühtlasi lõpetab asja menetluse. Kompromissi kinnitamise
   määruses märgitakse kompromissi tingimused. Ringkonnakohtu hinnangul puuduvad
   käesoleval juhul TsMS § 430 lg 3 tähenduses kompromissi kinnitamist takistavad asjaolud
   ning seega kuulub kompromiss kinnitamisele. Pooled on kinnitanud, et on teadlikud
   kompromissi kinnitamise ja menetluse lõpetamise õiguslikest tagajärgedest. Vastavalt
   TsMS § 431 lg 2 kui menetluse lõpetab kõrgema astme kohus, tühistab ta määrusega ühtlasi
   alama astme kohtu lahendi või lahendid. Kui menetluse lõpetab asja lahendanud kohus
   edasikaebetähtaja jooksul esitatud avalduse alusel, tühistab ta asjas tehtud lahendi või
   lahendid.

9. Vastavalt TsMS § 661 lg 4 võib poolte kokkuleppel määruskaebuse esitamise tähtaega
   hagimenetluses lühendada või määruskaebuse esitamise õiguse välistada. Pooled on
   soovinud määruskaebuse esitamise tähtaega lühendada ühe tööpäevani. Seega lühendab
   ringkonnakohus käesoleva määruse peale määruskaebuse esitamise tähtaega ühe
   tööpäevani.


(allkirjastatud digitaalselt)   (allkirjastatud digitaalselt)   (allkirjastatud digitaalselt)
    Indrek Soots                     Ülle Jänes                         Ulvi Loonurm




                                                                                            3
