                     KOHTUOTSUS
                              EESTI VABARIIGI NIMEL


Kohus                          Viru Maakohus

Otsuse tegemise aeg ja koht    20.06.2016 Jõhvi kohtumaja


Kriminaalasja number           1-16-5463 (16244000790)

Kohtunik                       Anne PALMISTE

Kohtuistungi sekretär          Jane VÄLI

Prokurör                       Jaanika KÕRGMAA

Asja läbivaatamise kuupäev     20.06.2016

                               Martin MERE süüdistus Karistusseadustiku §424
Kriminaalasi                   järgi
                               kiir-kokkuleppemenetluses
                               Martin MERE
                               sünd. 05.02.1995, isikukood       39502053518,   xxx
                               karistamata
Süüdistatav



Juhindudes KrMS §247, §248 lg.1 p.5, §249, §2565 lg.2, §306, §309 lg.3, §313, §315,
§318 lg,1 ja §319 lg.1, 2, maakohus


OTSUSTAS:


Süüdi tunnistada Martin MERE Karistusseadustiku §424 järgi ning mõista karistuseks
2 (kaks) kuud vangistust.

Karistusseadustiku §73 lg.1 alusel määrata, et mõistetud karistust 2 (kaks) kuud
vangistust ei pöörata Martin MERE suhtes täielikult täitmisele, kui süüdimõistetu ei
pane kohtu määratud katseajal toime uut tahtlikku kuritegu.

Karistusseadustiku §73 lg.3 alusel määrata katseajaks 1 (üks) aasta.


                                                                                  1
Karistusseadustiku §78 p.1    alusel   hakkab   katseaeg   kulgema   alates   käesoleva
kohtuotsuse kuulutamisest.

Karistusseadustiku §50 lg.1 p.1 alusel kohaldada Martin MERELE lisakaristusena
sõiduki juhtimise õiguse äravõtmine tähtajaga 1 (üks) kuu.

Liiklusseaduse §127 alusel on Martin MERE kohustatud 5 (viie) tööpäeva jooksul
alates käesoleva kohtuotsuse jõustumisest loovutama oma juhiloa Maanteeametile.

Välja mõista Martin MERELT Kriminaalmenetluse seadustiku §179 lg.1 p.2 ja §2565
lg.2 alusel sundraha summas 322 (kolmsada kakskümmend kaks) eurot 50 senti ja
Kriminaalmenetluse seadustiku §175 lg.1 p.4 alusel kaitsjale (vandeadvokaat Kaido
Kooga) kohtueelses menetluses makstud tasu eest 72 (seitsekümmend kaks) eurot
riigituludesse.

Kriminaalmenetluse seadustiku §180 lg.3 alusel määrata, et Martin MERE
menetluskulud summas 394 (kolmsada üheksakümmend neli) eurot 50 senti tuleb
tasuda ositi 12 (kaheteistkümne) kuu jooksul.

Sundraha ja menetluskulud tuleb Martin MEREL tasuda Maksu- ja Tolliameti
arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele märkida viitenumber 99916700047361 ning selgitus „Martin
MERE 1-16-5463 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule Viru Maakohtu kaudu. Apellatsiooniõiguse kasutamise soovist
tuleb otsuse teinud kohtule teatada kirjalikult 7 päeva jooksul alates kohtuotsuse
kuulutamisest.

Apellatsioon esitatakse maakohtule kirjalikult 15 päeva jooksul alates päevast, mil
kohtumenetluse poolel on võimalik maakohtus tutvuda kohtuotsusega.

Kohtuotsusega on kohtumenetluse poolel võimalik tutvuda vahetult peale selle
väljakuulutamist 20.06.2016.


Süüdistus

Martin Merele on esitatud süüdistus selles, et ta juhtis xxx olles alkoholijoobes
Liiklusseaduse §69 lg.1, lg.2 p.1 tähenduses. Kontrollimisel tõendusliku alkomeetriga
Dräger Alcotest 7110 EST, seeria nr.ARAF-0008, tuvastati Martin Merel
alkoholisisaldus väljahingatavas õhus 0,77 mg/l kohta.
Seega pani Martin Mere toime mootorsõiduki juhtimise joobeseisundis, s.o KarS
§424 järgi kvalifitseeritava kuriteo.


Kokkulepe

                                                                                     2
Abiprokurör Jaanika Kõrgmaa, süüdistatav Martin Mere ja tema kaitsja
vandeadvokaat Kaido Kooga sõlmisid 20.06.2016 kiir-kokkuleppe, mille kohaselt
süüdistatav ja tema kaitsja nõustusid esitatud süüdistuse sisu ja kuriteo
kvalifikatsiooniga, ning jõudsid kokkuleppele prokuröri poolt kohtus nõutavas
karistuse liigis ja määras. KarS §424 ettenähtud kuriteo toimepanemise eest nõuab
prokurör kohtus süüdistatavale karistuseks 2 kuud vangistust. Kohaldada KarS §73
ning mitte pöörata vangistust täielikult täitmisele, kui Martin Mere ei pane katseajal
toime uut tahtlikku kuritegu. Määrata katseajaks 1 aasta. Lisakaristusena võtta KarS
§50 lg.1 p.1 alusel ära mootorsõiduki juhtimise õigus 1-ks kuuks.
Süüdistatavalt kuuluvad väljamõistmisele kriminaalmenetluse kulud, mis kuuluvad
tasumisele ositi 12 kuu jooksul.


Maakohtu istung

Abiprokurör Jaanika Kõrgmaa jäi maakohtu istungil kokkuleppe juurde, palus Martin
Mere KarS §424 järgi süüdi tunnistada ja mõista karistus vastavalt kokkuleppes
sätestatule.

Süüdistatav Martin Mere jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Martin Merele on esitatud süüdistus selles, et ta xxx
Kriminaalasja materjalidest nähtub, et kontrollimisel tõendusliku alkomeetriga Dräger
Alcotest 7110 EST, seeria nr.ARAF-0008 tuvastati süüdistataval alkoholisisalduse
lõplikuks mõõtetulemuseks 0,77 mg/l väljahingatavas õhus.

Vastavalt Liiklusseaduse §69 lg.1 ei tohi juht olla joobeseisundis.

Vastavalt Liiklusseaduse §69 lg.2 p.1 loetakse mootorsõidukijuht olevaks
alkoholijoobes, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või
rohkem.

Maakohus leiab, et Martin Mere tuleb KarS §424 järgi süüdi tunnistada.

KarS §424 näeb karistusena ette rahalise karistuse või kuni kolmeaastase vangistuse.

Maakohus nõustub kokkuleppes sisalduva karistuse liigiga – vangistus - ja leiab, et
nimetatud karistuse liik vastab toimepandud kuriteo asjaoludele ning süüdistatava
isikule. Kriminaalasja materjalide kohaselt on süüdistatav varem kriminaalkorras
karistamata ja käesoleval hetkel püsivat töökohta ei oma. Arvestades süüdimõistva

                                                                                    3
kohtuotsusega kaasnevaid kriminaalmenetluse        kulusid,   võib   rahalise   karistuse
mõistmine muutuda iseenesest eraldi karistuseks.

Maakohus nõustub ka kokkuleppes sisalduva karistuse määraga – vangistus 2 kuud ja
sellega, et nimetatud karistust ei pöörata KarS §73 lg.1, 3 alusel täitmisele katseajaga
1 aasta. Maakohus nõustub ka lisakaristuse kohaldamise vajalikkuse ja selle
tähtajaga – 1 kuu. Maakohus leiab, et eelnimetatud karistus koos lisakaristusega
vastab toimepandud kuriteo asjaoludele, raskusele ja süüdistatava isikule.

Vastavalt    KrMS §180          lg.1   kuuluvad    süüdimõistetult     väljamõistmisele
kriminaalmenetluse kulud.

Eeltoodu alusel kuulub Martin Merelt väljamõistmisele sundraha ning kaitsjatasu
kohtueelses menetluses.

Süüdistatav Martin Mere kinnitas maakohtu istungil, et kokkulepe on talle arusaadav,
selle sõlmimine oli tema vaba tahe ning ta palub kokkuleppe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 20.06.2016 abiprokurör Jaanika Kõrgmaa,
süüdistatav Martin Mere ja tema kaitsja vandeadvokaat Kaido Kooga poolt sõlmitud
kokkuleppe.



(allkirjastatud digitaalselt)
Anne PALMISTE
kohtunik




                                                                                       4
