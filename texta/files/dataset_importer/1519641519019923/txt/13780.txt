                                                                              1-15-4840




                          KOHTUOTSUS
                              EESTI VABARIIGI NIMEL


Kohus                           Tallinna Ringkonnakohus

Otsuse tegemise aeg ja koht     1. juuni 2016, Tallinn

Kriminaalasja number            1-15-4840

Kohtukoosseis                   Meelika Aava, Ivi Kesküla, Orvi Tali

Kriminaalasi                    Rein Kruusmaa süüdistuses KarS § 210 lg 1,2, § 299 lg 1 ja §
                                345 lg 1 järgi

Apelleeritud kohtuotsus         Pärnu Maakohtu Haapsalu kohtumaja 15. aprilli 2016. a
                                otsus üldmenetluses


Apellatsiooni esitaja           Kaitsja vandeadvokaat Aadu Luberg

Prokurör                        Lääne Ringkonnaprokuratuuri eriasjade prokurör Küllike
                                Kask
Süüdistatav                     Rein Kruusmaa
                                isikukood 36412134720 elukoht XXX, XXX, karistatus
                                puudub


Kaitsja                         Vandeadvokaat Aadu Luberg


Asja läbivaatamise viis         Kirjalik menetlus

RESOLUTSIOON
Pärnu Maakohtu Haapsalu kohtumaja 15. aprilli 2016. a kohtuotsus Rein Kruusmaa suhtes
jätta muutmata ja apellatsioon rahuldamata.

Apellatsioonimenetluses valitud kaitsjale vandeadvokaat Aadu Lubergile makstud tasu 1200
(üks tuhat kakssada) eurot jätta süüdistatava Rein Kruusmaa kanda.
Edasikaebe kord
Kassatsioon esitatakse otsuse teinud ringkonnakohtule kirjalikult 30 päeva jooksul alates päevast,
mil kohtumenetluse poolel on võimalik tutvuda ringkonnakohtu otsusega. Süüdistatav võib esitada
kassatsiooni üksnes advokaadist kaitsja vahendusel.

ASJAOLUD JA MENETLUSE KÄIK

1. Pärnu Maakohtu Haapsalu kohtumaja 15. aprilli 2016. a kohtuotsusega tunnistati R. Kruusmaa
süüdi KarS § 210 lg 1,2, § 299 lg 1 ja § 345 lg 1 järgi ja karistati rahalise karistusega 300
päevamäära summas 7440 eurot. Päevamäära suurus 24,80 eorot.

2. R. Kruusmaa tunnistati süüdi KarS § 210 lg 1, 2 järgi soodustuskelmuse toimepanemises, mis
seisnes järgnevas: vastavalt Risti valla arengukavale 2003 kuni 2018 p 6.2.4 on tervishoid Risti
vallas tagatud jätkuvalt perearsti, hambaarsti ja apteegi poolt osutatavate teenustena Risti
Tervisekeskuses asukohaga Jaama tn 1 Risti alevik. Selleks otsustas Risti vallavalitsus rajada vana
raamatukogu hoonesse, aadressil Jaama 1, Risti tervisekeskuse, kuhu pidid tulema perearsti
ruumid, hambaarsti ruumid ja apteek. Tervisekeskuse ehitamise rahastust otsustati taotleda
Põllumajanduse Registrite ja Informatsiooni Ameti (PRIA) LEADER-meetme kaudu.
Põllumajandusministri 27.09.2010 määruse nr 92 § 9 Nõuded tegevuse ja investeeringu
hinnapakkumuse kohta lg 1 kohaselt: Kui tegevuse või investeeringu käibemaksuta maksumus
ületab 5000 eurot (alates 01.01.2011), peab kohalik tegevusgrupp olema saanud vähemalt kolm
võrreldavat hinnapakkumust koos tehniliste tingimuste loeteluga. § 9 lg 3 kohaselt: Väljavalitud
hinnapakkumus ei tohi olla põhjendamatult kõrge võrreldes tavaliselt sarnase tegevuse või
investeeringu eest tasutava hinnaga. Kui kohaliku tegevusgrupi toetuse taotleja ei ole valinud
odavaimat hinnapakkumust, peab ta tehtud valikut põhjendama.
Määruse seletuskirjas avatakse nõude sisu järgmiselt: määruse §-s 9 on öeldud, et kulutuste
tegemisel peab arvestama nõudega, et kui kulutuse käibemaksuta maksumus on suurem kui 78 233
krooni (kuni 31.12.2010, alates 01.01.2011 5000 eurot), siis on vaja teha hinnapäring vähemalt
kolmele kauba või teenuse või töö pakkujale ja saada vähemalt kolme erineva pakkuja
hinnapakkumused. Hinnapakkumus võib olla esitatud ka väljatrükina müüja veebilehelt.
Piirsumma määratlemine on tingitud vajadusest tagada paremini hinnapakkumuste sisuline vastavus
turuhindadele ja tugevdada kontrolli investeeringu kulutuste põhjendatuse üle. Nimetatud
piirsummat võib kohalik tegevusgrupp juhatuse otsusega langetada.
Hinnapakkumus ei tohi olla tegevuse või investeeringu tegemiseks põhjendamatult kõrge võrreldes
teise sarnase tegevuse või investeeringu eest tasutava hinnaga määruse § 9 lg 3 kohaselt. PRIA-l on
õigus vajadusel võrrelda esitatud hinnapakkumisi turuhindadega. Kui taotleja ei vali kõige
odavamat hinnapakkumust, peab ta tehtud valikut põhjendama ja põhjendus peab olema mõõdetav
ja kontrollitav. Nõuetekohaste hinnapakkumuste olemasolu kontrollib PRIA kohapeal.

Raha taotlemiseks PRIA-lt tervisekeskuse ehitamiseks võeti hinnapakkumised kolmelt firmalt: OÜ
A (ärireg.kood XXXXXXXX), OÜ T (ärireg.kood XXXXXXXX) ja H OÜ (ärireg.kood
XXXXXXXX).
OÜ A hinnapakkumine saadeti 01.02.2011 kell 00:34:58 meililt ZZZ meilile YYY.
Hinnapakkumine oli koostatud 31.01.2011 ja kandis nimetust Risti raamatukogu mugandamine
perearstikeskuseks ning summaks oli hinnapakkumises märgitud 23889,00 eurot.
28.01.2011 kell 16:16:35 saadeti meililt CCC meilile YYY OÜ T hinnapakkumine nr 128
summas 34534,99 eurot.
02.02.2011 kell 19:15:12 saadeti meililt BBB meilile AAA 01.02.2011 H OÜ poolt koostatud
hinnapakkumine summas 44 656,00 eurot.



                                                                                       2(13)
08.06.2011 kell 16:06:23 saadeti meililt BBB meilile AAA 01.02.2011 H OÜ poolt koostatud
hinnapakkumine summas 43936,32 eurot.

03.02.2011 koostas Risti vallavanem R. Kruusmaa Läänemaal Risti vallas Põllumajanduse
Registrite ja Informatsiooni Ametile (PRIA) LEADER-meetme projektitoetuse taotluse
„Tervisekeskuse rajamine Ristile“, mille saatis 26.04.2011 oma meililt AAA PRIA töötaja MM
meilile DDD.
Taotluses oli kirjas projekti maksumus kokku 36613,60 eurot, sellest abikõlbuliku omaosalust
(10%), s o 3661,60 eurot ja abikõlbulik toetuse summa (90%), s o 32952.24 eurot. Projekti
läbiviimise ajaks oli taotluses märgitud 01. aprill 2011 kuni 31. detsember 2011. Projekti eesmärk
oli taotluses märgitud tervishoiuteenuste jätkusuutliku kättesaadavuse kindlustamine Risti vallas ja
selle tagamaal, teenuse osutamise tingimuste parandamine ning teenuse osutajate koostöö
tihendamine.
PRIA-le esitatud taotluses kinnitas R. Kruusmaa, et kõik PRIA-le esitatavad dokumendid on
identsed. PRIA-le oli esitatud koos taotlusega hinnapakkumiste võrdlustabel parima pakkumise
valimiseks. Välja oli toodud kolm pakkujat OÜ T kavandatava investeeringuobjekti käibemaksuta
maksumusega 37907.00 eurot ja kavandatava investeeringuobjekti käibemaksuga maksumusega
45488,40 eurot; OÜ A kavandatava investeeringuobjekti käibemaksuta maksumusega 36903,50
eurot ja kavandatava investeeringuobjekti käibemaksuga maksumusega 44284,20 eurot ja H OÜ
kavandatava investeeringuobjekti käibemaksuta maksumusega 36613,60 eurot ja kavandatava
investeeringuobjekti käibemaksuga maksumusega 43936,32 eurot. Taotlusele oli lisatud H OÜ
01.02.2011 hinnapakkumine summas 43936,32 eurot, OÜ A 31.01.2011 hinnapakkumine summas
44284,20 eurot ja OÜ T hinnapakkumine nr 128 summas 45488.40 eurot. Esitatud taotlusele andis
PRIA viitenumbri 430011573636.
Risti vallavanem R. Kruusmaa esitas Põllumajanduse Registrite ja Informatsiooni Ametile (PRIA)
tahtlikult valeandmeid, et saada pettuse teel abikõlbulik toetuse summa (90%), s.o 32952.24 eurot,
mis seisnes selles, et Rein Kruusmaa võltsis hinnapakkumist, mis oli saadetud OÜ A poolt
01.02.2011 kell 00:34:58 meililt ZZZ meilile YYY ja manipuleeris parima hinnapakkumisega.
03.02.2011 R.Kruusmaa poolt koostatud PRIA LEADER-meetme projektitoetuse taotluses
„Tervisekeskuse rajamine Ristile“ ja PRIA-le esitatud hinnapakkumistes võltsis R.Kruusmaa OÜ A
hinnapakkumist selles märgitud hindade suurendamise teel järgmiselt: punkt 1 (PVC põrandakatete
vahetamine) hind m2 kohta 33.50 eurolt suurenes 43.50 eurole ja kogusumma 4053,50 eurolt
suurenes 5363,50 eurole; punkt 2 (seinte ja lagede pahtliparandused ja värvimine) hind m2 kohta 6
eurot suurenes 8 eurole ja kogusumma 2340 eurolt suurenes 3120 eurole; punkt 3 (puitakende
vahetamine) hind tüki kohta suurenes 370 eurolt 550 eurole ja kogusumma 4810 eurolt suurenes
7150 eurole; punkt 4 (ahjude lammutamine) hind tüki kohta 77 eurolt suurenes 105 eurole ja
kogusumma 154 eurolt suurenes 210 eurole; punkt 5 (õhksoojuspumba paigaldamine) hind tüki
kohta 1368 eurolt suurenes 1768 eurole ja kogusumma 2736 eurolt suurenes 3536 eurole; punkt 6
(vaheseinte ehitamine) hind m2 kohta suurenes 21 eurolt 36 eurole ja kogusumma 294 eurolt
suurenes 504 eurole; punkt 7 (välisuste vahetamine) hind tüki kohta suurenes 1035 eurolt 1635
eurole ja kogusumma 2070 eurolt suurenes 3270 eurole; punkt 8 (siseuste paigaldamine) hind tüki
kohta suurenes 135 eurolt 365 eurole, samuti on muudetud kogust: 2 ukselt 6 ukse peale ja
suurendatud kogusummat 270 eurolt 2190 eurole; punkt 9 (fassaadi ja tuulekastide puhastamine
ning värvimine hind m2 kohta suurenes 12 eurolt 44 eurole ja kogusumma 3180 eurolt suurenes
11660 eurole. Seega suurenes OÜ A hinnapakkumises tööde kogusumma ilma käibemaksuta
19907,50 eurolt 36903,50 eurole ja koos käibemaksuga suurenes 23889 eurolt 44284,20 eurole.
Samuti võltsis R. Kruusmaa OÜ T hinnapakkumist, mis oli saadetud JA poolt 28.01.2011 kell
16:16:35 meililt EEE meilile YYY ja manipuleeris parima hinnapakkumisega. R.Kruusmaa poolt
03.02.2011 koostatud PRIA LEADER-meetme projektitoetuse taotluses „Tervisekeskuse rajamine
Ristile“ võltsis R. Kruusmaa OÜ T hinnapakkumist selles märgitud hindade suurendamise teel


                                                                                        3(13)
järgmiselt: teisel real (põrandate lammutus+ehitamine) hind komplekti kohta suurenes 3200 eurolt
3700 euroni; kolmandal real (lagede lammutamine+ehitamine hind komplekti kohta suurenes 1750
eurolt 3850 eurole; neljandal real (lagede ja põrandate ehitusmaterjalid) hind komplekti kohta
suurenes 4072,16 eurolt 4500 eurole; seitsmendal real (põr.katte paigaldus koos materjaliga) hind
komplekti kohta suurenes 2300 eurolt 3900 eurole; hinnapakkumisele on R. Kruusmaa poolt lisatud
üheksas rida (küttesüsteem) hind komplekti kohta 4500 eurot. Seega suurenes OÜ T
hinnapakkumises tööde kogusumma ilma käibemaksuta 28779,16 eurolt 37907 eurole ja koos
käibemaksuga suurenes 34534,99 eurolt 45488,40 eurole.
Samuti võltsis R. Kruusmaa hinnapakkumist, mis oli saadetud H OÜ poolt 02.02.2011 kell 19:15:12
MO meililt BBB meilile YYY ja manipuleeris parima hinnapakkumisega. R.Kruusmaa poolt
03.02.2011 koostatud PRIA LEADER-meetme projektitoetuse taotluses „Tervisekeskuse rajamine
Ristile“ võltsis R.Kruusmaa H OÜ hinnapakkumist selles märgitud hindade vähendamise teel
järgmiselt: punkt 10 (siseuste restaureerimine ja sulused)) hind komplekti kohta vähenes 595 eurolt
545 eurole ja kogusumma vähenes 7140 eurolt 6540 eurole. Seega vähenes H OÜ hinnapakkumises
tööde kogusumma ilma käibemaksuta 37214 eurolt 36613,60 eurole ja koos käibemaksuga vähenes
44656 eurolt 43936,32 eurole. Parima hinnapakkumise järgi sai parima pakkujana tööd endale H
OÜ.

Ebaõigete andmetega taotluse ja võltsitud hinnapakkumiste esitamisega, lõi R. Kruusmaa PRIA-le
tegelikust renoveerimistööde maksumusest ebaõige ettekujutuse, mille eesmärgiks oli saada
soodustust, s.o tasuta väljamakset majandustegevuses osalevale isikule muudest avalikest
vahenditest eesmärgiga soodustada majandustegevust ja sai varalist kasu PRIA-lt väljamakse näol
summas 32952.24 eurot. Rein Kruusmaa poolt esitatud võltsitud dokumentide alusel määrati
Põllumajanduse Registrite ja Informatsiooni Ameti (PRIA) peadirektori 05.10.2011 a käskkirjaga
nr 13-6/2030 Risti vallale PRIA poolt välja makstav toetus summas 32952.24 eurot tervisekeskuse
rajamiseks Ristile.

Seega R. Kruusmaa, pettuse teel soodustuse, s.o majandustegevuses osalevale isikule muudest
avalikest vahenditest tasuta väljamakse saamisega eesmärgiga soodustada majandustegevust, pani
toime KarS § 210 lg 1, 2 järgi kvalifitseeritava kuriteo.

R. Kruusmaa tunnistati veel süüdi KarS § 299 lg 1 järgi ametialases võltsimises. R. Kruusmaa, olles
KarS § 288 lg 1 mõttes ametiisik, kes oli Risti Vallavolikogu 04.11.2009 a otsusega nr 22 valitud
Risti vallavanemaks ja kellel oli ametiseisund kohaliku omavalitsuse asutuses, kui temale olid
pandud haldamis-, järelevalve-, juhtimisülesanded ja varaliste väärtuste liikumist korraldavad
ülesanded ning kelle tööülesanded tulenesid Risti valla põhimäärustest 19.11.2003 nr 26 ja
22.12.2011 nr 10.
Risti valla põhimääruse 19.11.2003 nr 26 § 45 lg 4 kohaselt vallavanema ülesanded: vallavanem
kirjutab alla valitsuse määrustele, korraldustele ning teistele valitsuse dokumentidele, § 57 lg 1
kohaselt valitsuse tööd juhib ja valitsust esindab vallavanem. 22.12.2011 põhimääruse nr 10 § 30
kohaselt vallavanema pädevus: lg 1 vallavanem tegutseb Eesti Vabariigi, volikogu ja vallavalitsuse
õigusaktide ning käesoleva põhimääruse alusel; lg 2 p 4 kohaselt vallavanem on vallavalitsuse kui
täitevorgani juht ja Risti valla ametiasutuse juht, kes kirjutab alla vallavalitsuse õigusaktidele ning
teistele vallavalitsuse dokumentidele, korraldab nende täitmist ning vastutab nende seaduslikkuse
eest, p 10 kohaselt esindab vallavalitsust ja ametiasutust kõigi õigustega juriidiliste ja füüsiliste
isikute ees; lg 3 kohaselt esindab vallavanem Risti valda kui avalik-õiguslikku juriidilist isikut
avalik-õiguslikes ja tsiviilõiguslikes suhetes kõigi tehingute tegemisel ja volitab selleks teisi isikuid.

03.02.2011 koostas Risti vallavanem R. Kruusmaa Läänemaal Risti vallas Põllumajanduse
Registrite ja Informatsiooni Ametile (PRIA) LEADER-meetme projektitoetuse taotluse


                                                                                              4(13)
„Tervisekeskuse rajamine Ristile“, mille saatis 26.04.2011 oma meililt AAA PRIA töötaja MM
meilile DDD. Taotluses oli kirjas projekti maksumus kokku 36613,60 eurot, sellest abikõlbuliku
omaosalust (10%), s o 3661,60 eurot ja abikõlbulik toetuse summa (90%), s o 32952.24 eurot.
Projekti läbiviimise ajaks oli taotluses märgitud 01. aprill 2011 kuni 31. detsember 2011. Projekti
eesmärk oli taotluses märgitud tervishoiuteenuste jätkusuutliku kättesaadavuse kindlustamine Risti
vallas ja selle tagamaal, teenuse osutamise tingimuste parandamine ning teenuse osutajate koostöö
tihendamine.
03.02.2011 R. Kruusmaa poolt koostatud PRIA LEADER-meetme projektitoetuse taotluses
„Tervisekeskuse rajamine Ristile“ ja PRIA-le esitatud hinnapakkumistes võltsis R. Kruusmaa OÜ A
hinnapakkumist selles märgitud hindade suurendamise teel järgmiselt: punkt 1 (PVC põrandakatete
vahetamine) hind m2 kohta 33.50 eurolt suurenes 43.50 eurole ja kogusumma 4053,50 eurolt
suurenes 5363,50 eurole; punkt 2 (seinte ja lagede pahtliparandused ja värvimine) hind m2 kohta 6
eurot suurenes 8 eurole ja kogusumma 2340 eurolt suurenes 3120 eurole; punkt 3 (puitakende
vahetamine) hind tüki kohta suurenes 370 eurolt 550 eurole ja kogusumma 4810 eurolt suurenes
7150 eurole; punkt 4 (ahjude lammutamine) hind tüki kohta 77 eurolt suurenes 105 eurole ja
kogusumma 154 eurolt suurenes 210 eurole; punkt 5 (õhksoojuspumba paigaldamine) hind tüki
kohta 1368 eurolt suurenes 1768 eurole ja kogusumma 2736 eurolt suurenes 3536 eurole; punkt 6
(vaheseinte ehitamine) hind m2 kohta suurenes 21 eurolt 36 eurole ja kogusumma 294 eurolt
suurenes 504 eurole; punkt 7 (välisuste vahetamine) hind tüki kohta suurenes 1035 eurolt 1635
eurole ja kogusumma 2070 eurolt suurenes 3270 eurole; punkt 8 (siseuste paigaldamine) hind tüki
kohta suurenes 135 eurolt 365 eurole, samuti on muudetud kogust: 2 ukselt 6 ukse peale ja
suurendatud kogusummat 270 eurolt 2190 eurole; punkt 9 (fassaadi ja tuulekastide puhastamine
ning värvimine hind m2 kohta suurenes 12 eurolt 44 eurole ja kogusumma 3180 eurolt suurenes
11660 eurole. Seega suurenes OÜ A hinnapakkumises tööde kogusumma ilma käibemaksuta
19907,50 eurolt 36903,50 eurole ja koos käibemaksuga suurenes 23889 eurolt 44284,20 eurole.
Samuti võltsis R. Kruusmaa OÜ T hinnapakkumist, mis oli saadetud JA poolt 28.01.2011 kell
16:16:35 meililt EEE meilile YYY ja manipuleeris parima hinnapakkumisega. R.Kruusmaa poolt
03.02.2011 koostatud PRIA LEADER-meetme projektitoetuse taotluses „Tervisekeskuse rajamine
Ristile“ võltsis R.Kruusmaa OÜ T hinnapakkumist selles märgitud hindade suurendamise teel
järgmiselt: teisel real (põrandate lammutus+ehitamine) hind komplekti kohta suurenes 3200 eurolt
3700 euroni; kolmandal real (lagede lammutamine+ehitamine hind komplekti kohta suurenes 1750
eurolt 3850 eurole; neljandal real (lagede ja põrandate ehitusmaterjalid) hind komplekti kohta
suurenes 4072,16 eurolt 4500 eurole; seitsmendal real (põr.katte paigaldus koos materjaliga) hind
komplekti kohta suurenes 2300 eurolt 3900 eurole; hinnapakkumisele on R.Kruusmaa poolt lisatud
üheksas rida (küttesüsteem) hind komplekti kohta 4500 eurot. Seega suurenes OÜ T
hinnapakkumises tööde kogusumma ilma käibemaksuta 28779,16 eurolt 37907 eurole ja koos
käibemaksuga suurenes 34534,99 eurolt 45488,40 eurole.
Samuti võltsis R. Kruusmaa hinnapakkumist, mis oli saadetud H OÜ poolt 02.02.2011 kell 19:15:12
MO meililt BBB meilile YYY ja manipuleeris parima hinnapakkumisega. R. Kruusmaa poolt
03.02.2011 koostatud PRIA LEADER-meetme projektitoetuse taotluses „Tervisekeskuse rajamine
Ristile“ võltsis R. Kruusmaa H OÜ hinnapakkumist selles märgitud hindade vähendamise teel
järgmiselt: punkt 10 (siseuste restaureerimine ja sulused)) hind komplekti kohta vähenes 595 eurolt
545 eurole ja kogusumma vähenes 7140 eurolt 6540 eurole. Seega vähenes H OÜ hinnapakkumises
tööde kogusumma ilma käibemaksuta 37214 eurolt 36613,60 eurole ja koos käibemaksuga vähenes
44656 eurolt 43936,32 eurole.

Seega R. Kruusmaa ametiisikuna dokumendi võltsimisega ja võltsitud dokumendi väljaandmisega,
pani toime KarS § 299 lg 1 järgi kvalifitseeritava kuriteo.




                                                                                       5(13)
Samuti tunnistati R. Kruusmaa süüdi KarS § 345 lg 1 järgi võltsitud dokumendi kasutamises, mis
seisnes selles, et 26.04.2011 saatis Risti vallavanem R. Kruusmaa Läänemaal Risti vallas oma
meililt AAA PRIA töötaja MM meilile DDD Põllumajanduse Registrite ja Informatsiooni Ametile
(PRIA) LEADER-meetme projektitoetuse taotluse „Tervisekeskuse rajamine Ristile“ koos lisadega,
kus olid esitatud võltsitud hinnapakkumised, hinnapakkumiste võrdlustabel parima pakkumise
valimiseks ja kuhu ta oli kandnud andmed enda poolt eelnevalt võltsitud OÜ T, OÜ A ja H OÜ
hinnapakkumiste alusel, eesmärgiga saada PRIA-lt abikõlbulik toetuse summa 32952.24 eurot.

Seega R. Kruusmaa, võltsitud dokumendi kasutamisega eesmärgiga omandada õigusi, pani toime
KarS § 345 lg 1 järgi kvalifitseeritava kuriteo.

3. Maakohtu otsuse peale esitas apellatsiooni kaitsja vandeadvokaat A. Luberg, kes taotleb
kohtuotsuse tühistamist ja uue otsusega R. Kruusmaa õigeksmõistmist kogu talle esitatud
süüdistuses. Seoses sellega jätta menetluskulud KrMS § 181 lg 1 alusel riigi kanda.

3.1 KarS § 210 koosseis eeldab erilise isikutunnusega isiku (majandustegevuses osalev isik)
olemasolu (KarS § 24). Kaitsja leidis maakohtus ja leiab jätkuvalt, et Risti vald majandustegevuses
osalevaks isikuks KarS § 210 mõttes ei kvalifitseeru. Kõik isikud ei saa kvalifitseeruda
majandustegevuses osalevaks isikuks KarS § 210 mõttes, vastasel juhul oleks sisutühi seadusandja
osundus erisubjektsusele.

Omavalitsusüksus – antud juhul Risti vald - ei ole ettevõtja ega majandustegevuses osalev isik,
kuivõrd sellesuunalised valla tegevused ei kanna iseseisvat eesmärki ega ole valla püsivaks
tegevuseks. Vald võib iseenesest sõlmida erinevaid lepinguid ning teha tehinguid, kuid need on
tehtud avalike ülesannete teostamise käigus avalikes huvides ega ole valla püsivad temale
õigusaktidega kohustuseks seatud tegevused. Seega puudub iseseisvuse kriteerium ja püsiva
tegevuse kriteerium. Tulu saamise eesmärgi kui iseseisva eelduse olemasolu vallal on enam kui
kaheldav. Kui see esineb, siis on see seotud üksikute olukordadega, näiteks rendisuhe, jne.

Seega leiab kaitsja, et kaevatavas otsuses on vääralt kohaldatud materiaalõigusnormi, s.o
majandustegevuse seadustiku üldosa seaduse (MsüS) § 3 lg-t 1, mis on viinud KarS § 24 ebaõige
sisustamiseni.

3.2 Maakohus on oluliselt dokumendi kui KarS §-de 299 ja 345 lg 1 järgi kvalifitseeritava kuriteo
objekti käsitluses eksinud. Oluline eksimus seisneb selles, et tõdedes vähemalt ühe dokumendi
kohustusliku funktsiooni täidetuse puudumist leidis maakohus, et tegemist on siiski kõikidele
nõuetele vastava dokumendiga. Allkirjata paberil ei esine inimese mõtteväljendus kui dokumendi
obligatoorne tunnus. Sellest lähtudes ei täida vaidlusalused allkirjata hinnapakkumised juba kahte
dokumendile kohustuslikku funktsiooni, s.o perpetueerimis ehk kestmisfunktsiooni ning
tõendusfunktsiooni. Maakohus on kaevatavas otsuses hinnapakkumiste hindamisel ebaõigesti
kohaldanud materiaalõigust, täpsemalt jätnud ebaõigesti kohaldamata VV määrusega 26. 02. 2001
kehtestatud „ Asjaajamiskorra ühtsete aluste „ § 14 lg-s 2 sätestatud nõuded dokumendile.

3.3 Kaitsja märgib apellatsioonis, et R. Kruusmaa oli kohtu alla antud (lisaks KarS § - le 210 lg 1,
2) süüdistuses KarS § 299 ja KarS § 345 lg 1 järgi, milliseid süüdistusi oli sisustatud kolme
hinnapakkumise võltsimisega ja nende kolme võltsitud hinnapakkumise esitamisega PRIALE.




                                                                                        6(13)
PRIA LEADER- meetme projektitoetuse taotluse intellektuaalses võltsimises ja selliselt võltsitud
taotluse PRIALE esitamises R. Kruusmaale süüdistust ei ole esitatud.

Seega on maakohus R. Kruusmaa süüdi mõistnud episoodides, milles temale ei ole süüdistust
esitatud ega teda kohtu alla antud. Seega palub kaitsja lugeda nimetatud menetlusliku olukorra
kriminaalmenetlusõiguse oluliseks rikkumiseks KrMS § 339 lg 2 alusel.

3.4 Kaitsja märgib, et R. Kruusmaa temale süüdistuses etteheidetavate tegudega mingit isiklikku
kasu (vara) ei saanud. Süüdistuses on esitatud kaks varianti varalise kasu osas: sõnaselgelt on
öeldud, et R. Kruusmaa sai varalist kasu summas 32.952,24 eurot, teiselt poolt on öeldud, et toetus
summas 32.952,24 eurot määrati väljamaksmiseks Risti vallale. Üks variant välistab teise. Varalise
kasu saamise tõdemusega käib kaasas küsimus – kes sai varalist kahju? Sellest, kes sai asjas
varalist kahju, ei ole sõnagi süüdistusaktis, vastust sellele küsimusele ei nähtu ka kaevatavast
otsusest. Kaitsja palub nimetatud menetluslik olukord tunnistada kriminaalmenetlusõiguse oluliseks
rikkumiseks KrMS § 339 lg 2 mõttes.

3.5 Kaitsja taotleb seadusliku aluse tekkimisel süüdistatava kulud valitud kaitsjale ka
apellatsioonimenetluses jätta riigi eelarveliste vahendite kanda.

4. KrMS § 322 lg 3 kohaselt esitas prokurör seisukoha kaitsja apellatsiooni kohta, milles palub jätta
kohtuotsus muutmata ja apellatsioon rahuldamata. Apellandi taotlusele, vaadata kriminaalasi läbi
kirjalikus menetluses, prokurör vastu ei vaielnud.

4.1 Prokuratuur leiab, et maakohus on uuritud tõendite pinnalt jõudnud põhjendatult järeldusele, et
Risti valla tegevus tervisekeskuse rajamisel oli osalemine majandustegevuses, sest selle tulemusena
sai vald nii otsest majanduslikku kasu kui ka soodustas vallas majandustegevust. Kriminaalõiguse
teoorias on seisukoht, mille kohaselt kui soodustuse saamisel on mitu eesmärki, sealhulgas ka
mittemajanduslikke, ei ole oluline, et majanduslik eesmärk oleks põhiline. Seega on maakohus
põhjendatult märkinud, et soodustuse saamisel ei ole oluline, et majanduslik kasusaamise eesmärk
oleks põhiline. Selle projekti puhul ei arvestanud vald projekti tulemusena suurt otsest
majanduslikku kasu, kuid kaudne majanduslik kasu oli ilmselge. Risti vald, taotledes PRIA-lt
toetust Tervisekeskuse rajamiseks Ristile, osales majandustegevuses, otsustades vallale kuuluva
maja renoveerida nii, et see oleks tegutsemiskohana sobiv tervishoiuga seotud ettevõtetele.
Eesmärgiks oli vallaelanikele tervishoiuteenuse kättesaadavus, kuid selle eesmärgi saavutamiseks
osales vald ise majandustegevuses, luues tingimused meditsiiniga seotud ettevõtluse säilimiseks
vallas. Prokuratuur nõustub maakohtu sellise järeldusega.

4.2 Kohtuliku uurimise käigus selgus, et PRIA-le esitatud projektitaotlusele, mis oli allkirjastatud R.
Kruusmaa poolt, olid lisatud olulise lisana hinnapakkumiste võrdlustabel, kus oli välja toodud kõige
soodsam pakkumine OÜ H-ilt ja hinnapakkumised 3 firma poolt: OÜ A, OÜ T ja OÜ H.
Tõendamist leidis, et hinnapakkumiste esitajate poolt saadetud hinnapakkumistes tegi muudatused
R. Kruusmaa ise ja esitas sellised hinnapakkumised hinnapakkujate nimelt projektitaotluse
lisadena. Seega esitas R. Kruusmaa              digiallkirjaga dokumendi, s.t LEADER meetme
projektitaotluse koos selle aluseks olevate ja nõutavate lisadega.

Kohus leidis põhjendatult, et kõik esitatud hinnapakkumised on kirjalikud aktid, mis väljendavad
hinnapakkujate poolt Risti Tervisekeskuse rajamiseks tehtavate tööde mahtu ja hinda, seega avaldub


                                                                                           7(13)
neis pakkujate tahte väljendus. Kuigi ükski neist hinnapakkumistest ei olnud allkirjastatud, olid
kõikidel hinnapakkumistel pakkumise teinud ettevõtte nimi, rekvisiidid, samuti pakkumise
koostanud isiku nimi, kontaktandmed. Seega leidis kohus, et sellega oli selge ka hinnapakkumise
väljaandja.

Samuti leidis kohus, et kuigi PRIA-le esitatud hinnapakkumised ei olnud allkirjastatud (vormilt olid
need täpselt samasugused kui esialgselt esitatud hinnapakkumised), kuid need allkirjastamata
hinnapakkumised sobisid oma vormilt PRIA-le, tõendamaks, et võetud on kolm hinnapakkumist.
Seega kui ametiasutus on lugenud allkirjastamata hinnapakkumise sobivaks, siis sellest järeldub, et
ka allkirjastamata ettevõtte rekvisiitidega hinnapakkumine täitis dokumendi ülesannet, millega sai
tuvastatuks lugeda hinnapakkumise esitamise, selle väljaandja ja hinnapakkuja tahteavaluse: mis
hinnaga ja mis mahus töö on võimalik ära teha. Kohus leidis, et tegelikkuses on tänapäeva elutempo
ja tehniliste vahendite arengu juures üsna tavapärane, et allkirjastamata dokumente vahetatakse e-
kirja teel ja sellised dokumendid omavad tõenduslikku tähendust nii ametiasutustes kui
eraettevõtjate vahelises suhtluses. Seega olid R. Kruusmaale saadetud OÜ T, OÜ A ja OÜ H
hinnapakkumised dokumendid. Prokuratuur nõustub maakohtu sellise seisukohaga.

4.3 R. Kruusmaale esitatud süüdistuses on kirjas: 03.02.2011 R.Kruusmaa poolt koostatud PRIA
LEADER-meetme projektitoetuse taotluses „Tervisekeskuse rajamine Ristile“ ja PRIA-le esitatud
hinnapakkumistes võltsis R. Kruusmaa OÜ A…Süüdistuse kohaselt seisneb R. Kruusmaale
etteheidetav tegu ka projektitoetuse taotluse võltsimises. Seega ei ole maakohus R. Kruusmaa
süüdimõistmisel väljunud esitatud süüdistuse raamidest, mõistes ta süüdi ka projektitaotluse
võltsimises. Seega ei ole maakohus rikkunud oluliselt kriminaalmenetlusõigust KrMS § 339 lg 2
mõttes.

4.4 Riigikohus on 17.06.2015 lahendis 3-1-1-54-15 p 27 märkinud: materiaalselt või
intellektuaalselt võltsitud hinnapakkumiste ja nendest lähtuvalt koostatud toetustaotluste PRIA-le
esitamine on käsitatav KarS §-s 210 nimetatud pettusena. Sama lahendi p-s 31 on riigikohus
leidnud, et petetul või kolmandal isikul mingis ulatuses varalise kahju tekkimine ei kuulu
soodustuskelmuse koosseisuliste tunnuste hulka.

Tulenevalt riigikohtu seisukohast on maakohus põhjendatult leidnud, et teo ebaõiguse moodustavad
käeoleval juhul võltsitud dokumentidega ebaõige ettekujutuse loomise (pettuse) teel avalikest
vahenditest soodustuse (tasuta rahalise väljamakse) saamine. Koosseisu täitmiseks ei ole oluline, et
petetul oleks tekkinud varaline kahju. Tegu on lõpule viidud kui valeandmeid esitanud isik on
soodustuse kätte saanud. Tähtsust ei oma ka asjaolu, kas konkreetse soodustuse väljamaksmisel
/saamisel sai keegi kahju/kasu. Teo täidab valeandmete esitamisega ebaõige ettekujutuse loomine
tegelikest asjaoludest ja seeläbi petetu poolt soodustuse ülekandmine valeandmete esitajale.

Samuti leidis maakohus, et kui lugeda süüdistust süstemaatiliselt, on selgelt aru saadav, et KarS §
210 järgi süüdistuses kirjeldatud tegevust arvatakse süüks Risti vallavanemale R. Kruusmaale, kes
Risti valla esindajana taotles Risti vallale (majandustegevuses osalevale isikule) avalikest
vahenditest projektitoetust (soodustust) pettuse teel (võltsitud dokumentide esitamisega vale
ettekujutuse loomisega), mille tulemusel kandis PRIA majandustegevuses osalevale isikule (Risti
vallale) taotletud toetussumma üle. Prokuratuur nõustub maakohtu järeldusega ja seega ei ole
käesoleval juhul tegemist kriminaalmenetlusõiguse olulise rikkumisega KrMS § 339 lg 2 mõttes.

4.5 Prokuratuur leiab, et menetluskulud tuleb jätta süüdistatava R. Kruusmaa kanda.


                                                                                        8(13)
RINGKONNAKOHTU PÕHJENDUSED JA SEISUKOHT

5. Kohtukolleegium, tutvunud kriminaalasja materjalidega ja kaitsja apellatsiooniga ning prokuröri
vastuväidetega apellatsioonile, leiab, et maakohtu otsus tuleb jätta muutmata, kuna see on seaduslik
ja põhjendatud. Kaitsja apellatsioon tuleb jätta rahuldamata.

5.2 Esmalt märgib kohtukolleegium, et kriminaalmenetluses lasub tõendite esmase hindamise
kohustus maakohtul. Riigikohtu kriminaalkolleegiumi praktikas on ringkonnakohtu tõendite
hindamist puudutavate volituste osas asutud seisukohale, et ringkonnakohtul on õigus esimese
astme kohtu poolt kriminaalasjas kogutud tõenditele antud hinnangut muuta vaid siis, kui selleks on
veenvad põhjused. Riigikohtu kriminaalkolleegium on 3. detsembri 2012. a otsuses nr 3-1-1-107-12
korranud oma varem avaldatud seisukohta, et kui erinevad kohtud hindavad tõendeid ning nendest
tehtavaid järeldusi olulisel määral erinevalt, peab ringkonnakohus lisaks omapoolsele tõendite
analüüsile näitama ära ka esimese astme kohtu poolt tõendite hindamisel tehtud vead, mis
kinnitavad kohtuliku uurimise ühekülgsust või puudulikkust ja mis viivad enda koostoimes või ka
eraldivõetult maakohtu järeldused mittevastavusse faktiliste asjaoludega.

Arutatavas asjas nähtub maakohtu otsusest, et R. Kruusmaa süüditunnistamisel tegi maakohus
kindlaks, et teod, mille toimepanemises süüdistatavat süüdistati, on toime pandud, need teod pani
toime süüdistatav ja need teod sisaldavad kuriteokoosseise, mis on ette nähtud KarS § 210 lg-tes 1
ja 2, § 299 lg-s 1 ja § 345 lg-s 1. Samuti tuvastas kohus, et puuduvad teo õigusvastasust välistavad
asjaolud ja süüdistatav on selle kuriteo toimepanemises süüdi. Eeltoodu tõttu on R. Kruusmaa
süüditunnistamiseni viinud mõttekäigu kujunemine kohtukolleegiumi hinnangul kohtuotsuse pinnalt
jälgitav ja nõuetekohaselt põhjendatud.

Kaitsja apellatsioonis korratakse samu väiteid, mida ta esitas maakohtus kohtuvaidluste käigus ning
millele maakohus on oma otsuses juba vastanud, mistõttu ringkonnakohtu ees ei tõstatata uusi
tõenduslikke ega õiguslikke argumente. Kohtukolleegium leiab, et nii kaitsja apellatsiooni väidete
kui maakohtu otsuses sisalduva tõendite analüüsi pinnalt ei ole võimalik leida veenvaid argumente
maakohtu süüdimõistva kohtuotsuse tühistamiseks ja uue otsuse tegemiseks. Maakohus on
kohtukolleegiumi arvates olnud tõendite hindamises ning oma siseveendumuse kujunemise
kajastamisel piisavalt põhjalik, mistõttu kohtukolleegium ei pea KrMS § 342 lg 3 p-s 1 sätestatud
õigust kasutades vajalikuks korrata maakohtu otsuses esitatud põhjendusi. Lisaks eelnevale viitab
kohtukolleegium siinjuures Riigikohtu kriminaalkolleegiumi varasemale seisukohale, et kaebust
läbi vaatav kohus ei pea andma vastuseid kõigile apellatsioonis toodud väidetele, millele maakohus
on oma otsuses ammendavalt ja põhistatult vastanud ning millega ringkonnakohus nõustub
(Riigikohtu kriminaalkolleegiumi 13. detsembri 2013. a otsus asjas nr 3-1-1-113-13, 29. aprilli
2011. a otsus asjas nr 3-1-1-23-11 ja 19. detsembri 2011. a otsus asjas nr 3-1-1-92-11).
5.3 Kaitsja kordab apellatsioonis oma varasemat seisukohta, et R. Kruusmaa tuleb süüdistuses
KarS § 210 lg-te 1 ja 2 järgi õigeks mõista juba ainuüksi seetõttu, et puudub kuriteo subjekt ehk
täideviija. Selle kuriteo subjekt on majandustegevuses osalev isik, seega eeldab antud koosseis
erilise isikutunnusega isikut KarS § 24 mõttes. Kaitsja viitab majandustegevuse seadustiku üldosa
seaduse § 3 lg-le 1, mille kohaselt on majandustegevus iga iseseisvalt teostatav, tulu saamise
eesmärgiga ja püsiv tegevus, mis ei ole seadusest tulenevalt keelatud. Kaitsja hinnangul Risti vald
kohalik omavalitsusena ei ole majandustegevuses osalevaks isikuks ega vasta seega KarS §-s 210
sätestatud erisubjekti tunnustele.

Apelleeritud kohtuotsuse lehekülgedel 17-18 on maakohus kohtukolleegiumi hinnangul
motiveeritult leidnud, et kaitsja väide erisubjekti puudumise kohta ei ole põhjendatud. Kohtuotsuse


                                                                                        9(13)
kohaselt Risti valla tegevus tervisekeskuse rajamisel oli osalemine majandustegevuses, sest selle
tulemusena sai vald nii otsest majanduslikku kasu kui soodustas vallas majandustegevust.
Kohtukolleegium nõustub prokuröri vastuväidetes esitatud seisukohaga, et kriminaalõiguse teooria
ja senise kohtupraktika kohaselt kui soodustuse saamisel on mitu eesmärki, sealhulgas
mittemajanduslikke, ei ole oluline, et majanduslik eesmärk oleks põhiline. Seega on maakohus
põhjendatult leidnud, et soodustuse saamisel ei ole oluline, et majandusliku kasu saamise eesmärk
oleks põhiline. Selle projekti puhul ei arvestanud vald projekti tulemusena saada suurt otsest
majanduslikku kasu, kuid kaudne majanduslik kasu oli ilmselge. Risti vald, taotledes PRIA-lt
toetust Tervisekeskuse rajamiseks Ristile, osales majandustegevuses, otsustades vallale kuuluva
maja renoveerida nii, et see oleks tegutsemiskohana sobiv tervishoiuga seotud ettevõtetele.
Eesmärgiks oli vallaelanikele tervishoiuteenuse kättesaadavus, kuid selle eesmärgi saavutamiseks
osales vald ise majandustegevuses, luues tingimused meditsiiniga seotud ettevõtluse säilimiseks
vallas. Kohtukolleegium nõustub maakohtu sellise järeldusega täielikult. Kohtukolleegium lisab
siinjuures, et kaitsja viide majandustegevuse seadustiku üldosa seaduse sätetele ei ole antud asjas
asjakohane, sest KarS §-s 210 sätestatud erisubjekti tunnused tuleb kohtul tuvastada lähtudes
konkreetse asja eripärast.

Eeltoodut arvesse võttes ei nõustu kohtukolleegium kaitsja väitega, et R. Kruusmaa tuleb
süüdistuses KarS § 210 lg-te 1 ja 2 järgi erisubjekti puudumise tõttu õigeks mõista.

5.4 Kaitsja heidab maakohtule ette, et välja on selgitamata kes ja kui suurt varalist kahju KarS § 210
lg 1,2 järgi kvalifitseeritud tegude toimepanemise tulemusel kandis. Tegemist on materiaalse
koosseisuga, mille puhul kuulub tõendamisesemesse kuriteoga tekitatud kahju laad ja suurus.
Süüdistusakti põhi- ja lõpposas on olulised ebaselgused, sest pole aru saada, kes sai kasu, kes sai
toetuse, kes on majandustegevuses osalev isik. Süüdistusaki kohaselt R. Kruusmaa isiklikult mingit
varalist kasu ei saanud, mistõttu puudub tema tegevuses KarS § 210 lg 1,2 objektiivne koosseis ja ta
tuleb õigeks mõista. Kaitsja oli samal seisukohal maakohtus peetud kohtuvaidluses.

Riigikohtu kriminaalkolleegium on 17. juuni 2015. a otsuses nr 3-1-1-54-15 käsitlenud juhtumit,
kui investeeringuobjektide hinnapakkumistest, mida süüdistatav PRIA-le esitas, oli osa võltsitud,
osa aga koostatud pakkujate poolt süüdistatava etteantud info põhjal ja kajastas tegelikust oluliselt
kõrgemat hinda. Riigikohus selgitas selles lahendis, et selliste materiaalselt või intellektuaalselt
võltsitud hinnapakkumiste ja nendest lähtuvalt koostatud toetustaotluste PRIA-le esitamine on
käsitatav KarS §-s 210 nimetatud pettusena. Need loovad PRIA töötajatele ebaõige ettekujutuse
sellest, et konkreetsed ettevõtjad pakuvad investeeringuobjektiks olevaid seadmeid müügiks
pakkumistes näidatud hinnaga. Ebaõigena esitatud andmed olid soodustusrelevantsed, s.t nendest
olenes soodustuse (investeeringutoetuse) saamine ja selle suurus. Riigikohus märkis sedagi, et
petetul või kolmandal isikul mingis ulatuses varalise kahju tekkimine ei kuulu soodustuskelmuse
koosseisuliste tunnuste hulka.

Lähtudes eeltoodust leidis maakohus arutatavas asjas põhjendatult, et KarS §-s 210 sätestatud
teokoosseis ei nõua tagajärjena kasu/kahju saamist. Teo ebaõiguse moodustavad käeoleval juhul
võltsitud dokumentidega ebaõige ettekujutuse loomise (pettuse) teel avalikest vahenditest
soodustuse (tasuta rahalise väljamakse) saamine. Koosseisu täitmiseks ei ole oluline, et petetul
oleks tekkinud varaline kahju. Tegu on lõpule viidud kui valeandmeid esitanud isik on soodustuse
kätte saanud. R. Kruusmaale süüks arvatava teo puhul ei oma tähtsust, milline oleks olnud õige
renoveerimistööde maksumus, parim hinnapakkumine või kellegi kasu või kahju saamine. Teo
täidab valeandmete esitamisega ebaõige ettekujutuse loomine tegelikest asjaoludest ja seeläbi petetu
poolt soodustuse ülekandmine valeandmete esitajale. Maakohus märkis oma otsuses sedagi, et KarS


                                                                                         10(13)
§ 210 järgi süüdistuses kirjeldatud tegevust arvatakse süüks Risti vallavanemale R. Kruusmaale, kes
Risti valla esindajana taotles Risti vallale (majandustegevuses osalevale isikule) avalikest
vahenditest projektitoetust (soodustust) pettuse teel (võltsitud dokumentide esitamisega vale
ettekujutuse loomisega), mille tulemusel kandis PRIA majandustegevuses osalevale isikule (Risti
vallale) taotletud teotussumma üle. Kohtukolleegium nõustub maakohtu seisukohtadega täielikult.

Eeltoodut arvesse võttes ei nõustu kohtukolleegium kaitsja etteheidetega, et välja on selgitamata
kahju laad ja suurus ning süüdistusakt on ebaselge, mistõttu R. Kruusmaa tuleks talle esitatud
süüdistuses KarS § 210 lg-te 1 ja 2 järgi õigeks mõista.

5.5 Kaitsja märgib apellatsioonis, et R. Kruusmaa oli kohtu alla antud (lisaks KarS § - le 210 lg 1,
2) süüdistuses KarS § 299 ja KarS § 345 lg 1 järgi, milliseid süüdistusi oli sisustatud kolme
hinnapakkumise võltsimisega ja nende kolme võltsitud hinnapakkumise esitamisega PRIALE.
PRIA LEADER- meetme projektitoetuse taotluse intellektuaalses võltsimises ja selliselt võltsitud
taotluse PRIALE esitamises R. Kruusmaale süüdistust ei ole esitatud. Seega on maakohus R.
Kruusmaa süüdi mõistnud episoodides, milles temale ei ole süüdistust esitatud ega teda kohtu alla
antud.

Kohtukolleegium kaitsja etteheitega ei nõustu. Arutatavas asjas nähtub süüdistuse tekstist üheselt, et
R. Kruusmaad süüdistatakse muuhulgas PRIA LEADER- meetme projektitoetuse taotluse
intellektuaalses võltsimises ja selliselt võltsitud taotluse PRIALE esitamises.

Seetõttu ei nõustu kohtukolleegium kaitsja väitega, et maakohus on väljunud R. Kruusmaale
esitatud süüdistuse piiridest.

5.6 Kaitsja taotleb R. Kruusmaa süüdistuses KarS § 299 ja § 345 lg 1 järgi õigeks mõista põhjusel,
Vabariigi Valitsuse 26. veebruari 2001 kehtestatud asjaajamiskorra ühtsete aluste § 14 lg 2 kohaselt
ei ole allkirjastamata hinnapakkumised käsitletavad dokumentidena.

Kaitsja esitas selle väite juba maakohtus ning vastuseks sellele on maakohus põhjendatult
selgitanud, et R. Kruusmaa poolt allkirjastatud PRIA-le esitatud projektitaotlusele oli lisatud
hinnapakkumiste võrdlustabel, kus oli välja toodud kõige soodsam pakkumine OÜ H-ilt ja
hinnapakkumised 3 firma poolt: OÜ A, OÜ T ja OÜ H. Maakohtu hinnangul leidis tõendamist, et
hinnapakkumiste esitajate poolt saadetud hinnapakkumistes tegi muudatused R. Kruusmaa ise ja
esitas sellised hinnapakkumised hinnapakkujate nimelt projektitaotluse lisadena. Seega esitas R.
Kruusmaa digitaalallkirjaga dokumendi, s.t PRIA LEADER-meetme projektitaotluse koos selle
aluseks olevate ja nõutavate lisadega. Kohus leidis, et kõik esitatud hinnapakkumised on kirjalikud
aktid, mis väljendavad hinnapakkujate poolt Risti Tervisekeskuse rajamiseks tehtavate tööde mahtu
ja hinda, Seega avaldub neis hinnapakkumistes pakkujate tahte väljendus. Kuigi ükski neist
hinnapakkumistest ei olnud allkirjastatud, olid kõikidel hinnapakkumistel pakkumise teinud
ettevõtte nimi, rekvisiidid, samuti pakkumise koostanud isiku nimi ja kontaktandmed. Sellega oli
tuvastatav hinnapakkumise väljaandja. Kuigi PRIA-le esitatud hinnapakkumised ei olnud
allkirjastatud (vormilt olid need täpselt samasugused kui esialgselt esitatud hinnapakkumised), kuid
need allkirjastamata hinnapakkumised sobisid oma vormilt PRIA-le, tõendamaks, et võetud on
kolm hinnapakkumist. Seega kui ametiasutus on lugenud allkirjastamata hinnapakkumise sobivaks,
siis sellest järeldub, et ka allkirjastamata ettevõtte rekvisiitidega hinnapakkumine täitis dokumendi
ülesannet, millega sai tuvastatuks lugeda hinnapakkumise esitamise, selle väljaandja ja
hinnapakkuja tahteavaluse: mis hinnaga ja mis mahus töö on võimalik ära teha. Kohus leidis, et


                                                                                         11(13)
tegelikkuses on tänapäeva elutempo ja tehniliste vahendite arengu juures üsna tavapärane, et
allkirjastamata dokumente vahetatakse e-kirja teel ja sellised dokumendid omavad tõenduslikku
tähendust nii ametiasutustes kui eraettevõtjate vahelises suhtluses. Seega olid R. Kruusmaale
saadetud OÜ T, OÜ A ja OÜ H hinnapakkumised dokumendid. Kohtukolleegium nõustub
maakohtu seisukohaga täielikult. Kohtukolleegium peab vajalikuks lisada, et kaitsja apellatsiooni
viide Vabariigi Valituse määrusega kinnitatud asjaajamise korrale ei ole samuti asjakohane, sest
kohus peab igal konkreetsel juhul eraldi tuvastama, kas on tegemist dokumendiga või mitte.
Kohtukolleegiumi hinnangul on asjaajamise korras sätestatud nõuetega piirdumine dokumendi
hindamiseks liialt kitsas.

6. Kaitsja A. Luberg on taotlenud apellatsioonis jätta õigeksmõistva kohtuotsuse tegemise korral
kohtueelses menetluses ja maakohtus tekkinud menetluskulud KrMS § 181 lg 1 alusel riigi kanda.

KrMS § 180 lg 1 kohaselt hüvitab süüdimõistva kohtuotsuse tegemise korral menetluskulud
süüdimõistetu.

Kuna kohtukolleegium jätab maakohtu süüdimõistva kohtuotsuse R. Kruusmaa suhtes muutmata,
siis jätab kohtukolleegium kaitsja taotluse menetluskulude riigi kanda jätmise kohta rahuldamata.

7. R. Kruusmaa valitud kaitsja vandeadvokaat A. Luberg on taotlenud apellatsioonimenetluses
õigusabi osutamisega seotud kulude hüvitamist koos käibemaksuga summas 1200 eurot.
Menetlustoiminguks on taotluses märgitud maakohtu otsusega tutvumine ja analüüsimine,
apellatsiooni koostamine ning apellatsioonimenetluses osalemine.

KrMS § 175 lg 1 p 1 näeb ette, et menetluskuluks on valitud kaitsjale või esindajale makstud
mõistliku suurusega tasu ja muud menetlusosalise vajalikud kulud, mis on tekkinud seoses
kriminaalmenetlusega.

KrMS § 185 lg 2 sätestab, et kui apellatsioonimenetluses jäetakse maakohtu otsus muutmata ja
apellatsioon rahuldamata, jäävad menetluskulud selle isiku kanda, kelle huvides apellatsioon on
esitatud.

Kuna kohtukolleegium jätab apelleeritud kohtuotsuse muutmata, siis jääb apellatsioonimenetluses
valitud kaitsjale makstud tasu summas 1200 eurot süüdistatava R. Kruusmaa kanda.

8. Eeltoodu alusel ja juhindudes KrMS § 337 lg 1 p-st 1 jätab kohtukolleegium Pärnu Maakohtu
Haapsalu kohtumaja 15. aprilli 2016. a kohtuotsuse R. Kruusmaa suhtes muutmata ja apellatsiooni
rahuldamata.



/allkirjastatud digitaalselt/

Tühistatud osaliselt Riigikohtu 25.11.2016 otsusega


RESOLUTSIOON




                                                                                    12(13)
1. Tühistada Pärnu Maakohtu 15. aprilli 2016. a ja Tallinna Ringkonnakohtu 1. juuni
2016. a otsus Rein Kruusmaa süüditunnistamises ja karistamises KarS § 299 lg 1 järgi
võltsitud dokumendi väljaandmises.

2. Mõista Rein Kruusmaa eelmises punktis nimetatud osas KarS § 299 lg 1 järgi õigeks.

3. Muus osas, sh Rein Kruusmaa süüditunnistamises ja karistamises KarS § 299 lg 1
järgi dokumendi võltsimises, jätta kohtuotsused muutmata.

4. Kassatsioon jätta rahuldamata.

5. Mõista Eesti Vabariigilt Rein Kruusmaa kasuks välja 604 (kuussada neli) eurot 80
(kaheksakümmend) senti, sh käibemaks 100 eurot 80 senti, kassatsioonimenetluses valitud
kaitsjale makstud tasu katteks.




                                                                                13(13)
