                           KOHTUMÄÄRUS
Kohus                             Viru Maakohus

Määruse tegemise aeg ja koht      27. detsember 2016, Rakvere kohtumaja

Kohtuasja number                  4-16-8082

Kohtunik                          Kristel Vedro


Kohtuasi                          Politsei- ja Piirivalveameti Põhja prefektuuri avaldus
                                  Edgar Klementjevi suhtes rahatrahvi
                                  asendamiseks arestiga
Avalduse esitaja                  Politsei- ja Piirivalveamet; Ida Prefektuur
Esindaja                          esindaja Martin Rist
                                  e- post: ppa@politsei.ee

Võlgnik                           Edgar Klementjev (isikukood 39504145249),
                                  Elukoht xxxx.
Kaitsja                           Monica Meristo-Dmitrijev
Kirjalik menetlus


RESOLUTSIOON

1.Politsei- ja Piirivalveameti Ida prefektuuri taotlus asendada arestiga Edgar
Klementjevile määratud karistus: 09.10.2014 kiirmenetluse otsusega väärteoasjas nr
2590, 14, 003157 LS § 259 lg 1 alusel määratud rahatrahv 10 trahviühikut, summas
40,00 eurot, jätta rahuldamata.

2. Määrus toimetada kätte avalduse esitajale, kohtutäitur Raigo Pärsile ja Edgar
Klementjevile.


Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.




                                                                                           1
ASJAOLUD JA KOHTUMÄÄRUSE PÕHJENDUSED

1. Politsei- ja Piirivalveamet Ida prefektuur esitas 08.11.2016 Viru Maakohtu Rakvere
kohtumajale taotluse ühes lisadega Edgar Klementjevile Politsei- ja Piirivalveameti Ida
Prefektuuri 09.10.2014 otsusega väärteoasjas nr 2590, 14, 003157 LS § 259 lg 1 alusel
määratud rahatrahvi asendamiseks arestiga. Otsus jõustus 27.10.2014. Avalduse kohaselt on
rahatrahv summas 40.00 eurot tasumata.

2. Edgar Klementjev (endise nimega Aleksandr Muškov) ei tasunud rahatrahvi täielikult
vabatahtlikult, alustas Rakvere kohtutäitur Raigo Pärs täitemenetlust 158/2014/2457.
Täitmisteade on võlgnikule edastatud väljaande Ametlikud Teadaanded kaudu 16.12.2014.
Täitemenetluse käigus arestiti isiku pangakontod, kuid arestimise tulemusena laekumisi
rahatrahvi nõude katteks toimunud ei ole.

3. Sissenõudja Politsei-ja Piirivalveamet juhindus kohtule avalduse esitamisel TMS §-st 201
lg-st 1, mille kohaselt rahatrahvi asendamist arestiga taotleb kohtult sissenõudja.

4. 21.12.2016 saabus Viru Maakohtule maksekorralduse rahatrahvi tasumise kohta.
Maksekorraldusest nähtub, et K K on 21.12.2016 tasunud Rahandusministeeriumi
arveldusarvele nr EE932200221023778606 AS’s Swedbank 40 eurot, viitenumbriga
10220142361558 ja selgitusega: „trahv 09.10.2014“.

5. Väärteomenetluse seadustiku (edaspidi VTMS) § 211 lg 1 kohaselt teeb maakohus
sissenõudja avalduse alusel määruse rahatrahvi asendamise kohta arestiga või üldkasuliku
tööga vastavalt karistusseadustiku §-le 72, kui süüdlane ei ole rahatrahvi tervikuna määratud
tähtajaks tasunud või osastatud rahatrahvi maksmise tähtaega ei järgita, rahatrahvi täitmise
tähtaega ei ole pikendatud ja süüdlasel ei ole vara, millele sissenõuet pöörata.

6. VTMS § 211 lg 3 kohaselt, kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

7. Eeltoodust tulenevalt ja juhindudes VTMS § 211 lg 3 jätab kohus Politsei- ja
Piirivalveameti taotluse asenduskaristuse kohaldamiseks Edgar Klementjevi suhtes
rahuldamata, kuna võlgnikule määratud rahatrahv on enne asenduskaristuse määramist
tasutud.

(allkirjastatud digitaalselt)
Kristel Vedro
kohtunik




                                                                                           2
