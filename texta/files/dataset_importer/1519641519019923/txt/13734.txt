                          KOHTUOTSUS
                               EESTI VABARIIGI NIMEL
                                   (Tagaseljaotsus)

 Kohus                          Harju Maakohus, Kentmanni kohtumaja

 Kohtunik                       Liisi Vernik

 Otsuse tegemise aeg ja koht    02.06.2016.a    Tallinn,   Harju     Maakohtu      Kentmanni
                                kohtumaja

 Tsiviilasja number             2-16-5255

 Tsiviilasi                     XXXOÜ hagi XXX vastu võla ja kahju hüvitamise
                                nõudes

 Tsiviilasja hind               2184,02 eurot

 Menetlusosalised ja nende      Hageja: XXXOÜ (registrikood XXX, aadress XXX)
 esindajad                      Lepinguline     esindaja    Sergei     Postnikov      (e-post
                                menetlus@advplus.eu
                                Kostja: XXX(isikukood XXX, aadress XXX, viibimiskoht
                                XXX)
 RESOLUTSIOON
   1. Hagi rahuldada tagaseljaotsusega.

    2. Välja mõista XXX XXXOÜ kasuks 2184,02 eurot (kaks tuhat ükssada
       kaheksakümmend neli eurot ja kaks senti), s.o üür ja kommunaalteenuste
       võlgnevus kokku 514,07 eurot ja kahju hüvitis 1669,95 eurot.

    3. Tunnistada tagaseljaotsus tagatiseta viivitamata täidetavaks.

    4. Jätta menetluskulud XXX kanda.

    5. Välja mõista XXX XXXOÜ kasuks menetluskulud 900 eurot (üheksasada), s.o
       riigilõiv 250 eurot ja lepingulise esindaja kulud 650 eurot.

 Edasikaebamise kord
Hageja võib esitada Tallinna Ringkonnakohtule apellatsioonkaebuse 30 päeva jooksul, alates
otsuse kättetoimetamisest, kuid mitte hiljem kui viie kuu möödumisel esimese astme kohtu
otsuse avalikult teatavakstegemisest. Kaebus võidakse lahendada kirjalikus menetluses, kui
kaebuses ei taotleta selle lahendamist istungil.
Kostja võib esitada Harju Maakohtu Kentmanni kohtumajale tagaseljaotsuse peale kaja, kui
tema tegevusetus, mis oli tagaseljaotsuse tegemise aluseks, oli tingitud mõjuvast põhjusest.
Kaja võib esitada sõltumata mõjuva põhjuse olemasolust, kui hagile vastamata jätmise puhul
oli hagi kostjale või tema esindajale kätte toimetatud muul viisil kui isiklikult allkirja vastu
üleandmisega või elektrooniliselt või kui tagaseljaotsust ei võinud seaduse kohaselt teha. Kaja
võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada.

Kohus selgitab, et kui menetlusosaline taotleb apellatsioonkaebuse või kaja esitamisel
menetlusabi, peab ta seaduses sätestatud tähtaja järgmiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse või kaja.

Menetlustoimingut, mille tegemiseks on kehtestatud tähtaeg, võib teha tähtaja viimasel päeval
kuni kella 24.00-ni.

Kohtu selgitused

Kohus selgitab, et tulenevalt tsiviilkohtumenetluse seadustiku § 444 lg 3 võib kohus
tagaseljaotsuse teha kirjeldava ja põhjendava osata.

Seetõttu märgib kohus lühidalt vaid järgmist:

XXXOÜ nõue XXX vastu koosneb 2015. aasta oktoobri kuu üürist 330 eurot, 2015. aasta
septembri kuu kommunaalkuludest 93,14 eurot ja 2015. aasta oktoobri kuu kommunaalkuludest
90,93 eurot ja kahju hüvitisest 1669,95 eurot (sh vigastud mööbel, tehnika ja remont).

XXXOÜ nõude aluseks XXX vastu on XXXOÜ ja XXX vahel 14.04.2015 sõlmitud üürileping
nr XXX XXX.

Kohus selgitab täiendavalt, et hageja on palunud ekslikult kostjalt välja mõista 2184,12 eurot,
sest hageja on teinud hagi esemes arvutusvea, märkides üüri ja kommunaalteenuste võlgnevuse
suuruseks 514,17 eurot. Kohtule esitatud tõenditest ja hagi asjaoludest nähtuvalt on üüri
võlgnevus 330 eurot ja kommunaalkulude võlgnevus kokku 184,07 eurot, seega kokku 514,07
eurot. Hagiavalduse punktis 5 on hageja nõude korrektselt märkinud, märkides võlgnevuse
summaks kokku 2184,02 eurot. Seega leiab kohus, et hagi on hagiavalduses märgitud
asjaoludega õiguslikult põhjendatud ja tuleb rahuldada.


(allkirjastatud digitaalselt)

Liisi Vernik
kohtunik




                                                                                              2
