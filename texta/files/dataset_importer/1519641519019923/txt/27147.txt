                           KOHTUOTSUS
                              EESTI VABARIIGI NIMEL
                                   TAGASELJA



Kohus                          Pärnu Maakohus

Kohtunik                       Anne Randjärv

Otsuse teatavakstegemise       5. jaanuar 2016 Rapla Kohtumaja kantselei kaudu
aeg ja koht

Tsiviilasja number             2-15-17117
Hagi ese                       Elatise nõue
Hagi hind                      1755 eurot
Menetlusosalised               Hageja: K-E P xxxxxxxxxxx elukoht: xxxxxx, xxxxx x-xx
                               Hageja seaduslik esindaja: E T xxxxxxxxxxx elukoht: xxxxxx,
                               xxxxx x-xx
                               e-post: xxx@xxx
                               Kostja: K P xxxxxxxxxxx elukoht: xxxxx, xxxxxxx xx või xxx.
                               xxx x-x e-post: xxx@xxx



Istungi toimumise aeg          Kirjalikus menetluses


RESOLUTSIOON
Hagi rahuldada.

Välja mõista K P (xxxxxxxxxxx) igakuine elatis PKS § 101 lg 1 sätestatud miinimumääras
(1.01.2015 kuni 31.12.2015 195 eurot ja alates 1.01.2016 215 eurot) K-E P (sünd x.xx.xxxx)
ülalpidamiseks alates elatishagi esitamisest, s.o 13.11.2015 kuni K-E P täisealisuseni.

Elatis tuleb tasuda iga kalendrikuu eest ette hageja seadusliku esindaja E T arvelduskontole nr
xxxx xxxx xxxx xxxx xxxx xx xxxxxxxx.
                                              2

TsMS § 468 lg 1 p 2 järgi tunnistada kohtuotsus viivitamata täidetavaks.


Menetluskulude jaotus Menetluskulud kannab kostja.


Edasikaebamise kord K P on õigus 30 päeva jooksul otsuse kättetoimetamisest esitada Pärnu
Maakohtu Rapla kohtumajja kaja, s.o menetluse taastamise avaldus, kui kohtule vastamata jätmine
oli tingitud mõjuvast põhjusest. Kaja esitamisel tuleb tasuda kautsjon 100 eurot, milline menetluse
taastamise korral tagastatakse.


Kohtu seisukoht
13.11.2015 esitas alaealise K-E P seaduslik esindaja E T Pärnu Maakohtule hagi K P vastu elatise
nõudes. Hageja taotleb elatise väljamõistmist seaduses sätestatud miinimumääras. Kostja ei ole
hagejale pärast vanemate kooselu lõppemist 2015 aasta augustikuus nõuetekohaselt elatist andnud.

Kostjat kohustati kohtule kirjalikult vastama, mida kostja teinud ei ole. Hagimaterjalid on kostjale
kätte toimetatud 18.12.2015. Hageja on taotlenud tagaseljaotsuse tegemist, kui kostja kohtule
tähtaegselt ei vasta.

Kohus leiab, et hagi on õiguslikult põhjendatud ning antud asjas on otstarbekas teha
tagaseljaotsus TsMS § 407 lg 1 alusel.

TsMS § 162 lg 1 järgi kannab hagimenetluse kulud pool, kelle kahjuks otsus tehti, seega kannab
menetluskulud kostja. Hageja menetluskulude nimekirja esitanud ei ole.

(allkirjastatud digitaalselt)

Anne Randjärv
kohtunik
