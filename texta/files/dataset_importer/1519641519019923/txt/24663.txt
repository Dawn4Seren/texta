                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                           Tartu Maakohus
Kohtunik                        Marge Tamme
Otsuse tegemise aeg ja koht     02. veebruar 2016.a, Valga kohtumaja,
Tsiviilasja number              2-15-18462
Tsiviilasi                      X hagiavaldus R.U. vastu tekitatud kahju hüvitamise nõudes


Tsiviilasja hind                1 328,90eurot
Menetlusosalised ja nende       Hageja: X (registrikood xxxxxxxx; asukoht: x)
esindajad                       Hageja esindaja: T. S. (X jurist; telefon xxx xxxx; e-post: x)
                                Kostja: R.U. (isikukood xxxxxxxxxxx; elukoht: x)



RESOLUTSIOON
1. Välja mõista R.U.’elt X kasuks õigusvastaselt kahju tekitamise eest 1 328 (üks tuhat
   kolmsada kakskümmend kaheksa) eurot ja 90 senti, mis tuleb R.U.’el kanda X
   arveldusarvele nr EExxxxxxxxxxxxxxxxxx AS SEB Pank või EExxxxxxxxxxxxxxxxxx
   AS Swedbank.
2. Tunnistada otsus tagatiseta viivitamata täidetavaks.

3. Toimetada tagaseljaotsus hageja esindajale ja kostjale.

Menetluskulude jaotus ja kindlaksmääramine
4. Jätta menetluskulud R.U.’e kanda.
Apellatsioonkaebuse esitamine
5. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
   jooksul alates otsuse apellandile kättetoimetamisest, kuid mitte hiljem kui viie kuu
   möödumisel       otsuse   avalikult    teatavakstegemisest.   Ringkonnakohus       menetleb
   apellatsioonkaebust üksnes juhul, kui maakohtu otsuses on antud luba edasikaebamiseks või
   kui maakohtu otsuse tegemisel on selgelt ebaõigesti kohaldatud materiaalõiguse normi või on
   selgelt rikutud menetlusõiguse normi või on selgelt ebaõigesti hinnatud tõendeid ja see võis
   oluliselt mõjutada lahendit. Käesoleval juhul kohus edasikaebamiseks luba ei anna.


                                                                                            1
6. Apellatsioonkaebuse esitamise soovi korral tuleb hagejal kümne päeva jooksul otsuse
   kuulutamisest arvates teatada kohtule soovist esitada otsuse peale apellatsioonkaebus, et
   kohus otsust puuduoleva osaga täiendaks. Otsuse täiendamise korral hakkab
   apellatsioonkaebuse esitamise tähtaeg uuesti kulgema täiendava otsuse kättetoimetamisest
   arvates. Kui hageja kümne päeva jooksul kirjeldava ja põhjendava osata tehtud otsuse
   kuulutamisest arvates ei teata apellatsioonkaebuse esitamise soovist, loetakse, et ta on
   apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
7. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
   oli tagaseljaotsuse tegemise aluseks, oli tingitud mõjuvast põhjusest. Kaja võib esitada
   sõltumata mõjuva põhjuse olemasolust, kui hagile vastamata jätmise puhul oli hagi kostjale
   või tema esindajale kätte toimetatud muul viisil kui isiklikult allkirja vastu üleandmisega või
   elektrooniliselt või tagaseljaotsust ei võinud seaduse kohaselt teha. Kaja võib esitada
   tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
   kätte avalikult, võib kaja esitada 30 päeva jooksul alates päevast, kui kostja tagaseljaotsusest
   või selle täitmiseks algatatud täitemenetlusest teada sai. Kajalt tasutakse kautsjon.
   Kautsjonina tasutakse summa, mis vastab riigilõivule poolelt hagihinnalt, kuid mitte vähem
   kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
   lõpuleviimiseks vajalik koos dokumentide ja nende lisade ärakirjadega vastavalt
   menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
8. TsMS § 444 lg 4 alusel jätab kohus käesolevast otsusest välja kirjeldava ja põhjendava osa.

9. X esitas 08.12.2015.a hagi R.U.e vastu tekitatud kahju hüvitamise nõudes. Hagiavalduse
   kohaselt Tartu Maakohtu poolt 06.05.2015.a edastatud 14.04.2015.a kohtuotsuse 1-15-3041
   juurde lisatud süüdistusaktist nähtub, et R.U. on süüdi tunnistatud põhjusel, et tekitas
   kannatanule, kelleks on ravikindlustatud isik, tervisekahjustusi. R.U.e 23.06.2013.a teo
   tagajärjel pöördus kannatanu tervisekahjustuse raviks AS X ja SA X poole. Haigekassa on
   võimaldanud kannatanule ravikindlustushüvitisi, mida tõendavad AS X ja SA X esitatud
   raviteenuste arved: arve seeria GX nr 338174 23.06.2013.a summas 41,42 eurot, arve seeria
   AA nr 2474301 24.06.2013.a summas 1277,50 eurot, arve seeria AA nr 2465619 26.06.2013.a
   summas 9,98 eurot. Haigekassa on võtnud kannatanult tervishoiuteenuse eest tasu maksmise
   kohustuse üle kokku summas 1328,90 eurot. Kindlustusjuhtumi toimumise eest vastutab
   kostja. Hageja palub välja mõista R.U.elt X kasuks summa 1328,90 eurot, mis tuleb kanda X
   arveldusarve on EExxxxxxxxxxxxxxxxxx AS SEB Pangas või EExxxxxxxxxxxxxxxxxx AS
   Swedbank´is
10. 16.12.2015.a määrusega võttis Tartu Maakohus avalduse menetlusse ning edastas
    kohtudokumendid kostjale. Kostja on kohtudokumendid kätte saanud 08.01.2016.a. Kostja ei
    ole hagile vastuväidet esitanud.
11. TsMS § 174 lg 1 alusel tuleb menetluskulud jätta kostja kanda.


                                                                                               2
/allkirjastatud digitaalselt/
Marge Tamme
Kohtunik




                                3
