                           KOHTUOTSUS
                               EESTI VABARIIGI NIMEL
                                    TAGASELJA



Kohus                          Pärnu Maakohus

Kohtunik                       Anne Randjärv

Otsuse teatavakstegemise       2.02.2016 Rapla kohtumaja kantselei kaudu
aeg ja koht

Tsiviilasja number             2-15-18147
Hagi ese                       Rahalise kohustuse täitmise nõue
Hagi hind                      1972.29 eurot
Menetlusosalised               Hageja: Eesti Haigekassa 74000091, asukoht: Tallinn, Lembitu
                               10
                               Esindaja: Pille Pihler e-post: pille.pihler@haigekassa.ee

                               Kostja: Ragnar Mahla xxxxxxxxxxx          elukoht: xxxxxx xxxx,
                               xxxxxx xxxx, xxxxxxx xxxx


Istungi toimumise aeg          Kirjalikus menetluses

RESOLUTSIOON
Hagi rahuldada.

Välja mõista Ragnar Mahlalt (xxxxxxxxxxx) Eesti Haigekassa (74000091) kasuks 1972 (üks
tuhat üheksasada seitsekümmend kaks) eurot ja 29 senti.

TsMS § 468 lg 1 p 2 järgi tunnistada käesolev kohtuotsus viivitamata täidetavaks.


Menetluskulude jaotus Menetluskulud kannab kostja.


Edasikaebamise kord Ragnar Mahlal on õigus 30 päeva jooksul otsuse kättetoimetamisest
                                             2

esitada kaja, s.o menetluse taastamise avaldus, kui kohtule vastamata jätmine oli tingitud mõjuvast
põhjusest. Kaja esitamisel tuleb tasuda kautsjon 200 eurot, milline menetluse taastamise korral
tagastatakse.


Kohtu seisukoht
Harju Maakohtu jõustunud otsusega kriminaalasjas nr 1-14-5918 tunnistati Ragnar Mahla süüdi
KarS § 119 lg 1 järgi N V tervisekahjustuste tekitamises. Seega vastutab kostja hagejale tekkinud
kahju eest seoses kannatanule raviteenuste osutamisega. Hageja on tasunud kannatanu SA Põhja-
Eesti Regionaalhaigla raviteenuste arve seeria VI nr 1130653 alusel 1922.91 eurot ja arve seeria
RH nr 3114698 alusel 49.38 eurot. Kokku on hageja kandnud kahju 1972.29 euro ulatuses. Hageja
taotleb kostjalt nimetatud summa väljamõistmist, toetudes Ravikindlustuse seaduse § 26 lg 1.

Kostjat kohustati kohtule kirjalikult vastama, mida kostja teinud ei ole. Seega võib hagis esitatud
faktilised väited lugeda tema poolt omaksvõetuks. Hagimaterjalid on kostjale kätte toimetatud
16.01.2016.

Kohus leiab, et hagi on õiguslikult põhjendatu ja antud asjas on otstarbekas teha
tagaseljaotsus TsMS § 407 lg 1 alusel.

TsMS § 162 lg 1 järgi kannab hagimenetluse kulud pool, kelle kahjuks otsus tehti, seega kannab
menetluskulud kostja. Hagi on RLS § 22 lg 1 p 11 tulenevalt esitatud lõivuvabalt ning muu
menetluskulu hüvitamise nõuet hageja esitanud ei ole. TsMS § 468 lg 1 p 2 järgi tuleb käesolev
kohtuotsus tunnistada viivitamata täidetavaks, s.o otsus on täidetav enne selle jõustumist.



(allkirjastatud digitaalselt)

Anne Randjärv
kohtunik
