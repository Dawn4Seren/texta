                                                                               2-15-108212




                                 KOHTUOTSUS
                                EESTI VABARIIGI NIMEL
                                     Tagaseljaotsus

Kohus                           Pärnu Maakohus

Kohtunik                        Ingrid Niinemägi

Otsuse tegemise aeg ja koht     19.mail 2016.a. Paide kohtumaja


Tsiviilasja number              2-15-108212

Tsiviilasi                      Korteriühistu Fööniks hagi Reinson & Parnerid Õigusbüroo
                                OÜ vastu võlgnevuse nõudes
Hagihind                        1150.38 eurot

Menetlusosalised ja nende       Hageja: Korteriühistu Fööniks, registrikood 80361203;
                                asukoht Pargi tee 2, Viisu küla, Roosna-Alliku vald
esindajad
                                Järvamaa;
                                Hageja seaduslik esindaja Mai Assak-Lehtmets, e-post: x
                                Kostja: Reinson & Partnerid Õigusbüroo OÜ,
                                registrikood 11883876, asukoht Tornimäe 5, 10145 Tallinn;
                                kostja seaduslik esindaja Greete Reinson


Menetluse liik                  Kirjalik eelmenetlus

RESOLUTSIOON
1. Hagi rahuldada.
2. Välja mõista Reinson & Partnerid Õigusbüroo OÜ-lt Korteriühistu Fööniks kasuks
võlgnevus 1150.38 eurot (üks tuhat ükssada viiskümmend eurot ja 38 senti) eurot.
3. Tunnistada käesolev tagaseljaotsus tagatiseta viivitamata täidetavaks.

MENETLUSKULUDE JAOTUS
1. Menetluskulud tsiviilasjas nr 2-15-108212 kannab kostja täies ulatuses.
2. Hageja menetluskulu on 200 eurot hagihinnalt tasutud riigilõiv.
3. Välja mõista Reinson & Partnerid Õigusbüroo OÜ-lt Korteriühistu Fööniks kasuks
200 (kakssada) eurot hageja menetluskulu hüvitamiseks.

EDASIKAEBAMISE KORD
Kostja ei saa tagaseljaotsuse peale apellatsioonkaebust esitada.
Kostja võib esitada tagaseljaotsuse peale kaja, kui kohtule tähtaegselt vastamata jätmine oli
tingitud mõjuvast põhjusest. Kaja tuleb esitada Pärnu Maakohtu Paide kohtumajale 30 päeva

                                                                                           1
                                                                                  2-15-108212

jooksul alates tagaseljaotsuse kättetoimetamisest ning kajale tuleb lisada kõik asja
ettevalmistamise lõpuleviimiseks vajalik. Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada. Kaja esitamisel tuleb eelnevalt tasuda kautsjon,
mille summa vastab riigilõivule poolelt hagihinnalt, kuid mitte vähem kui 100 eurot ja mitte
rohkem kui 1500 eurot (TsMS § 142 lg 1,2). Kautsjon tuleb tasuda Rahandusministeeriumi
arvelduskontole nr EE571010220229377229 AS SEB Pank, nr EE062200221059223099
Swedbank AS, nr EE513300333522160001 Danske Bank AS Eesti Filiaal või nr
EE221700017003510302 Nordea Pank, märkides tasumisel selgituseks isiku nime, kelle eest
tasutakse, tsiviilasja numbri ja makse liigi.
Hageja võib tagaseljaotsuse peale esitada apellatsioonkaebuse. Apellatsioonkaebus esitatakse
Tallinna Ringkonnakohtule 30 päeva jooksul alates kohtuotsuse kättetoimetamisest.


Menetluse käik
TsMS § 407 lg 1 kohaselt võib kohus hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud, isegi kui hagi toimetati
kostjale kätte välisriigis või kui see toimetati kätte avalikult. Sellisel juhul loetakse hageja
esitatud faktilised väited kostja poolt omaksvõetuks.
Kohus rahuldab hagi tagaseljaotsusega hagiavalduses märgitud ja asjaoludega õiguslikult
põhjendatud ulatuses, kuna kostja vaatamata hoiatusele jättis kohtu määratud tähtajaks
kohtule vastamata. Kostja ei ole kohtule vastanud käesoleva ajani. Kostja ei ole teatanud
kohtule vastamist takistavate mõjuvate põhjuste esinemisest ega taotlenud vastamistähtaja
pikendamist. Hagimaterjalid on kätte toimetatud kostja seaduslikule esindajale isiklikult.
TsMS § 407 lg-tes 4 ja 5 sätestatud asjaolusid ei esine.


Kohtu põhjendused
Kostja on Tartu Maakohtu kinnistusosakonna registriossa nr x kantud aadressil xxxxx x
xxxxx xxxx xxxxx xxxx xxxxxxxxxxxx xxxx xxxxxx maakond asuva kinnistu mõttelise osa
omanikuna, reaalosana korterid nr xx, xx, xx, xx. xxxxx x majas on moodustatud
Korteriühistu Fööniks, mille liikmeks on kostja kui korteriomanik.
Kostja ei ole täitnud oma kohustust tasuda tähtaegselt sihtotsatabelisi makseid ja võlgneb
alates 14.11.2013 esitatud arvest 31.10.2015 seisuga hagejale 1150.38 eurot.
VÕS § 76 lg 1 kohaselt tuleb kohustus täita vastavalt lepingule või seadusele. Korteriühistu
seadus (KÜS) § 151 lg 1 sätestab, et majandamiskulud on korteriühistu vajalikud kulud
eluruumide ja nende pindala osatähtsusele vastava elamu ja elamu ümbruse osa hoolduseks ja
remondiks ning tasu korteriühistu poolt elamu majandamiseks osutatud ja ostetud teenuste
eest. Asjaõigusseaduse (AÕS) § 75 lg 1 sätestab kaasomaniku kohustuse kanda vastavalt
temale kuuluva osa suurusele ühisel asjal lasuvaid koormatisi, samuti selle asja alalhoidmise,
valdamise ja kasutamisega seotud kahju ja kulutusi. Vastavalt VÕS §-le 100 on kohustuse
rikkumine võlasuhtest tuleneva kohustuse täitmata jätmine või mittekohane täitmine,
sealhulgas täitmisega viivitamine.
Kostja ei ole hageja poolt tasumiseks esitatud arveid nõuetekohasel viisil tasunud. VÕS § 101
lg 1 p 1 sätestab, et kui võlgnik on kohustust rikkunud, võib võlausaldaja nõuda kohustuse
täitmist. Hageja nõuab kostjalt 1150.38 eurot põhivõlga.

TsMS § 162 lg 1 alusel kannab hagimenetluse kulud pool, kelle kahjuks otsus tehti, s.o.

                                                                                              2
                                                                                  2-15-108212

kostja.
TsMS § 1741 lg 3 kohaselt määrab kohus hageja taotlusel tagaseljaotsuses kindlaks ka kostja
hüvitatavad menetluskulud, kui hageja esitab kohtu määratud ajaks menetluskulude nimekirja.
Hageja menetluskuluks käesolevas tsiviilasjas on hagi esitamisel tasutud riigilõiv 200 eurot.
Vajadus riigilõivu tasumiseks tuleneb seadusest, s.t. on põhjendatud ja vajalik. Hageja
vajaliku ja põhjendatud menetluskulu peab kandma kostja.

TsMS § 468 lg 1 p 2 alusel tuleb otsus tunnistada tagatiseta viivitamata täidetavaks.



/allkirjastatud digitaalselt/

Ingrid Niinemägi
Kohtunik




                                                                                            3
