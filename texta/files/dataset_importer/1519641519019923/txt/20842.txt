                                                                               1-11-10385




                       KOHTUMÄÄRUS

Kohus                             Tartu Maakohus

Määruse tegemise aeg ja koht      18. märts 2016. a Põlva

Asja number                       1-11-10385

Kohtunik                          Lembit Käis

Menetlustoiming                   Riigi Tugiteenuste Keskuse avalduse – Kalver
                                  Metsojale (isikukood:   37510026511;     elukoht:
                                  xxxxxxxxxxxxxxxxxxxxxxxxxxxxxxxxxxxxxxxxxxxx
                                  xxxxxxxxxxxxxxxx-x) asenduskaristuse määramiseks
                                  – läbivaatamine


RESOLUTSIOON

1. Jätta rahuldamata Riigi Tugiteenuste Keskuse avaldus Kalver Metsojale Tartu Maakohtu
22.09.2011. a otsusega (kriminaalasjas nr 1-11-10385) mõistetud rahalise karistuse - 320
eurot - asendamiseks.
2. Määruse koopia saata süüdimõistetule, sissenõudjale ja kohtutäitur Reet Rosenthalile.

Edasikaebamise kord

Määruse peale võib 15 päeva jooksul, arvates päevast, mil isik sai vaidlustatavast
kohtumäärusest teada või pidi teada saama, esitada määruskaebuse teinud kohtule.


Avalduse sisu ja süüdlase seisukoht

Tartu Maakohtu 22.09.2011. a otsusega mõisteti Kalver Metsoja süüdi KarS § 329 järgi
ning teda karistati rahalise karistusega 100-kordses miinimumpäevamääras, s.o 320 euroga.
Nimatatud kohtuotsus jõustus 30.09.2011. a (tl 46).

Kuna süüdimõistetu on täitmisteate kätte saanud 16.04.2012. a, ta pole rahalist karistust
tasunud määratud tähtajaks, rahalise karistuse tasumise tähtaega ei pikendatud, ning tal ei
ole ka vara, millele sissenõuet pöörata, sellepärast taotles sissenõudja süüdimõistetule
asenduskaristuse kohaldamist.
                                                                                    1-11-10385


Kohtu põhjendused

KrMS § 417 lõige 3 sätestab, et kui süüdimõistetu ei ole tasunud rahalist või varalist
karistust määratud tähtpäevaks või osastatud rahalise karistuse tähtaegu ei ole järgitud ja
rahalise või varalise karistuse tasumise tähtaega ei ole käesoleva seadustiku §-s 424
sätestatud korras pikendatud ega ajatatud ning süüdimõistetul ei ole vara, millele sissenõuet
pöörata, teatab kohtutäitur hiljemalt kolme aasta möödumisel rahalise või varalise karistuse
kohtutäituri menetlusse võtmisest, kuid hiljemalt seitsme aasta möödumisel kohtuotsuse
jõustumisest maakohtule täitmise võimatusest. Kui puuduvad karistuse asendamist
välistavad asjaolud, otsustab täitmiskohtunik rahalise või varalise karistuse asendamise
karistusseadustiku §-des 70 ja 71 sätestatud korras. Rahalise või varalise karistuse
asendamisest teavitab kohus süüdimõistetut ja kohtutäiturit.

Avalduse esitamisel oli süüdimõistetul rahalisest karistusest tasumata 320 eurot.

17.03.2016. a teatas kohtutäitur Reet Rosenthal maakohule, et süüdimõistetu on samal
kuupäeval tasunud rahalise karistuse – 320 eurot ja täitemenetluse kulud.

Arvestades asjaolu, et süüdimõistetule Tartu Maakohtu 22.09.2011. a otsusega
(kriminaalasjas nr 1-11-10385) mõistetud rahaline karistus - 320 eurot - on tasutud enne
asenduskaristuse kohaldamist, siis tuleb jätta sissenõudja avaldus rahuldamata.


/allkirjastatud digitaalselt/
Lembit Käis
kohtunik




                                                                                         2 (2)
