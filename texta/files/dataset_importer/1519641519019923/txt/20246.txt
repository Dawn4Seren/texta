                        TARTU MAAKOHUS
                               KOHTUOTSUS
                                  EESTI VABARIIGI NIMEL
                                       Tagaseljaotsus

 Avalikult teatavakstegemine          Viljandi kohtumaja                          28. märts 2016
 Tsiviilasi (number ja avaldus)       nr 2-15-122111
 Hagi ese                             Osaühing Aktiva Finants hagi Tarvo Voolaiu (Voolaid)
                                      vastu Tele 2 Eesti AS-ga 10.04.2011 sõlmitud
                                      liitumislepingust nr 10348772 ja 02.01.2013 sõlmitud
                                      liitumislepingust nr 10348772 tuleneva põhivõlgnevuse
                                      120,42 euro ja viiviste 70,63 eurot ja jooksva viivise (kuni
                                      49,79 euro) saamiseks
 Hagihind                             240,84 eurot
 Menetlusstaadium                     hagi lahendamine
                                      lihtmenetlus
 Kohtukoosseis                        kohtunik Aivar Hint
 Hageja                               Osaühing Aktiva Finants (registrikood 10746479; asukoht:
                                      A. Weizenbergi 20, Tallinn; e-post: inkasso@julianus.ee)
 Hageja esindaja                      Kadri Timuska (OÜ Julianuse Õigusbüroo, e-post:
                                      jurist@julianus.ee)
 Kostja                               Tarvo Voolaid (isikukood 38511166018, asukoht
                                      teadmata)

RESOLUTSIOON

1. Rahuldada Osaühing Aktiva Finants hagi Tarvo Voolaiu vastu.
2. Välja mõista Tarvo Voolaiult Osaühing Aktiva Finants kasuks Tele 2 Eesti AS-ga 10.04.2011.
   a sõlmitud liitumislepingust nr 10348772 ja 02.01.2013. a sõlmitud liitumislepingust nr
   10348772 tulenev põhivõlg 120 (ükssada kakskümmend) eurot ja 42 senti ning sissenõutavaks
   muutunud viivis 120 (ükssada kakskümmend) eurot ja 42 senti.
3. Jaotada menetluskulud ning jätta need kostja kanda.
4. Välja mõista Tarvo Voolaiult Osaühing Aktiva Finants kasuks hageja kantud menetluskulu
   125 (ükssada kakskümmend viis) eurot.
5. Välja mõista Tarvo Voolaiult Osaühing Aktiva Finants kasuks tasumata ja väljamõistetud
   menetluskuludelt alates käesoleva kohtuotsuse jõustumisest kuni täitmiseni viivis
   võlaõigusseaduse § 113 lg-s 1 sätestatud määras.
6. Lõpetada menetluskuludelt viivise arvestus, kui see võrdsustub väljamõistetud ja tasumata
   menetluskuludega 125 euroga.
7. Tunnistada kohtuotsus viivitamatult täidetavaks.
8. Toimetada kohtuotsuse koopia kätte menetlusosalistele, kostjale toimetada kohtuotsus kätte
   väljaande Ametlikud Teadaanded kaudu.

Selgitused otsusele
8. Selgitada:
9.1 TsMS § 444 lg 3 kohaselt võib kohus tagaseljaotsuse teha kirjeldava ja põhjendava osata.

                                               1
9.2 Hagimaterjalid ja menetlusse võtmise määrus on kostjale kätte toimetatud väljaande
    Ametlikud Teadaanded kaudu, avaldamise algus 23.02.2016 (tl 64). Kostja ei ole hagile
    tähtaegselt vastanud.
9.3 Kohus on menetluskulude otsustuses arvestanud hagihinnast tulenevat riigilõivu summas 75
    eurot ning lepingulise esindaja kulusid põhjendatud ja vajalikus ulatuses, arvestades seejuures
    ka asja lahendamisel aluseks olnud õiguslike küsimuste keerukust, s.o summas 50 eurot.
9.4 TsMS § 420 lg 1 järgi ei saa kostja tagaseljaotsuse peale apellatsioonkaebust esitada, kuid võib
    esitada kaja. Hageja, kelle avalduse alusel on tehtud tagaseljaotsus või kelle avaldust kostja
    vastu tagaseljaotsuse tegemiseks ei rahuldata ja jäetakse tema hagi rahuldamata, võib esitada
    otsuse peale apellatsioonkaebuse. TsMS § 632 lg 1 järgi võib apellatsioonkaebuse esitada 30
    päeva jooksul alates otsuse hagejale kättetoimetamisest, kuid mitte hiljem kui viie kuu
    möödumisel kohtuotsuse teatavakstegemisest.
9.5 TsMS § 415 lg 1 kohaselt võib kostja esitada tagaseljaotsuse peale kaja, kui tema tegevusetus,
    mis oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui: 1) hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt; 2) kohtuistungile ilmumata jäämise puhul oli kohtukutse toimetatud kostjale
    või tema esindajale kätte teisiti kui isiklikult allkirja vastu üleandmisega või kohtuistungil; 3)
    tagaseljaotsust ei võinud seaduse kohaselt teha.
9.6 TsMS § 415 lg 2 järgi võib kaja esitada tagaseljaotsuse kättetoimetamisest alates 30 päeva
    jooksul. Kui tagaseljaotsus toimetatakse kätte avalikult, võib kaja esitada 30 päeva jooksul
    alates päevast, kui kostja sai tagaseljaotsusest või selle täitmiseks algatatud täitemenetlusest
    teada.
9.7 TsMS § 142 lg 1 kohaselt tasutakse kajalt kautsjon. Sama sätte lg 2 kohaselt tasutakse
    kautsjonina summa, mis vastab riigilõivule poolelt hagihinnalt, kuid mitte vähem kui 100 eurot
    ja mitte rohkem kui 1500 eurot. Kautsjon tuleb kostjal tasuda Rahandusministeeriumi kontole
    nr EE571010220229377229 SEB Pank; nr EE062200221059223099 Swedbank; nr
    EE513300333522160001 Danske Bank; EE221700017003510302 Nordea Bank, selgitusega
    „kautsjon tsiviilasjas nr 2-15-122111“. TsMS § 149 lg 5 kohaselt tagastatakse kautsjon kaja
    osalise või täieliku rahuldamise korral kohtumääruse alusel. Kaja rahuldamata jätmise korral
    arvatakse kautsjon riigituludesse.
9.8 TsMS § 417 lg 2 kohaselt rahuldab kohus kaja ja taastab menetluse vastavalt kaja ulatusele
    olukorras, millises see oli enne tagaseljaotsuse põhjustanud toimingu tegemata jätmist, kui kaja
    on esitatud õiges vormis ja õigel ajal ning avaldaja on põhistanud mõjuva põhjuse, mis takistas
    tal tagaseljaotsuse aluseks olnud menetlustoimingut tähtaegselt tegemast ja kohtule sellest
    teatamast või kui esineb muu alus, mille tõttu ei võinud tagaseljaotsust teha. Menetluse
    taastamiseks ei ole vajalik mõjuv põhjus, kui kaja esitamiseks ei ole mõjuv põhjus vajalik.


(allkirjastatud digitaalselt)


 Aivar Hint
 Kohtunik




                                                  2
