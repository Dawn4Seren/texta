                     KOHTUOTSUS
                              EESTI VABARIIGI NIMEL

Kohus                          Viru Maakohus

Otsuse tegemise aeg ja koht    31.05.2016 Narva kohtumaja


Väärteoasja number             4-16-1489

Kohtunik                       Anne PALMISTE

Kohtuistungi sekretär          Jane VÄLI

Tõlk                           Irina GALNYKINA

Asja läbivaatamise kuupäev     31.05.2016

Väärteoasi                     Juri ANDREJEVI väärteoasi Liiklusseaduse §231
                               ja §242 lg.2 järgi
                               Juri ANDREJEV
Kaebuse esitaja
                               sünd. 03.06.1947, isikukood 34706032218, xxx
Kohtuvälise menetleja          Ixxx xxxx
esindaja                       Ida Prefektuuri vanemväärteomenetleja
Juhindudes Väärteomenetluse seadustiku §132, §134, §135, §155 lg.1 p.1 ja lg.2, §156,
§157 ja §158, maakohus


OTSUSTAS:


Politsei- ja Piirivalveameti Ida Prefektuuri Narva politseijaoskonna ennetus- ja
menetlustalituse menetlusteenistuse vanemväärteomenetleja Ixxx Rxxx 18.02.2016
otsus väärteoasjas nr.2330,16,000253 Juri ANDREJEVI karistamise osas
Liiklusseaduse §231 ja §242 lg.2 järgi Karistusseadustiku §63 lg.1 kohaldamisega
Liiklusseaduse §242 lg.2 alusel rahatrahviga 50 trahviühiku ulatuses, s.o. summas 200
(kakssada) eurot ja lisakaristusena Liiklusseaduse §242 lg.3 alusel sõiduki
juhtimisõiguse äravõtmisega tähtajaga 1 (üks) kuu – jätta muutmata.

Juri ANDREJEVI kaebus jätta rahuldamata.

Kui kohtumenetluse pool soovib kasutada kassatsiooniõigust, peab ta sellest
kirjalikult teatama maakohtule 7 päeva jooksul, alates kohtuotsuse lõpposa
kuulutamisest.

                                                                                   1
Kassatsioon esitatakse    Riigikohtule   30   päeva   jooksul   alates   otsuse   avalikult
teatavakstegemisest.

Kassatsiooniõiguse kasutamise teate esitamise korral            on   kohtuotsusega    Viru
Maakohtu kantseleis võimalik tutvuda alates 22.06.2016.


Asjaolud ja menetluse varasem käik

Politsei- ja Piirivalveameti Ida Prefektuuri Narva politseijaoskonna väärteomenetleja
Axxx Pxxx koostas 21.01.2016 väärteoprotokolli nr. AB 1362372 Juri Andrejevi kohta
selles, et viimane, juhtides xxx Kohustuslik sõidusuund paremale nõudeid ja jätkas
sõitu ühesuunalisel teel vastassuunas, kus talle vastu sõitnud xxx juht oli otsasõidu
vältimiseks sunnitud järsult pidurdama. Selle tegevusega xxx
Sellega rikkus menetlusalune isik Liiklusseaduse §16 lg.1 ja §14 lg.7 ning pani
toime väärteod Liiklusseaduse §231 ja §242 lg.2 järgi.

Politsei- ja Piirivalveameti Ida Prefektuuri Narva politseijaoskonna ennetus- ja
menetlustalituse menetlusteenistuse vanemväärteomenetleja Ixxx Rxxx18.02.2016
otsusega väärteoasjas nr.2330,16,000253 määrati Juri Andrejevile Liiklusseaduse §231
ja §242 lg.2 alusel Karistusseadustiku §63 lg.1 kohaldamisega Liiklusseaduse §242
lg.2 järgi karistuseks rahatrahv 50 trahviühiku ulatuses, s.o. summas 200 € ja
lisakaristusena Liiklusseaduse §242 lg.3 alusel sõiduki juhtimisõiguse äravõtmine
tähtajaga 1 kuu.
Otsuse kohaselt oli kergendava asjaoluna arvestatud KarS §57 lg.1 p.7 ning
raskendavad asjaolud puudusid.

Juri Andrejev esitas 29.02.2016 Viru Maakohtule kaebuse, milles palus kohtuvälise
menetleja otsus tühistada ja asja menetlus lõpetada.

Kuna tegemist oli puudustega esitatud kaebusega, andis Viru Maakohus oma
21.03.2016 määrusega kaebuse esitajale tähtaja 10 päeva puuduste kõrvaldamiseks.

Juri Andrejev esitas 30.03.2016 Viru Maakohtule kaebuse, milles olid puudused
kõrvaldatud.
Kaebuse kohaselt olid selle esitaja tegevused seoses vääramatu asjaoluga – libedal
kohal kaebuse esitaja sõiduki väljasõitmine teelt – õiged vastavalt Liiklusseaduse §14
lg.7. Kasutanud ära asjaolu, et liiklemist ei toimunud, õnnestus tal sõiduk teelt
kõrvaldada. Peale liikluse taastumist valgusfoori lubava tulega oli kaebuse esitaja
poolt tagatud täielik liiklusohutus. Kaebuse esitaja kinnitas, et sõitis vastassuunas
paremal teepoolel 40 meetrit kuni parklani, kuid tema poolt olid rakendatud
ohutusmeetmed.


Maakohtu istung

Maakohtu istungil jäi menetlusalune isik oma kaebuse taotluse ja selles toodud
väidete juurde. Kaebuse esitaja palus kohtuvälise menetleja otsus tühistada ja
väärteomenetlus lõpetada. Kaebuse esitaja tunnistas, et sõitis vastassuunavööndis, kuid
leidis, et kõrvaldas sellega takistust. Kaebuse esitaja seletas, et tema sissetulek on 346

                                                                                         2
€ pension, 130 € elatis ja 90 € lapsetoetus kuus, tema ülalpidamisel on 2 alaealist
last.

Tunnistaja MxxxKxxx ütlustest maakohtu istungil nähtub, et kaebuse esitaja on
tunnistaja tööandja. Väärteo toimepanemise ajal viibis tunnistaja menetlusaluse isiku
autos kaassõitjana, kuid rääkis telefoniga ja ümbrust ei jälginud. Tunnistaja ütluste
kohaselt oli tee libe ja kui menetlusalune isik teelt välja sõitis, teisi autosid ta ei
näinud.

Tunnistaja Sxxx Pxxx ütlusest maakohtu istungil nähtub, et menetlusalust isikut
tunneb ta vaid seoses käesoleva juhtumiga, mingeid suhteid nende vahel ei ole.
Tunnistaja xxx roolis, sõitis xx. Ilm oli halb ja tee libe, mistõttu sõitis ta väga
aeglaselt. Tunnistaja auto ees liikus samuti xxx - väga aeglaselt ja peatus
ülekäiguraja ees. Kui nad peale seda liikuma hakkasid, xxx väga järsult. Tunnistaja
hakkas ka järsult pidurdama, aga kuna tee oli väga libe, ei aidanud sellest lõplikuks
peatumiseks. Tunnistaja väljus autost ja xxx juht näitas, et tema ei olnud
pidurdamises süüdi, vaid menetlusaluse isiku auto sõitis vastassuunavööndis. Otse
talle vastu sõitis veok, mis andis helisignaali ja lasi ta mööda. Seejärel pööras
menetlusaluse isiku auto xxx juurde. Peale seda kutsus tunnistaja politsei. Tunnistaja
kinnitas, et nägi, kuidas menetlusaluse isiku auto sõidab vastassuunavööndis temast
mööda. Liiklusõnnetus tunnistaja autoga toimus enne, kui menetlusaluse isiku auto
jõudis tagasi kaupluse parklasse.

Tunnistaja Axxx Dxxx ütlustest maakohtu istungil nähtub, et menetlusalust isikut
tunneb ta seoses antud väärteoasjaga, mingeid suhteid nende vahel ei ole. Tunnistaja
juhtis väärteo toimepanemise ajal sõidukit xxx ning oli jõudnud kaupluseni xxx
Ülekäigurajal ta peatus, lasi jalakäija üle ja jätkas sõitu, 10 – 15 m kauguselt nägi, et
talle sõidab teises reas vastu auto. Tunnistaja peatas oma auto ja tundis tagant lööki.
Tunnistaja väljus autost ja nägi, kuidas menetlusaluse isiku auto sõitis temast mööda.
Samas reas oli veel veok, mis andis helisignaali ja lasi menetlusaluse isiku auto
mööda kaupluse parklasse. Tunnistaja kinnitas, et menetlusalune isik sõitis autoga
välja kaupluse parklast ja sealt vaja keerata paremale, kuid menetlusalune isik sõitis
vasakule vastassuunavööndisse. Tunnistaja liikus kahesuunalisel teel vasakus reas, kuid
peatus igaks juhuks, kuna ei teadnud, kuidas käitub menetlusalune isik ja missuguseid
manöövreid teeb. Tunnistaja kinnitas, et menetlusaluse isiku auto oli temast 7 – 8 m
kaugusel samas reas ja otse vastas.

Kohtuvälise menetleja esindaja Ixxx Rxx seletusest maakohtu istungil nähtub, et
menetlusaluse isiku süü on tõendatud asja materjalide ja tunnistajate ütlustega.
Asjaolu, et menetlusalune isik liikus vastassuunavööndis, ta ei eitanud. See, et ta
tekitas sellega liiklusohu, on tõendatud tunnistajate Sxxx Pxxx ja Axxxx Dxx
ütlustega. Arusaamatuks jääb, miks menetlusalune isik juhindus valgusfoorist, mis asub
250 m kaugusel ning foori ning sündmuskoha vahel on veel ka xxx, kus foor
puudub. Kohtuvälise menetleja esindaja leidis, et tehtud otsus on õige ja valitud
karistus vastab toimepandud süüteole.


Maakohtu otsuse põhjendused




                                                                                       3
Maakohus, tutvunud käesoleva väärteoasja materjalidega ja ära kuulanud
menetlusosalised, leidis, et menetlusaluse isiku kaebus ei ole põhjendatud ja ei kuulu
rahuldamisele.

Vastavalt Väärteomenetluse seadustiku §123 lg.2 arutab maakohus väärteoasja täies
ulatuses, sõltumata esitatud kaebuse piiridest, kontrollides kohtuvälise menetleja otsuse
tegemise aluseks olnud faktilisi ja õiguslikke asjaolusid.

Väärteomenetluse seadustiku §133 on sätestatud kaebuse lahendamisel otsustatavad
küsimused.

Käesoleva väärteoasja materjalidest nähtub, et menetlusalusele isikule on karistus
määratud liitkaristusena Liiklusseaduse §231 ja §242 lg.2 alusel.

Liiklusseaduse §231 näeb ette vastutuse mootorsõidukijuhi poolt vastassuunavööndis
sõitmise eest ja §242 lg.2 näeb ette vastutuse mootorsõiduki- või trammijuhi poolt
liiklusnõuete rikkumise eest, kui puudub sama seaduse §201 - §203, §205 - §207, §209,
§211, §212, §214 - §219, §221 - §224 ja §226 - §241 sätestatud väärteokoosseis ning
sellega on tekitatud liiklusoht.

Seega on vaja antud väärteoasjas tuvastada, kas menetlusalune isik sõitis
mootorsõidukiga vastassuunavööndis ning kas ta rikkus liiklusnõudeid ja tekitas
sellega liiklusohu.

Maakohtu istungil kinnitas menetlusalune isik ise, et kaupluse esisest parklast
väljasõidul on liiklusmärk, mis kohustab sõitma paremale, kuid tema auto liikus
seoses libeda teega vasakule ja ta jätkas seal vasakus reas sõitu kuni parklasse
sissesõiduni.

Nimetatud menetlusaluse isiku seletusega on kooskõlas ka tunnistaja Alexander
Durakovi ütlused selles osas, et kaupluse juurest väljasõidul on kohustuslik
sõidusuund ainult paremale, aga menetlusalune isik sõitis vasakule.

Maakohus leiab, et seega on nii menetlusaluse isiku enda kui ka tunnistaja ütlustega
maakohtu istungil tuvastatud, et menetlusalune isik rikkus väärteoprotokollis märgitud
ajal ja kohas liiklusmärgi nr.413 Kohustuslik sõidusuund paremale nõudeid.

Maakohtu istungil kinnitas menetlusalune isik ise, et peale vasakule pööret jätkas ta
sõitu vastassuunavööndis ja sõitis seal 36 m, kuni sai tagasi keerata parklasse.

Nimetatud menetlusaluse isiku seletusega on kooskõlas tunnistajate ütlused. Nii
nähtub tunnistaja Sxxx Pxxx ütlustest, et tema oli sunnitud järsule pidurdama, kuna
eessõitev auto pidurdas libedal teel samuti väga järsult. Kui tunnistaja autost väljus,
nägi ta, kuidas ühesuunalisel teel sõidab vastassuunavööndis teises reas menetlusaluse
isiku poolt juhitud auto. See auto liikus vastu samas vööndis sõitvale veoautole, mis
lasi menetlusaluse isiku poolt juhitud auto läbi ja viimane keeras kaupluse
parklasse. Tunnistaja Axx Dxxx ütlustest nähtub, et tema sõitis oma autoga tunnistaja
Sxxx Pxx juhitud auto ees ja pidurdas järsult, kuna nägi, et ühesuunalisel teel sõidab
talle vastu menetlusaluse isiku poolt juhitud auto, menetlusaluse isiku jaoks oli
tegemist vastassuunavööndiga. Tunnistaja kinnitas, et menetlusaluse isiku auto tuli
talle otse vastu, pidurdamise ajal oli ta umbes 7- 8 m kaugusel, tunnistaja nägi

                                                                                       4
selgelt, et menetlusaluse isiku auto liikus vastassuunavööndis. Tunnistaja Mxxl Kxx
ütlustest nähtub, et tee oli libe ja kui nad parklast välja sõitsid, autosid teel ei
olnud. Rohkem ta ümbrust ei jälginud, vaid rääkis telefoniga.

Maakohus peab tunnistajate Sxxxx Pxxx ja Axxx Dxx ütlusi antud väärteoasjas
õigeteks, usaldust väärivateks, asjakohasteks ja kooskõlas olevateks teiste asja
materjalidega. Tegemist on isikutega, kes menetlusalust isikut ei tunne ja mingeid
suhteid nende vahel ei ole. Tunnistaja Mxxx Kxx on menetlusaluse isiku firma
töötaja, lisaks ei jälginud ta ümbrust. Maakohus peab olulisteks ja tähelepanu
väärivateks esimese kahe tunnistaja ütlusi selles osas, et mõlemad tunnistajad pidid
oma autodel seoses menetlusaluse isiku poolt auto juhtimisega vastassuunavööndis
järsult pidurdama, väljusid autost ja nägid selgelt, kuidas menetlusalune isik sõidab
oma autoga vastassuunavööndis.

Maakohus leiab, et seega on nii menetlusaluse isiku enda kui ka tunnistajate
ütlustega maakohtu istungil tuvastatud, et menetlusalune isik sõitis väärteoprotokollis
märgitud ajal ja kohas oma autoga vastassuunavööndis.

Eeltoodu alusel ja hinnates maakohtus uuritud tõendeid kogumis leiab maakohus, et
menetlusalust isikut on põhjendatult karistatud Liiklusseaduse §231 ja §242 lg.2
järgi. Maakohus nõustub kohtuvälise menetleja otsuses toodud seisukohtadega ja
leiab, et kuna antud väärteoasjas on usaldusväärselt kohtu poolt uuritud tõenditega
tõendamist leidnud, et menetlusalune isik rikkus liiklusmärgi nr.413 nõudeid ja sõitis
vastassuunavööndis, siis kohtuvälise menetleja otsuse tühistamiseks selles osas alust
ei ole. Maakohus leiab, et süüteokoosseisud käesolevas väärteoasjas on täidetud, et
väärteod on menetlusaluse isiku poolt toime pandud ja ta on süüdi. Menetlusaluse
isiku teod on õigesti kvalifitseeritud. Süüd välistavad asjaolud käesolevas väärteoasjas
puuduvad. Kuna väärteod on toime pandud ühe teona, leiab maakohus, et kohtuväline
menetleja on õigesti kohaldanud Karistusseadustiku §63 lg.1 sätteid ja määranud
väärteoasjas ühe karistuse.

Ülaltoodu alusel tuleb kohtuvälise menetleja otsus rahatrahvi määramise osas jätta
muutmata.

Vastavalt    Väärteomenetluse    seadustiku   §2   kohaldatakse    väärteomenetluses
kriminaalmenetluse sätteid, kui Väärteomenetluse seadustikus ei ole sätestatud teisiti
ja arvestades väärteomenetluse erisusi.

Vastavalt Karistusseadustiku §56 lg.1 on karistamise aluseks isiku süü. Karistuse
mõistmisel kohtu poolt või määramisel kohtuvälise menetleja poolt arvestatakse
kergendavaid ja raskendavaid asjaolusid, võimalust mõjutada süüdlast edaspidi
hoiduma süütegude toimepanemisest ja õiguskorra kaitsmise huvisid.

Liiklusseaduse §231 näeb karistusena ette rahatrahvi kuni 100 trahviühikut ja §242
lg.2 näeb karistusena ette rahatrahvi kuni 100 trahviühikut või sõiduki
juhtimisõiguse äravõtmise kuni kuue kuuni.

Käesolevas väärteoasjas on kohtuvälise menetleja poolt määratud menetlusalusele
isikule kahe väärteo eest kokku karistuseks rahatrahv 50 trahviühiku ulatuses. Otsuse
kohaselt raskendavad asjaolud puudusid ja kergendava asjaoluna on arvestatud
väärteo toimepanemist kõrges eas isiku poolt.

                                                                                      5
Seega on kohtuvälise menetleja poolt käesolevas väärteoasjas määratud
menetlusalusele isikule kahe väärteo eest rahatrahv kokku veerandi ulatuses
maksimummäärast. Arvestades asjaolu, et väärteomenetlusega on kindlaks tehtud
menetlusaluse isiku süü Liiklusseaduse §231 ja §242 lg.2 järgi, leiab maakohus, et
käesolevas väärteoasjas on kohtuväline menetleja karistuse määramisel õigesti
hinnanud, et Karistusseadustiku §56 ettenähtud eesmärki - mõjutada süüdlast edaspidi
hoiduma süütegude toimepanemisest – on võimalik saavutada just antud asjas
määratud liitkaristuse suurusega. Nagu nähtub Karistusregistri väljavõttest, on
menetlusalusel isikul 2 väärteokaristust ja 1 kriminaalkaristus, mõlemad
väärteokaristused on määratud Liiklusseaduse rikkumise eest. Eelnevate väärtegude
eest on menetlusalusele isikule määratud karistuseks rahatrahvid summades 48 € ja
40 €. Kuna iga järgnev karistus peab tavaolukorras olema eelmisest rangem, siis kahe
väärteo eest karistuseks rahatrahvi 50 trahviühiku ulatuses määramine on igati
põhjendatud. Maakohus nõustub karistuse suuruse osas kohtuvälise menetleja esindaja
põhjendustega.

Ülaltoodu alusel tuleb kohtuvälise menetleja otsus rahatrahvi suuruse osas jätta
muutmata.

Liiklusseaduse §242 lg.3 näeb ette võimaluse kohaldada sama paragrahvi lg.2
sätestatud süüteo eest lisakaristusena sõiduki juhtimisõiguse äravõtmist ühest kuust
kuni kolme kuuni.

Käesolevas väärteoasjas on kohtuväline menetleja nimetatud õigust kasutanud ja
määranud menetlusalusele isikule lisakaristusena mootorsõiduki juhtimisõiguse
äravõtmise miinimummääras, s.o. tähtajaga 1 kuu.

Maakohus leiab, et lisakaristuse kohaldamine antud väärteoasjas on põhjendatud.
Maakohus arvestab siinjuures nii varasemate liiklusalaste väärtegude toimepanemist,
kui seda, et sõitmine vastassuunavööndis on selline väärtegu, mis toob endaga kaasa
ohu nii menetlusalusele isikule enda elule, tervisele ja varale, kui ka kaassõitjale ja
teistele liiklejatele. Väärteoasja materjalide kohaselt toimus seoses menetlusaluse isiku
poolt toimepandud väärtegudega varalise kahjuga liiklusõnnetus tunnistajate poolt
juhitud sõidukite vahel.

Karistusregistri väljavõtte kohaselt on menetlusalust isikut varasemalt Liiklusseaduse
rikkumise eest karistatud vaid rahatrahvidega. Seega on menetlusaluse isiku näol
tegemist isikuga, kellele ei avalda mingit karistuslikku mõju vaid rahatrahvi
määramine. Tasudes rahatrahvi ära jätkab menetlusalune isik väärtegude
toimepanemist. Maakohus nõustub kohtuvälise menetleja otsuses toodud seisukohaga,
et oma selliste tegudega seadis menetlusalune isik ohtu ennast, oma kaasreisija ja
teised liiklejad ning seoses tema teoga toimus samal ajal ja samas kohas
liiklusõnnetus.

Maakohus leiab, et ülaltoodu alusel on lisakaristuse kohaldamine põhjendatud.
Põhjendatud on ka lisakaristuse kohaldamise tähtaeg – minimaalne võimalik aeg 1
kuu. Lisakaristuse kohaldamine alla alammäära ei ole käesolevas asjas millegagi
põhjendatud.



                                                                                       6
Ülaltoodu alusel tuleb kohtuvälise menetleja otsus lisakaristuse kohaldamise ja selle
tähtaja osas jätta muutmata.

Maakohus ei nõustu menetlusaluse isiku väitega selles osas, et ta tegi kõik endast
oleneva, et eemaldada oma auto teelt liikluse taastumisel. Asja materjalidest,
tunnistajate Sxxx Pxx ja Alxxxr Dxxx ütlustest ning kohtuvälise menetleja esindaja
seletustest maakohtu istungil nähtub, et menetlusalune isik juhindus teisel ristmikul
olevast valgusfoorist, samal ajal, kui enne fooride ristmikku on veel reguleerimata
ristmik.

Lisaks sellele ei nõustu maakohus kindlasti menetlusaluse isiku seisukohaga, et
liikumine kümnetes meetrites kohustuslikule sõidusuunale vastupidiselt ja sõitmine
vastassuunavööndis ei tekitanud teistele liiklejatele ohtu. Väärteoasja materjalidega on
üheselt tuvastatud, et menetlusaluse isiku selline liiklemine tõi endaga kaasa
liiklusõnnetuse.

Ülaltoodu alusel leiab maakohus, et menetlusalune isik ei toiminud väärteoprotokollis
nimetatud ajal ja kohas kõigile liiklejaile kõige säästlikumal ja ohutumal viisil.
Maakohus nõustub kohtuvälise menetleja esindaja seletusega maakohtu istungil, et
menetlusalune isik oleks pidanud seisma jääma ning esimesel võimalusel ringi
keerama.


(allkirjastatud digitaalselt)
Anne PALMISTE
kohtunik




                                                                                      7
