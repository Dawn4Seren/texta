                                                                              1-15-10954




                          KOHTUOTSUS
                              EESTI VABARIIGI NIMEL


Kohus                             Harju Maakohus

Otsuse tegemise aeg ja koht       07. jaanuar 2016 Tallinn, Liivalaia kohtumaja

Kriminaalasja number              1-15-10954 (15230103646)

Kohtunik                          Külli Iisop

Kohtuistungi sekretär             Liisi Kisler

Kriminaalasi                      Aleksandr Haletski süüdistuses KarS § 184 lg 2 p 2 järgi
                                  kokkuleppemenetluses

Tõlk                              Oleg Zolotarjov

Kohtuistungi toimumise aeg        07.01.2016

Prokurör                          Merika Nimmo

Süüdistatav                       A l e k s a n d r HALETSKI - isikukood 37307290418;
                                  kodakondsuseta; emakeel: vene keel; põhiharidusega;
                                  elukoht: XXX(viibib vahistatuna XXX Vanglas); ei tööta;
                                  varem kriminaalkorras karistatud, viimati Harju
                                  Maakohtu 21.08.2007 otsusega KarS § 184 lg 2 p 2 järgi
                                  vangistusega 5 aastat 4 kuud (karistus kantud); tõkend:
                                  vahistamine alates 10.07.2015 (kahtlustatavana kinni
                                  peetud 09.07.2015)

Kaitsja                           Veera Tolli-Baskin

RESOLUTSIOON
1. Süüdi tunnistada A l e k s a n d r HALETSKI KarS § 184 lg 2 p 2 järgi ning karistuseks
mõista 5 (viis) aastat ja 9 (üheksa) kuud vangistust.

Tõkend vahistamine jätta muutmata otsuse jõustumiseni, KarS § 68 lg 1 alusel lugeda
eelvangistusaeg karistusaja hulka ning mõistetud vangistuse alguseks lugeda 09.07.2015.



                                                                                        1
2. Välja mõista Aleksandr Haletskilt KrMS § 180 lg 1 alusel menetluskulud riigieelarve
tuludesse kokku summas 1 343 (üks tuhat kolmsada nelikümmend kolm) eurot sh:
    - ekspertiisi (15E-AN0850) tegemise kulu summas 168 eurot;
    - määratud kaitsjale makstud tasu 100 eurot;
    - süüdimõistva kohtuotsusega kaasnev sundraha 1 075 eurot.

Kohus määrab KrMS § 180 lg 3 alusel, et menetluskulusid on võimalik tasuda
vabatahtlikult osade kaupa, s.o 12 kuu jooksul alates kohtuotsuse jõustumisest.

Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt (12 kuu jooksul) tasutud, suunatakse need
täitemenetluse läbiviimiseks kohtutäiturile täitemenetluse seadustikus sätestatud korras.


3. Asitõendid
3.1. Narkootiline aine – fentanüül, mis asub EKEI keemiaosakonnas - konfiskeerida ja
NPALS § 7 lg 3 alusel jätta pärast kohtuotsuse jõustumist ekspertiisiasutusele aine
säilitamiseks, teaduslikul eesmärgil ja õppeotstarbel kasutamiseks või hävitamiseks;
3.2. Paberitükk, minigrip kilekotid ja digitaalkaal, mis asuvad kriminaalasja materjalide
juures - konfiskeerida ja KrMS § 126 lg 3 p 4 alusel hävitada pärast kohtuotsuse
jõustumist;

Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.

SÜÜDISTUS
Aleksandr Haletskit süüdistatakse selles, et isikuna, keda on Harju Maakohtu 21.08.2007
otsusega süüdi mõistetud ja karistatud KarS § 184 lg 2 p 2 järgi kvalifitseeritava kuriteo
toimepanemise eest, uuesti omandas ebaseaduslikult kohtueelsel tuvastamata kohas, isikult ja
ajal, kuid enne 09.07.2015 kell 14.35 suures koguses, s.o vähemalt 10 inimesele narkojoobe
tekitamiseks mõeldud koguses narkootilist ainet fentanüüli sisalduvat pulbrit kogukaaluga 1,01
grammi, milles oli puhtal kujul fentanüüli 0,061 grammi (s.o 1,01 grammi, pulber sisaldas 6,0
% fentanüüli) ja narkootilist ainet marihuaanat kogumassiga 0,13 grammi
(tetrahüdrokannabinooli protsentuaalset sisaldust ei olnud võimalik määrata).

Eelnevalt ebaseaduslikult omandatud narkootilisi aineid hoidis ta enda juures kuni 09.07.2015
kellani 14.35, mil ta enda elukohas aadressil XXX kahtlustatavana kinni peeti. Isiku elukohas
aadressil XXX 09.07.2015 kell 15.23 teostatud läbiotsimisel andis Aleksandr Haletski välja
kaks minigripp kilekotti pruuni värvi ainega, milles oli narkootilist ainet fentanüüli sisalduvat
pulbrit kogukaaluga 1,01 grammi, milles oli puhtal kujul fentanüüli 0,061 grammi (s.o 1,01
grammi, pulber sisaldas 6,0 % fentanüüli) ning 1 minigripp kilekoti rohelist värvi taimse
puruga, mis sisaldas narkootilist ainet marihuaanat kogumassiga 0,13 grammi
(tetrahüdrokannabinooli protsentuaalset sisaldust ei olnud võimalik määrata).

Narkootiliste ja psühhotroopsete ning nende lähteainete seaduse (NPALS) § 3 lg 1 järgi on

                                                                                                2
narkootiliste ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks
või nimetatud seaduses ettenähtud õppeotstarbel kasutamise eesmärgil.

Fentanüül kuulub NPALS § 31 lõike 1 ja § 4 lõike 15 alusel kehtestatud ja sotsiaalministri
18.mai 2005 määrusega nr 73 vastu võetud „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse
tingimused ja kord ning narkootiliste ja psühhotroopsete ainete nimekirjad“ lisa 1 narkootiliste
ja psühhotroopsete ainete teise nimekirja.

Vastavalt NPALS § 31 lg 3 loetakse narkootilise aine suureks koguseks aine kogus, millest
piisab joobe tekitamiseks kümnele inimesele. Fentanüüli puhul piisab kümnele inimesele joobe
tekitamiseks 1,3 milligrammist narkootilisest ainest (puhtal kujul). A.Haletskilt äravõetud
fentanüüli kogus tekitab narkojoobe keskmiselt 469 inimesele.

Kanep ja selle töötlemisprodukt marihuaana kuuluvad NPALS § 31 lõike 1 ja § 4 lõike 15 alusel
kehtestatud ja sotsiaalministri 18. mai 2005 määrusega nr 73 vastu võetud „Narkootiliste ja
psühhotroopsete ainete meditsiinilisel ja teaduslikul eesmärgil käitlemise ning sellealase
arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete I nimekirja.
Vastavalt NPALS § 3¹ lg 3 loetakse narkootilise aine suureks koguseks aine kogus, millest
piisab joobe tekitamiseks kümnele inimesele.
Kümnele inimesele piisab narkojoobe tekitamiseks EKEI kohtutoksikoloogiaeksperdi M.
Tõnissoni vastusest järelepärimisele nähtuvalt narkootilise aine marihuaana puhul 7,5 grammist
marihuaanast.

Alates 01.01.2015 a kehtiva KarS § 184 lg 1 redaktsiooni dispositsioon ei sisalda enam
narkootilise aine ebaseadusliku käitlemise mitteammendavat osategude loetelu ning karistatav
on igasugune suures koguses narkootilise aine ebaseaduslik käitlemine, sh omandamine,
valdamine ja edasiandmine.

Suures koguses narkootiliste ainete (fentanüül ja marihuaana) käitlemisega (omandamise ja
valdamisega) isikuna, keda on varasemalt karistatud KarS § 184 lg 2 p 2 järgi kvalifitseeritava
kuriteo toimepanemise eest, pani Aleksandr Haletski toime KarS § 184 lg 2 p 2 järgi
kvalifitseeritava kuriteo.


Sõlmitud kokkulepe ning kohtuliku arutamise järeldused
Süüdistatava A. Haletski, kaitsja ja prokuröri vahel sõlmitud kokkuleppe kohaselt taotleb
prokurör A. Haletski süüditunnistamist KarS § 184 lg 2 p 2 järgi ning tema karistamist
vangistusega 5 aastat ja 9 kuud. Eelvangistus lugeda karistusaja hulka ning karistuse aja algust
hakata lugema alates A. Haletski kinnipidamisest 09.07.2015.

Kohtuistungil süüdistatav tunnistas oma süüd, kinnitas, et on kokkuleppest aru saanud ja
nõustub sellega täies ulatuses. Prokurör ja kaitsja jäid sõlmitud kokkuleppe juurde ning palusid
kohtul kokkulepe otsusega kinnitada.

Süüdistatav ja tema kaitsja taotlesid võimalust menetluskulusid tasuda osade kaupa, s.o 12 kuu
jooksul alates otsuse jõustumisest, kuna kohene menetluskulude tasumine käib süüdistatavale
üle jõu.

                                                                                               3
Kohtuliku arutamise põhjal teeb kohus järelduse, et süüdistatava poolt kokkuleppe sõlmimine
on olnud tema tõelise tahte avaldus ning kriminaalasja menetlemisel on järgitud kõiki
kokkuleppemenetluse sätteid.

Kohus leiab, et õigesti on kvalifitseeritud süüdistatava käitumine, tema süü talle inkrimineeritud
kuriteo toimepanemises on tõendamist leidnud kriminaalasjas kogutud kirjalike tõenditega ning
A. Haletski tuleb süüdi tunnistada ja teda karistada vastavalt sõlmitud kokkuleppele.
Õigusvastasust või süüd välistavaid asjaolusid ei ole kohus tuvastanud.

KrMS §-de 175 lg 1 p 3, 4, 9 ja § 180 lg 1 kohaselt tuleb süüdimõistetult välja mõista ka
menetluskulud, s.o ekspertiisitasu (168 eurot), määratud kaitsjale makstud tasu (80 + 20 eurot)
ja süüdimõistva kohtuotsusega kaasnev sundraha. Esimese astme kuriteos süüdimõistmise
korral on sundraha KrMS § 179 lg 1 p 1 järgi 2,5 kuupalga alammäära. Alates 01.01.2016 on
palga alammäär 430 eurot, millest tulenevalt on sundraha 1075 eurot.

Arvestades süüdimõistetu varalist seisundit ning asjaolu, et vanglas olles ei pruugi A.Haletski
olla koheselt tööle rakendatud, annab kohus KrMS § 180 lg 3 alusel võimaluse menetluskulude
vabatahtlikuks tasumiseks osade kaupa, s.o 12 kuu jooksul alates kohtuotsuse jõustumisest,
kuna menetluskulude kohene tasumine käib A. Haletskile ilmselt üle jõu.

Kui 12 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Jõustunud otsuse täitmise käigus mõjuvate põhjuste olemasolu korral võib süüdimõistetu
elukoha järgse maakohtu täitmiskohtunik KrMS § 424 alusel süüdimõistetu taotlusel oma
määrusega pikendada või ajatada menetluskulude tasumist kuni ühe aasta võrra või määrata
selle tasumine kindlaksmääratud tähtaegadel osade kaupa.

Asitõenditest narkootiline aine tuleb pärast kohtuotsuse jõustumist jätta EKEI käsutusse ja
narkootilise aine pakendamise ja kaalumise vahendid kui väärtusetud tuleb hävitada.

Menetlusnormid, millest kohus juhindub otsuse tegemisel, on KrMS §-d 159, 175, 180, 179,
248 lg 1 p 5, 249, 311, 313.



Külli Iisop
Kohtunik

/allkirjastatud digitaalselt/




                                                                                                4
