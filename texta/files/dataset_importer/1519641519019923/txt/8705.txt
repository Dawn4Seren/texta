                                 K O H T U O T S U S
                                        Eesti Vabariigi nimel
                                               lõpposa
                                                                                           4-16-3638
24. augustil 2016.a.
Tallinnas Liivalaia kohtumaja
Harju Maakohtu kohtunik Karin Olentšenko, sekretär Maris Karna juuresolekul, kohtuvälise
menetleja – PPA Põhja prefektuuri korrakaitsebüroo liiklusjärelevalvekeskuse liiklusmenetlustalituse
esindaja Enel Kuiv ja menetlusaluse isiku Ants Burkevicsi osavõtul arutanud läbi avalikul
kohtuistungil

Ants Burkevics, ik 38807052793, Läti Vabariigi kodanik, elukoht XXXX, (endine elukoht XXXX),
ei tööta, 5 kehtivat kriminaalkaristust, 6 kehtivat väärteokaristust -
- väärteoasja LS § 201 lg 2 järgi.

Vastavalt 12.04.2016 koostatud väärteoprotokollile nr AB1432183 (2302,16,005530) 12.04.2016
kell 00:33 Tallinnas, Ristiku tn 89 liikudes Rukki tn suunas juhtis Ants Burkevics mootorsõidukit
BMW 5 seerija reg.nr XXXX omamata vastava kategooria mootorsõiduki juhtimise õigust, olles
eelnevalt mootorsõiduki juhtimiselt kõrvaldatud. Sellega rikkus Ants Burkevics LS § 90 lg 1 p 1 ja p
3 nõudeid ning pani toime LS § 201 lg 2 järgi kvalifitseeritava väärteo.
Kohtuistungil taotles kohtuvälise menetleja väärteomenetluse lõpetamist VTMS § 29 lg 1 p 1 alusel.
Menetlusaluse isiku Ants Burkevicsi seletuse kohaselt elab ta alaliselt Rootsis ning 12.04.2016 viibis
ta Rootsis ega saanud väärtegu toime panna, keegi teine on esitanud politseile tema isikuandmed.

Juhindudes VTMS §-de 107 lg 1 p 2 ja 113 lg 2 kohus
                                         o t s u s t a s:

Lõpetada Ants Burkevicsi suhtes väärteomenetlus VTMS § 29 lg 1 p 1 alusel teos (väärteoasjas
2302,16,005530 koostatud väärteoprotokoll AB1432183 12.04.2016 kell 00.33 Tallinnas Ristiku 89
juures toimepandud rikkumise kohta) väärteo tunnuste puudumise tõttu.

Kohtuotsuse peale võib esitada apellatsioonikaebuse Tallinna Ringkonnakohtule 15 päeva jooksul
alates otsuse päevast, mil kohtuotsus on tervikuna kohtus tutvumiseks kättesaadav, teatades
apellatsiooni esitamisest maakohtule 7 päeva jooksul kohtuotsuse lõpposa kuulutamisest.
Kohtuotsuse lõpposa on kuulutatud 24.08.2016.a. Apellatsiooniteate esitamisel on kohtuotsus
tervikuna kohtumenetluse pooltele kohtus tutvumiseks kättesaadav 16.09.2016.a..


kohtunik
/allkirjastatud digitaalselt/
