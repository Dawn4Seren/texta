                                                                              2-16-5276




                          KOHTUOTSUS
                                EESTI VABARIIGI NIMEL
                                      Tagaseljaotsus

Kohus                            Harju Maakohus, Tartu mnt kohtumaja
Kohtunik                         Haide Rimmel
Otsuse tegemise aeg ja koht      20. mai 2016.a, Tallinn
Tsiviilasja number               2-16-5276
Tsiviilasi                       XXXX hagi XXXX            vastu tagasiulatuva elatise
                                 väljamõistmiseks ja       edasiseks elatise  tasumise
                                 kohustamiseks
Tsiviilasja hind                 1935 eurot
Menetlusosalised ja esindajad    Hageja: XXXX(isikukood XXXX, elukoht XXXX)
                                 Hageja seaduslik esindaja: XXXX(isikukood XXXX,
                                 elukoht XXXX, e-post XXXX)
                                 Kostja: XXXX(isikukood XXXX, elukoht XXXX)
Asja läbivaatamine               Kirjalik lihtmenetlus
RESOLUTSIOON
    1. Hagi rahuldada tagaseljaotsusega.
    2. Välja mõista kostjalt XXXX igakuine elatis alammääras (1/2 Vabariigi Valitsuse
       kehtestatud kuupalga alammäära) hageja kasuks tema ülalpidamiseks alates
       04.04.2016.a kuni hageja täisealiseks saamiseni. Elatise summa muutub koos
       Vabariigi Valitsuse kehtestatud kuupalga alammäära muutumisega.
    3. Mõista kostjalt XXXX hageja XXXX kasuks välja elatis tagasiulatuvalt
       ajavahemiku 04.04.2015.a kuni 03.04.2016.a eest summas 2186,98 eurot.
    4. Elatis tuleb tasuda iga kuu eest ette hageja seadusliku esindaja XXXX
       arvelduskontole Swedbank AS-is.
    5. Tagaseljaotsus kuulub viivitamata täitmisele.



Menetluskulude jaotus
Jätta menetluskulud kostja kanda. Käesolevas tsiviilasjas menetluskulud puuduvad.
Edasikaebamise kord ja tähtaeg

                                                                                     1
                                                                                     2-16-5276

Hageja võib esitada tagaseljaotsuse peale apellatsioonkaebuse Tallinna Ringkonnakohtule 30
päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Ringkonnakohus võib
apellatsioonkaebuse lahendada kirjalikus menetluses, kui kaebaja ei taotle selle lahendamist
istungil.
Kostja võib esitada otsuse teinud maakohtule tagaseljaotsuse peale kaja (menetluse taastamise
avalduse) 30 päeva jooksul tagaseljaotsuse kättetoimetamisest. Kaja esitamisel tuleb kostjal
tasuda kautsjonina summa, mis vastab riigilõivule poolelt hagihinnalt, kuid mitte vähem kui
vähem kui 100 eurot ja mitte rohkem kui 1500 eurot, mis tuleb kanda Rahandusministeeriumi
arvelduskontole nr EE571010220229377229 AS-is SEB Pank või arvelduskontole nr
EE062200221059223099 AS-is Swedbank või nr EE513300333522160001 Danske Bank AS
Eesti filiaalis, märkides selgitusse tsiviilasja numbri.
Juhul, kui menetlusosaline taotleb menetlusabi kohtule esitatava kaebuse või taotluse
koostamiseks peab menetlusabi taotleja tegema seaduses sätestatud tähtaja järgimiseks tähtaja
kestel ka menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).
Kohtu põhjendused ja selgitused
Tsiviilkohtumenetluse seadustiku (TsMS) § 444 lg 4 järgi võib tagaseljaotsusest välja jätta
kirjeldava ja põhjendava osa.
Siiski peab kohus põhjendatuks selgitada, et perekonnaseaduse (PKS) § 96 kohaselt on
ülalpidamist kohustatud andma täisealised esimese ja teise astme ülenejad ja alanejad sugulased.
PKS § 97 p 1 kohaselt ülalpidamist on õigustatud saama alaealine laps. PKS § 101 lg 1 kohaselt
ei või igakuine elatis ühele lapsele olla väiksem kui pool Vabariigi Valitsuse kehtestatud
kuupalga alammäära (2015.a oli see 195 eurot ning alates käesolevast aastast on selleks 215
eurot). Hageja elatise nõuet tõendab kanne rahvastikuregistris, millest nähtub, et kostja on
hageja isa ja seega on hageja õigustatud kostjalt ülalpidamist saama.
PKS § 108 näeb ette, et õigustatud isik võib nõuda ülalpidamiskohustuse täitmist ja kohustuse
täitmata jätmise tõttu tekkinud kahju hüvitamist tagasiulatuvalt kuni ühe aasta eest enne
elatishagi kohtule esitamist. Käesoleval juhul on hageja palunud kostjalt välja mõista elatise
alates 04.04.2015.a. TsMS § 407 lg 1 näeb ette, et kohus võib hageja nõusolekul hagi
tagaseljaotsusega rahuldada hagiavalduses märgitud ja asjaoludega õiguslikult põhjendatud
ulatuses. Kohus leiab, et hageja tagasiulatuva elatise nõue kuulub rahuldamisele. Hageja on
palunud tagasiulatuva elatise välja mõista summas 2187 eurot. Kohus lähtub väljamõistetava
elatise puhul täpsemast arvutuskäigust. Vastavalt hagis esitatud nõudele tuleb kostjalt hageja
kasuks tagasiulatuvalt välja mõista elatis ajavahemiku 04.04.2015.a kuni 03.04.2016.a eest
2186,98 euro ulatuses, s.o 2015.a eest 1735,50 eurot (175,50 + (8 x 195)) ja 2016.a eest 451,48
eurot (2 x 215) + 21,48)).
Samuti kuulub hagi rahuldamisele ülejäänud osas – kostjalt tuleb hageja kasuks välja mõista
elatis alammääras (1/2 Vabariigi Valitsuse kehtestatud kuupalga alammäära) alates hagiavalduse
esitamisest, s.o 04.04.2016.a kuni hageja täisealiseks saamiseni. Väljamõistetud elatise summa
muutub koos Vabariigi Valitsuse kehtestatud kuupalga alammäära muutumisega.
Kohus jätab menetluskulud kostja kanda TsMS § 162 lg 1 alusel. Juhindudes TsMS § 174 lg-st
2 määrab maakohus menetluskulude rahalise suuruse kindlaks kohtuotsuses või menetlust

                                                                                              2
                                                                                    2-16-5276

lõpetavas määruses, kui menetluskulude kindlaksmääramine ei takista kohtuotsuse või menetlust
lõpetava määruse tegemist. Kohus lähtub menetluskulude kindlaksmääramise osas tsiviilasja
toimiku materjalidest. Hagiavalduse esitamise hetkel kehtinud riigilõivuseaduse (RLS) § 22 lg 1
p 2 kohaselt ei nõutud elatise hagi läbivaatamise eest riigilõivu. Lisaks ei nähtu ka asja
materjalidest, et pooled oleks menetluses kulusid kandnud. Seega ei ole käesolevas asjas
menetluskulusid, mille rahalist suurust peaks kohus kindlaks määrama.
Menetluskulude jaotuse kohta tehtud kohtulahendit saab vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Kui koos menetluskulude
jaotusega määrati kindlaks hüvitatavate menetluskulude suurus, saab hüvitatavate
menetluskulude suurust vaidlustada selle kohtulahendi peale edasi kaevates (TsMS § 178 lg 1).



/allkirjastatud digitaalselt/
Haide Rimmel
kohtunik




                                                                                             3
