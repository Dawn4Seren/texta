                         KOHTUOTSUS
                              EESTI VABARIIGI NIMEL

Kohus                                   Harju Maakohus

Otsuse tegemise aeg ja koht             28.09.2016.a. Tallinnas, Liivalaia kohtumajas

Väärteoasja number                      4-16-6486

Kohtunik                                Anne Rebane

Väärteoasi                              Artemi Sapronov’i kaebus Politsei- ja Piirivalve-
                                        ameti Põhja Prefektuuri Korrakaitsebüroo Liiklus-
                                        järelevalvekeskuse liiklusmenetlustalituse 21.08.
                                        2016.a. kiirmenetluse otsusele nr 2316,16,011661

                                kirjalikus menetluses

Vaidlustatav otsus                      Politsei- ja Piirivalveameti Põhja Prefektuuri
                                        Korrakaitsebüroo         Liiklusjärelevalvekeskuse
                                        liiklusmenetlustalituse 21.08.2016.a. kiirmenet-
                                        luse otsus väärteoasjas nr 2316,16,011661, millega
                                        Artemi Sapronov’it karistati LS § 227 lg 1 alusel
                                        rahatrahviga 30 trahviühikut, s.o. 120 eurot.

Menetlusalune isik                      Artemi Sapronov; isikukood: 39308040304;
                                        elukoht: XXXX; kodakondsus: Eesti; õppeasutus:
                                        XXXX

Kaitsjata

RESOLUTSIOON                            Juhindudes VTMS §-st 120 lg 1; § 132 p 1; § 134
                                        lg 3 kohus otsustas:


   1. Jätta Artemi Sapronov’i kaebus rahuldamata ja Politsei- ja Piirivalveameti Põhja
      Prefektuuri Korrakaitsebüroo Liiklusjärelevalvekeskuse liiklusmenetlustalituse
      21.08.2016.a. kiirmenetluse otsus väärteoasjas nr 2316,16,011661 muutmata.

   2. Kohtuotsuse lõpposa edastada Artemi Sapronov’ile ja kohtuvälisele menetlejale.




Edasikaebamise kord
Maakohtu kohtuotsuse võib vaidlustada kassatsiooni korras VTMS 14. peatüki 1. jao kohaselt.
Kui kohtumenetluse pool soovib kasutada kassatsiooniõigust, peab ta sellest kirjalikult teatama
Harju Maakohtule seitsme päeva jooksul alates kohtuotsuse lõpposa kuulutamisest, v. a. VTMS
§ 156 lõikes 11 ettenähtud juhul. Kassatsiooni esitamisel on kohtuotsus tervikuna kättesaadav
Harju Maakohtu Liivalaia kohtumaja kantseleis 15. päeval kassatsiooniteate esitamisest.

Kassatsioon esitatakse Riigikohtule kirjalikult 30 päeva jooksul alates otsuse avalikult
teatavaks. Kassatsiooni esitamise õigus on menetlusaluse isiku advokaadist kaitsjal,
kohtuvälisel menetlejal või tema advokaadist esindajal.

VTMS § 135 lg 6 alusel koostatakse väärteoasjas ainult kohtuotsuse sissejuhatus ja lõpposa,
kui kassatsiooniõigusest loobusid kõik kohtumenetluse pooled või ükski pool ei teatanud
kohtule kassatsiooniõiguse kasutamise soovist.


KOHTUOTSUSE PÕHIOSA
Menetluse käik ja asjaolud

   1.1. Politsei- ja Piirivalveameti Põhja Prefektuuri Korrakaitsebüroo Liiklusjärelevalve-
       keskuse 21.08.2016.a. kiirmenetluse otsusega väärteoasjas nr 2316,16,011661 karistati
       Artemi Sapronovit selle eest, et 21.08.2016.a. kell 03:35 Tallinnas Paldiski mnt 135
       maja juures, kus lubatud suurim kiirus oli (on) 50 km/h, juhtis ta mootorsõidukit
       kiirusega 71 km/h (+/- 3 km/h), ületades lubatud suurimat sõidukiirust „mitte vähem kui
       68 km/h“. Nagu nähtub Kiirmenetluse otsuse ebaselguste lahendamise määrusest
       (21.08.2016.a.), on otsuses, täpsemalt rikkumise kirjelduses viga ning silmas on peetud
       kiiruse ületamist mitte vähem kui 18 km/h. Karistuseks määrati Liiklusseaduse § 227 lg
       1 alusel rahatrahv 30 trahviühikut ehk 120 eurot.

   1.2.Harju Maakohtusse saabus Artemi Sapronovi kaebus nimetatud otsuse tühistamiseks.
       Kaebuse kohaselt: 1) ei tutvustatud Artemi Sapronovile kiirmenetluse otsuse
       koostamisel tema õigusi ja kohustusi; 2) on otsuse sisu vastuoluline, kuivõrd väidetavalt
       ületas A.Sapronov lubatud sõidukiirust mitte vähem kui 68 km/h, mis vastab LS § 227
       lg 4 järgi kvalifitseeritavale teole, ometi on tema tegu kvalifitseeritud LS § 227 lg 1
       järgi; 3) menetlusse ei kaasatud tõlki, mis on väärteomenetlusõiguse oluline rikkumine
       VTMS § 150 lg 1 p 9 mõttes. Kaebaja märkis, et ei soovi kohtuistungist osa võtta.

   1.3.Politsei- ja Piirivalveameti Põhja Prefektuur esitas kohtule kirjaliku seisukoha.
       Kirjalikus seisukohas: 1) nõustutakse kaebuse lahendamisega kirjalikus menetluses; 2)
       juhitakse tähelepanu, et A.Sapronovile on tutvustatud tema õigusi ja kohustusi, ta on
       nõustunud kiirmenetluse kohaldamisega, tal on võimaldatud anda ütlusi ja talle on
       tehtud teatavaks edasikaebamise kord – seda kõike on A.Sapronov kinnitanud oma
       allkirjaga; 2) juhitakse tähelepanu, et kiirmenetluse otsuses „väärteo kirjelduse“ kohta
       käiv „68 km/h“ on viga, mis parandati Kiirmenetluse otsuse ebaselguste lahendamise
       määrusega.

       Kokkuvõttes palub kohtuväline menetleja jätta kaebuse rahuldamata.


Kohtu põhjendused ja seisukoht
Kohus, tulenevalt VTMS §-st 120 lg 1, peab võimalikuks lahendada kaebus kirjalikus
menetluses. Kohus, tutvunud väärteoasja materjalidega, leiab, et kaebus tuleb jätta rahuldamata.

    2.1.Kuigi väärteo tõendatust ei ole vaidlustatud, märgib kohus, et Artemi Sapronovi poolt
        toime pandud väärtegu on õigesti kvalifitseeritud (rikutud on LS § 15 lg 1 p 2 nõudeid,
        väärtegu vastab LS § 227 lg 1 tunnustele, s.o. mootorsõidukijuhi poolt lubatud suurima
        sõidukiiruse ületamise eest kuni 20 kilomeetrit tunnis). Samuti on väärteo
        toimepanemine A.Sapronovi poolt leidnud tõendamist menetlusaluse isiku ütlustega,
        milles ta põhjendab kiiruseületamist tähelepanematusega; kiirusmõõteseadme kasuta-
        mise protokolliga, millest nähtub, kes ja millal, missugustes oludes ning missuguse
        mootorsõidukiga sõites lubatud suurimat sõidukiirust ületas; Asja materjalidest
        nähtuvalt on A.Sapronov nõustunud kiirmenetlusega ja tunnistanud rikkumist.

    2.2.Kohus on seisukohal, et kaebuses esile toodud „vastuolu“ A.Sapronovile etteheidetava
        teo (lubatud sõidukiiruse ületamine mitte vähem kui 68 km/h võrra) ja väärteo
        kvalifikatsiooni (LS § 227 lg 1) vahel ei kujuta endast sisulist vastuolu, veel vähem
        väärteomenetlusõiguse rikkumist, vaid on pelgalt kirja- või arvutusviga, mis VTMS §
        212 juhindudes korrektselt parandati. Kiirusmõõteseadme kasutamise protokollist
        nähtub, et kiirusmõõturi lugem oli 71 km/h, laiendmääramatus 3 km/h ja lõplik
        mõõtetulemus 68 km/h. Nimetatud protokollile on A.Sapronov alla kirjutanud.

    2.3. Kiirmenetluse otsuse lk 2 algab lõiguga „Väärteomenetluse seadustiku §-s 19
        ettenähtud õigused ja kohustused on mulle teatavaks tehtud…“ Nimetatud lõigule on
        Artemi Sapronov alla kirjutanud. Otsuse lk 2 pöördel on eraldi väljavõte VTMS §-st
        19, s.o. menetlusaluse isiku õigustest ja kohustustest, ja ka siin on (originaalil, erinevalt
        koopiast) menetlusaluse isiku allkiri olemas.

    2.4. Puutuvalt kaebuses esitatud väidetesse, nagu ei oleks A.Sapronovile tagatud tõlgi abi,
        juhib kohus tähelepanu VTMS § 24 lg-le 2: „Tõlk kaasatakse kohtuvälises menetluses
        menetlustoimingu läbiviimisele menetlusosalise või tunnistaja taotlusel ning
        kohtumenetluses.“ Väärteotoimikust (ega ka kaebusest) ei nähtu, et A.Sapronov oleks
        kohtuvälises menetluses tõlgi osavõttu taotlenud. Taotluste esitamise õigus kajastub ka
        õiguste väljavõttel, millele A.Sapronov on alla kirjutanud.

    2.5.Kohtu hinnangul on kohtuväline menetleja A.Sapronovile karistust määrates
        arvestanud süü suurust, üld- ja eripreventiivseid kaalutlusi ning määranud põhjendatud
        karistuse. Kergendavad asjaolud kohtu hinnangul puuduvad. Eelöeldut arvesse võttes
        leiab kohus, et A.Sapronovile ette heidetav väärtegu on tõendamist leidnud ja
        kohtuvälise menetleja poolt määratud karistus vastab süü suurusele ning tegu ja isikut
        iseloomustavatele asjaoludele. A.Sapronovi süü suurust iseloomustab see, et ta ületas
        kiirust LS § 227 lg 1 sätestatud kiiruse ülemmäärale lähedases piiris. Ta sõitis öisel,
        pimedal ajal linnas, kus liiklus on igal juhul ka öisel ajal tihedam kui mujal. Arvestades
        eeltoodut on temale määratud karistus põhjendatud. A.Sapronov on esitanud kaebuse,
        milles juhib ta tähelepanu peaasjalikult sellele, et tema õigusi on rikutud, politsei ei ole
        teinud oma tööd korrektselt. Ta ei ole oma kaebuses tunnistanud rikkumist ega
        avaldanud toimepandu pärast kahetsust. KarS § 15 lg 3 kohaselt on väärteona
        karistatav nii tahtlik kui ettevaatamatu tegu. Asja materjalide põhjal on alust asuda
        seisukohale, et A.Sapronov pani väärteo toime tahtlikult – ei ole eluliselt usutav, et
        kiiruseületamine nii suurel määral võis tuleneda ettevaatamatusest. Subjektiivne
        teokoosseis on täidetud. Õigusvastasust ja süüd välistavad asjaolud puuduvad.
Anne Rebane
Kohtunik
