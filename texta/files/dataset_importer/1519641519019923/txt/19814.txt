                          KOHTUOTSUS
                               EESTI VABARIIGI NIMEL


Kohus                          Harju Maakohus Kentmanni kohtumaja

Kohtukoosseis                  Piret Randmaa

Otsuse avalikult teatavaks     31.03.2016.a. avaliku e-toimiku kaudu
tegemise aeg ja koht

Tsiviilasja number             2-15-9775

Tsiviilasi                     XXX(XXX) hagi XXXOÜ vastu saamata jäänud töötasu
                               väljamõistmiseks

Tsiviilasja hind               1136,19 eurot

Menetlusosalised ja nende      Hageja XXX XXX (isikukood XXX, elukoht XXX)
                               Hageja lepinguline esindaja Andrei XXX(OLANEL Consulting
esindajad                      OÜ, registrikood 12441040, asukoht Läänemere tee 33-13, 13914
                               Tallinn)

                               Kostja XXXOÜ (registrikood XXX, asukoht XXX)
                               Kostja seaduslik esindaja juhatuse liige XXX(isikukood XXX)

Kohtuistungi toimumise aeg     01.03.2016.a.

RESOLUTSIOON

1. Hagi rahuldada osaliselt.
2. Välja mõista XXXOÜ-lt XXX kasuks perioodil 12.12.2014.a. – 16.03.2015.a. välja maksmata
palga katteks brutotöötasu 992,06 (üheksasada üheksakümmend kaks eurot ja 06 senti)
eurot.

Menetluskulude jaotus.

3. Jätta XXX menetluskuludest 93,5 % XXXOÜ kanda ja 6,5 % XXXenda kanda.

4. Jätta XXXOÜ menetluskuludest 93,5 % tema enda kanda ja 6,5 % XXXkanda.

Edasikaebamise kord.
Kohtuotsusele võib esitada apellatsioonkaebuse Tallinna Ringkonnakohtule 30 päeva jooksul, alates
otsuse apellandile kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest.
Apellatsioonkaebus võidakse lahendada ringkonnakohtus kirjalikus menetluses, kui kaebuse esitaja
ei taotle selle lahendamist istungil.
Seaduses sätestatud alustel võib menetlusosaline taotleda riigipoolset menetlusabi menetluskulude
kandmiseks. Seaduses sätestatud tähtaja järgimiseks peab menetlusabi taotleja tegema tähtaja kestel
ka menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

Vaidlustamata asjaolud, varasem menetluse käik, hageja nõue ja selle põhjendused.

   1. Poolte vahel sõlmiti kirjalik tähtajatu tööleping 5. jaanuaril 2015.a., mille kohaselt
      asus XXX XXXOÜ-sse tööle perenaise ametikohale alates töölepingu sõlmimise
      päevast. Töö tegemise koht oli XXXPaldiski linnas.
   2. Pooled leppisid töölepingus kokku, et hageja palga suuruseks on 800.- eurot kuus.
   3. Pooled ei vaidle selle üle, et panga ülekannetega on kogu töötatud perioodi eest
      töötajale välja makstud 539.- €.
   4. XXX ja OÜ XXXei vaidle ka selle üle, et lisaks panga ülekannetele on tööandja
      maksnud töötajale palka ka sularahas, kuid hageja väidetel on ta saanud sularahas
      kokku 108.- eurot, kostja väidetel aga vähemalt 127.- eurot. Sularahas palga maksmine
      toimus hageja poolt kostja kassast raha võtmisega.
   5. Tööleping lõpetati poolte vahel 16.03.2015.a. TLS § 86 alusel.

   6.  XXX esitas 02.04.2015.a. töövaidluskomisjonile avalduse, milles palus kostjalt
      välja mõista 2015.a. jaanuari kuu eest töötasu 781,90 eurot, veebruari kuu palga
      589,47 ja märtsi kuu palga 400.- eurot ning lisaks sellele kasutamata puhkusehüvitise
      160.- eurot ja töövõimetushüvitise 93.- eurot.
   7. Tööinspektsiooni töövaidluskomisjoni otsusega nr 4-1/738 19. maist 2015.a. rahuldati
      XXX avaldus osaliselt ning mõisteti välja XXXOÜ-lt XXX kasuks
      - töötasu ajavahemiku 2015.a. jaanuar kuni 2015.a. märts eest kokku summas
          502,07 eurot;
      - puhkusehüvitis ajavahemiku 05.01.2015.a. – 01.04.2015.a. eest 5,98 kalendripäeva
          eest 62,81 eurot ja
      - töövõimetushüvitis 97,22 eurot.

   8. Töövaidluskomisjoni otsusega ei nõustunud osaliselt tööandja, kes esitas kohtule
       taotluse töövaidluse hagimenetluses läbivaatamiseks töötaja kasuks väljamõistetud
       töötasu osas.
   9. Eeltoodust tulenevalt vaatab kohus hagimenetluses läbi üksnes hageja palganõude
       kostja vastu.
   10. Kohtusse esitatud hagiavalduses palus hageja kostjalt välja mõista töötasu 1136,19
       eurot, kuid täpsustas menetluse käigus oma nõuet kostja vastu ja palus välja mõista
       kostjalt saamata jäänud töötasu alates 12.12.2014.a. kuni 16.03.2015.a. eest kokku
       summas 1061,40 eurot.




                                                                                   Lk (5)   2
   11. Hageja väidetel töötas ta kostja juures XXX, XXX tegelikult juba alates 12.12.2014.a.,
       kuid tööandja ei vormistanud temaga kirjalikku töölepingut enne 05.01.2015.a..
       Detsembrikuus tööle asudes leppisid pooled hageja sõnul kokku, et hageja asub tööle
       kostja juurde klienditeenindajana ehk ettekandjana töötasuga 3.- eurot tunnis, kuid
       kuna väikese lapse tõttu ei saanud XXX õhtuti kodust ära olla, lepiti kokku, et hageja
       hakkab alates 05.01.2015.a. tööle kostja juures perenaisena kuupalgaga 800.- eurot
       kuus ja 40 tundi nädalas, igal tööpäeval 8 tundi.
   12. Kuna kostja viivitas pidevalt palga väljamaksmisega väidetava raha puudumise tõttu ja
       hagejal ei olnud millegagi ennast ja oma last üleval pidada, võttis hageja oma väidetel
       teemaja kassast kostja teadmisel sularaha 31.12.2014.a. 10.- eurot ja 15.- eurot,
       14.01.2015.a. 15.- eurot, 25.01.2015.a. 20.- eurot, 13.02.2015.a. 18.- eurot ja
       13.03.2015.a. 30.- €. Nimetatut kinnitab kostja poolt peetud nn „roheline vihik“, kuhu
       kõik töötajad sularaha võtmised ja söödud toidud kirja panid.
   13. Kostja poolt kohtule esitatud kassaraamatu originaallehtedel ja sinna kannete tegemise
       aluseks olevatel tšekkidel ei ole üheski kohas hageja sõnul tema allkirja, mistõttu ei
       ole õige kostja väide nagu oleks ta sularaha rohkem saanud kui hageja tunnistab.

   14. Oma nõude tõendamiseks kostja vastu töötasu nõudes esitas hageja
       töövaidluskomisjonile poolte vahel sõlmitud töölepingu, töölepingu ülesütlemise
       avalduse 16. märtsist 2015.a., pangakonto väljavõtte talle üle kantud töötasu kohta
       XXXOÜ poolt, tööaja tabelid 2015.a. jaanuari, veebruari ja märtsikuu kohta.

      Hageja taotles kohtus ära kuulata tunnistajatena ka XXX ja XXX, kes pidid tõendama
      hageja väidet sellest, et ta töötas kostja juures juba 2014.a. detsembrikuus. Kohus
      rahuldas hageja nimetatud taotluse.

Kostja vastuväited ja nende põhjendused.

   15. Kostja vastuväidete kohaselt hagile ei asunud hageja XXXOÜ-sse tööle 12.12.2014.a.,
       vaid alles 2015.a. jaanuarikuus, sest XXX köök valmis alles 2015.a. jaanuaris. Hageja
       küll viibis 2014.a. detsembris mitmel korral XXX peolaudade ettevalmistamise juures
       õpilasena, mis aga ei tähenda, et ta seal töölepinguga töötanud oleks.
   16. Kostja ei vaidlusta asjaolu, et esialgu lepiti hagejaga kokku, et ta töötab kostja juures
       ettekandjana töötasuga 3.- eurot tunnis, kuid kuna kostja ei saanud õhtuti töötada,
       vormistati ta ümber XXX perenaise ametikohale kuupalgaga 800.- eurot kuus.
   17. Kostja sõnul on hagejal saada töötasuna veel maksimaalselt 215.- eurot, sest ülejäänud
       raha on ta kätte saanud kas üle kantud palgana või sularahas kassast välja võtmisega.

   18. Koos taotlusega töövaidlus hagimenetluses läbi vaadata esitas tööandja
       dokumentaalsete tõenditena lisaks varasemalt töövaidluskomisjonile esitatud
       tõenditele töövaidluskomisjoni otsuse, hageja töövõimetuslehe number 472, kostja
       kassaraamatu lehed ja kassaraamatu kannete aluseks olevad tšekid, konto väljavõtte
       hagejale üle kantud palgast jaanuarist kuni märtsini 2015.a., nn „rohelise vihiku“,
       kuhu töötajad kandsid tööl olnud ajal söödud söögid ja kassast võetud sularaha.

   Kohtuotsuse põhjendused.

   19. Vaidluse lahendamisel poolte vahel juhindub kohus töölepinguseaduse (edaspidi TLS)
       § 28 lg 2 p 2 sätestatust, mille kohaselt on tööandja kohustus maksta töötajale töö eest
       töötasu kokkulepitud tingimustel ja viisil.


                                                                                     Lk (5)   3
20. Tulenevalt asjaolust, et poolte vahel puudub vaidlus selles, et hageja töötasu suuruseks
    oli kostja juures esialgu kokku lepitud 3.- eurot tunnis, s.o. ajal kui hageja töötas
    kostja juures ettekandjana, ning alates töötaja tööle asumisest perenaisena, oli tema
    töötasu suuruseks 800.- eurot kuus, lähtubki kohus hageja nõude põhjendatuse
    kontrollimisel nimetatud eeldusest. Nimetatud asjaolu tõendab ka töövaidluskomisjoni
    toimikus olev poolte vahel 05.01.2015.a. sõlmitud tööleping, kus töötasu koha peale
    on tehtud parandus ning esialgne 3.- eurot tunnis on parandatud 800.- euroks kuus
    (TVK t/l 14).
21. Kohus asub seisukohale, et kohtuistungil uuritud tõenditega ja üle kuulatud
    tunnistajate XXX ja XXX ütlustega leidis asja sisulise arutelu käigus tõendamist, et
    XXX XXX töötas XXXOÜ XXX klienditeenindajana ehk ettekandjana juba 2014.a.
    detsembrikuus. Tunnistaja XXX sõnul asus tema XXX tööle 2014.a. detsembrikuus
    ning XXX XXX töötas siis juba seal. Tunnistaja sõnul ei tehtud tööandja poolt
    mingisugust väljaõpet kellelegi XXX tööle asujatest, vaid tööd tuli hakata tegema
    alates esimesest päevast. Tunnistaja XXX ütluste kohaselt viibis ta XXX22.12.2014.a.,
    mil toimus linnavalitsuse töötajate ja kõigi linnavalitsuse hallatavate asutuste juhtide
    jõulupidu. Seda pidu teenindasid XXX XXX ja XXX. Lisaks tunnistajate ütlustele
    tõendab XXXtöötamist kostja juures 2014.a. detsembrikuus ka kostja poolt peetud nn
    „roheline vihik“, kuhu esimene kanne sularaha väljavõtmise kohta kassast on tehtud
    XXXpoolt juba 31.12.2014.a. ning ka poolte poolt esitatud pangakonto väljavõtted
    millal ja kui palju on XXXOÜ XXX XXXile töötasu üle kandnud (TVK t/l 25).
    Nimetatust nähtub, et esimest korda on tööandja kandnud töötajale töötasu üle
    10.01.2015.a. summas 189.- eurot, mis kindlasti ei saa olla hageja töötasu 5 päeva eest
    jaanuarikuus, vaid on töötasu 2014.a. detsembrikuu eest, sest töötasu tuli töölepingu
    kohaselt üle kanda 10. kuupäevaks. Eeltoodud tõenditega loeb kohus tõendatuks
    hageja väite, et ta töötas kostja poolt peetavas XXX, XXX alates 12.12.2014.a.
22. Kohtu hinnangul tõendab hageja pangakonto väljavõte, et kostja on teinud hagejale
    ülekandeid palga väljamaksmise näol 10.01.2015.a. 189.- eurot, 10.02.2015.a. 200.-
    eurot, 19.02. 2015.a. 80.- eurot ning 02.03.2015.a. 70.- eurot (TVK t/l 25). Seega on
    nimetatud tõendiga tõendatud, et kostja on maksnud hagejale palka pangakontole
    ülekandmisega kogu hageja töötatud perioodi eest 539.- eurot netos, mis brutopalgana
    teeb kokku 584,34 eurot (209,34 + 219,40 + 82,99 + 72,61 eurot; vt
    http://www.kalkulaator.ee/?lang=1&page=1). Arvestades sellega, et hageja ei
    vaidlusta asjaolu, et ta on lisaks pangakontole kantud palgale saanud kostjalt palka ka
    sularahas kokku 108.- eurot, millest 25.- eurot sai ta 2014.a. detsembrikuus ja ülejäänu
    2015.a., mis teeb brutos kokku 112,14 eurot (26,04 + 86,10), on hageja saanud kogu
    kostja juures töötatud perioodi eest palka brutos 696,48 (584,34 + 112,14) eurot.
23. Kohus leiab, et kostja poolt esitatud kassaraamatu lehed ja kannete tegemise aluseks
    olevad tšekid ei tõenda kostja väidet nagu oleks hageja kassast tegelikult rohkem raha
    välja võtnud kui ta tunnistab, sest nimetatud kanded on teinud kassaraamatusse
    tööandja ja kannete aluseks olevatel tšekkidel ei ole hageja allkirja mis kinnitaks raha
    kassast väljavõtmist. Kohus peab vajalikuks juhtida kostja tähelepanu sellele, et
    tegelikult oli tööandja kohustus kanda töötajale palk üle iga järgneva kuu 10.-ks
    kuupäevaks, mis välistaks töötajate vajaduse palga õigeaegselt välja maksmata
    jätmisel võtta raha kostja kassast, mis ei ole kooskõlas ei töölepingu- ega ka
    raamatupidamise seadusega.
24. Arvestades asjaoluga, et kohus asus kohtuotsuse p-s 21 seisukohale, et hageja töötas
    kostja juures tegelikult juba 2014.a. detsembrikuus, pidi kostja maksma hagejale
    töötasu alates 12. detsembrist 2014.a. 3.- eurot tunnis nagu pooled esialgu kokku
    leppisid. Kuna kostja ei ole pidanud hageja kohta 2014.a. detsembris tööaja arvestust,


                                                                                 Lk (5)   4
        mis on tööandja kohustus, arvestab kohus hageja palga välja 2014.a. detsembrikuu
        eest normtöötundide alusel, mis tähendab, et hageja pidi täistööajaga töötamisel
        töötama kostja juures 40 tundi nädalas ehk 8 tundi päevas ja saama palka 2014.a.
        detsembrikuu 14 tööpäeva eest (12.12.2014.a. - 31.12.2016.a.) 14 x 3 x 8 = 336.-
        eurot.
    25. Arvestades asjaoluga, et 2015.a. jaanuaris töötas hageja kostja juures 4 esimest päeva
        veel ettekandja ametikohal palgaga 3.- eurot tunnis ja töötas reaalselt sellest ajast 6
        tundi, mida tõendab tööaja arvestuse tabel (t/l 82) ja alates 05.01.2015.a. hakkas tööle
        perenaise ametikohal 800.- euro suuruse kuupalgaga, pidi hageja saama kostjalt palka
        2015.a. jaanuarikuu eest 745,27 eurot {18 eurot (6 tunni töötasu perioodil 01.01.2015-
        04.01.2015) + 727,27 eurot (20 päeva töötasu arvestusega, et 2015.a. jaanuaris oli 22
        tööpäeva, millest hageja töötas 800.- euro suuruse kuupalgaga 20 tööpäeva)}.
    26. Tulenevalt sellest, et hageja töötas 2015.a. veebruarikuus 7 tööpäeva ja oli ülejäänud
        aja töövõimetuslehel (tõendab tööaja arvestamise tabel t/l 83), pidi hageja saama
        kostjalt palka 2015.a. veebruarikuu eest 280.- eurot (800 : 20 /tööpäevade arv
        veebruaris/ x 7).
    27. Kuna hageja töötas kostja juures 2015.a. märtsikuus 9 tööpäeva (tõendab tööaja
        arvestamise tabel t/l 84) ja töösuhte viimane päev oli 16.03.2015.a., pidi hageja saama
        kostjalt palka 2015.a. märtsikuus 327,27 eurot (800 : 22 /tööpäevade arv märtsis/ x 9).
    28. Seega pidi hageja saama kostjalt kokku palka kogu töötatud aja eest 1688,54 eurot
        brutos (336+745,27+280+327,27). Kuna kohus asus kohtuotsuse p-s 22 seisukohale, et
        tööandja on töötajale maksnud palka kokku 696,48 eurot, on kostja maksnud hagejale
        vähem brutotöötasu 992,06 eurot, mis kuulub kostjalt hageja kasuks kohtuotsusega
        väljamõistmisele.

    Menetluskulude jaotamine ja kindlaksmääramine.

    29. Juhindudes TsMS § 163 lg 1 sätestatust ning sellest, et kohus rahuldab hagi osaliselt,
        jäävad hageja menetluskulud 93,5 % ulatuses kostja kanda ja 6,5 % ulatuses hageja
        enda kanda ning kostja menetluskulud 93,5 % ulatuses tema enda kanda ja 6,5 %
        ulatuses hageja kanda.
    30. Tulenevalt asjaolust, et hageja kostjalt menetluskulude väljamõistmist ei soovinud ja
        kostjal kohtuistungil avaldatu kohaselt menetluskulusid ei olnud, ning ka
        kohtutoimikust ei nähtu, et pooled oleks menetluskulusid kandnud, ei määra kohus
        kohtuotsusega kindlaks poolte menetluskulude rahalist suurust.




Tsiviilasja hinna määramine.

    31. Tsiviilasja hinna määramisel juhindub kohus TsMS § 124 lg 1 sätestatust, mille
        kohaselt on raha maksmisele suunatud hagi puhul hagihind nõutava raha summa.
        Hagihinnaks on seega käesolevas asjas 1061,40 eurot.

/allkirjastatud digitaalselt/
Piret Randmaa
kohtunik


                                                                                     Lk (5)   5
