                                                                               1-16-2839




                               KOHTUOTSUS
                                EESTI VABARIIGI NIMEL

 Kohus                             Pärnu Maakohus

 Otsuse tegemise aeg ja koht       25. aprill 2016.a Pärnu kohtumajas

 Kriminaalasja number              1-16-2839 (15930000179)

 Kohtukoosseis                     Kohtunik Anu Tammeniit

 Kohtuistungi sekretär             Kristi Haab

 Kriminaalasi                      Alexander Delov süüdistuses KarS § 184 lg 1 järgi
                                   kokkuleppemenetluses

 Abiprokurör                       Raigo Aas

 Süüdistatav                       ALEXANDER DELOV
                                   Isikukood: 35509220305; xxxx
                                   kehtivaid kriminaalkaristusi ei ole.
                                   Kahtlustatavana kinni peetud 22.11.2015.
                                   Tõkend: vahistamine alates 24.11.2015.

 Kaitsja                           Dmitri Školjar

 RESOLUTSIOON                      Juhindudes KrMS § 248 lg 1 p 5, § 249 kohus otsustas:


Süüdi tunnistada Alexander Delov KarS § 184 lg 1 järgi ning mõista karistuseks 4 (neli)
aastat ja 8 (kaheksa) kuud vangistust.

KarS § 68 lg 1 järgi lugeda eelvangistuses viibitud aeg karistusaja hulka ning karistuse aja
algust hakata lugema alates Alexander Delov´i kahtlustatavana kinnipidamisest, so alates
22.11.2015.a.




                                                                                    Lk 1 / 5
                                                                             1-16-2839
KarS § 184 lg 5 p 2 ja §832
                         lg 1 alusel konfiskeerida Alexander Delov´ilt äravõetud sularaha
summas 175 €, mis on kantud Maksu- ja Tolliameti tagatiskontole.

Tõkend – vahistamine – kohtuotsuse jõustumisel tühistada.

KrMS § 179, § 175 alusel välja mõista Alexander Delov´ilt riigituludesse menetluskuluna:
   -   sundraha 1075 €;
   -   narkootilise aine ekspertiisi nr 15E-AN1385 kulu 168 €;
   -   DNA ekspertiisi 15E-GE1652 (Ekspertiisi käigus uuriti 9 objekti - RK lahendi 3-1-1-
       120-12 p 6.2 valguses) kulu 513 €;
   -   sõiduauto Citröen Xsara (reg.nr xxx) hoiustamise, saate ja transpordikulu 490,93 €;
   -   määratud kaitsjatele makstud tasu 550,80 €, kokku 2797,73 €.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700028335. Selgituseks märkida: menetluskulud, isiku
nimi, kriminaalasja number.
Välja mõistetud menetluskulud tasuda 12 kuu jooksul kohtuotsuse jõustumise hetkest. Kohustada
Alexander Delov´i tasuma menetluskulud 2797,73 € ositi 12 kuu jooksul alates 22.05.2016.a kuni
22.03.2017.a 233,14 € iga kuu 22-ndaks kuupäevaks ja kuupäevaks 22.04.2017.a 233,19 €. Kui
summad pole täies ulatuses tähtajaks täidetud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.


Asitõendid:
Narkootiline aine koos pakenditega on jäetud EKEI keemiaosakonda hoiule. Kohtuotsuse
jõustumisel narkootiline aine konfiskeerida ja NPALS § 7 lg 3 alusel jätta ekspertiisiasutusele
aine säilitamiseks, õppeotstarbel kasutamiseks või hävitamiseks.
KrMS § 126 lg 3 p 4 kohaselt hävitada narkootilise aine pakendid.
KrMS § 126 lg 3 p 2 kohaselt tagastada Alexander Delov´ile:
-sõiduauto Citröen Xsara Picasso (reg nr xxx), mis asub Maksu- ja Tolliameti lepingulises laos
(x OÜ laos);
-liikluskindlustuse poliis;
-rahvusvaheline kindlustuspoliis;
-Stockholmi sadama joonis;
-Euroopa kaart;
-kuivatatud kala;
-Viking Lotto ja Bingo Loto piletid;
-2 ikooni;
-hõbedane krutsifiks;
-võtmekimp 4 võtmega;
-mobiiltelefon Nokia 130 ja mobiiltelefon Samsung;
-GPS-seade Garmin ja SIM-kaardi ümbris.

                                                                                        Lk 2 / 5
                                                                                       1-16-2839

EDASIKAEBAMISKORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates otsuse avalikult teatavakstegemisest. Kriminaalmenetluse kulude hüvitamise võib
vaidlustada kohtuotsusest eraldi määruskaebuse korras 15 päeva jooksul alates päevast, mil isik
sai vaidlustavast lahendist teada või pidi teada saama. Määruskaebus tuleb esitada Pärnu
Maakohtule.

ASJAOLUD JA MENETLUSE KÄIK
Kriminaalasjas nr 15930000179 on Alexander Delov´ile esitatud süüdistus selles, et tema omandas
2015.a novembris seni kindlaks tegemata kuupäeval, kuid enne 22.11.2015.a Hollandi
Kuningriigis eeluurimisel tuvastamata isikult ebaseaduslikult suures koguses narkootilist ainet, so
1293,9 grammi kokaiini sisaldavat pulbrit. Pärast narkootilise aine omandamist paigutas
Alexander Delov narkootilise aine tema kasutuses olevasse sõidukisse Citröen Xsara Picasso
(reg.nr xxx) asuvatesse peidikutesse. Seejärel sõitis Alexander Delov oma sõidukiga Citröen Xsara
Picasso (reg.nr xxx) Hollandi Kuningriigist läbi Euroopa Liidu liikmesriikide (Saksamaa
Liitvabariik, Poola Vabariik, Leedu Vabariik ja Läti Vabariik) Eesti Vabariigi riigipiirini,
eesmärgiga toimetada narkootiline aine edasi Rootsi Kuningriiki. 22.11.2015.a kella 16.05 ajal, so
pärast Alexander Delovi piiriületust Eesti Vabariigi suunal Ikla piiripunktis Pärnumaal, suunati
Alexander Delovi kasutuses olev sõiduk tollikontrolli. Tollikontrolli käigus markeeris sõiduauto
tagaistmed narkokoer, misjärel toimetati sõiduk täiendavaks läbivaatuseks Pärnu linna x asuvasse
tolliangaari. Täiendava läbivaatuse käigus leiti Alexander Delovi sõidukist Citröen Xsara Picasso
(reg nr xxx) tagumiste istmete ja pagasiruumi alt topeltpõhi (peidik), millest leiti 2 pakendit
narkootilise aine kokaiiniga. Ühes pakendis oli 300, 4 grammi narkootilist ainet kokaiini sisaldavat
pulbrit (puhta aine, so kokaiinhüdrokloriidi sisaldus oli 84% ehk 225 grammi) ja teises pakendis
oli 993,5 grammi narkootilist ainet kokaiini sisaldavat pulbrit (puhta aine, so kokaiinhüdrokloriidi
sisaldus oli 74% ehk 657 grammi).

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.

Kokaiin kuulub narkootiliste ja psühhotroopsete ainete ning nende lähteainete seaduse § 31 lõike
1 ja § 4 lõike 15 alusel kehtestatud ja sotsiaalministri 18.mai 2005 määrusega nr 73 vastu võetud
„Narkootiliste ja psühhotroopsete ainete meditsiinilisel ja teaduslikul eesmärgil käitlemise ning
sellealase arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete teise nimekirja.

Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele. Kokaiini puhul piisab kümnele inimesele joobe tekitamiseks 0,65 grammist

                                                                                            Lk 3 / 5
                                                                                         1-16-2839
narkootilisest ainest. Seega käitles süüdistatav narkootilist ainet koguses, millest piisaks ligikaudu
13570 inimesele narkojoobe tekitamiseks.

Suures koguses narkootiliste aine käitlemisega pani Alexander Delov toime KarS § 184 lg 1
järgi kvalifitseeritava kuriteo.

Toimunud kokkuleppemenetluse läbirääkimiste käigus süüdistatav nõustus esitatud süüdistuse
sisu, kuriteo kvalifikatsiooni, tekitatud kahju laadi ja suurusega ning jõudsid kokkuleppele
prokuröri poolt kohtus nõutava karistuse liigis ja määras.

Abiprokurör Raigo Aas tegi ettepaneku Alexander Delov süüdi tunnistada KarS § 184 lg 1 järgi ja
nõuab kohtus süüdistatavale karistuseks 4 aastat ja 8 kuud vangistust. KarS § 68 lg 1 järgi lugeda
eelvangistuses viibitud aeg karistusaja hulka ning karistuse aja algust hakata lugema alates
Alexander Delovi kahtlustatavana kinnipidamisest, so alates 22.11.2015.a. Alexander Delov´ilt
võeti ära sularaha summas 175 eurot, mis on kantud Maksu- ja Tolliameti tagatiskontole.
Alexander Delovi nõusolekul ning juhindudes KarS § 184 lg 5 p-st 2, § 832 lg-st 1 konfiskeerida
antud summa.

KOHTU SEISUKOHT
Kohtuistungil süüdistatav ja tema kaitsja kinnitasid, et on kokkuleppest aru saanud ja nõustuvad
sellega. Prokurör ja kaitsja jäid sõlmitud kokkuleppe juurde. Kriminaaltoimiku materjalide alusel
ja kohtuliku arutamise põhjal tegi kohus järeldused, et kokkuleppe sõlmimine on olnud
süüdistatava tõelise tahte avaldus ja kriminaalasja menetlemisel on järgitud kokkuleppemenetluse
sätteid. Kohus tuvastas kriminaalasja menetlemisel, et tõendamiseseme asjaolud on selged ning
süüdistatav tuleb süüdi mõista vastavalt sõlmitud kokkuleppele.

Asitõendid.
Narkootiline aine koos pakenditega on jäetud EKEI keemiaosakonda hoiule. Kohtuotsuse
jõustumisel narkootiline aine konfiskeerida ja NPALS § 7 lg 3 alusel jätta ekspertiisiasutusele
aine säilitamiseks, õppeotstarbel kasutamiseks või hävitamiseks.
KrMS § 126 lg 3 p 4 kohaselt hävitada narkootilise aine pakendid.
KrMS § 126 lg 3 p 2 kohaselt tagastada Alexander Delov´ile:
-sõiduauto Citröen Xsara Picasso (reg nr xxx), mis asub Maksu- ja Tolliameti lepingulises laos
(x OÜ laos);
-liikluskindlustuse poliis;
-rahvusvaheline kindlustuspoliis;
-Stockholmi sadama joonis;
-Euroopa kaart;
-kuivatatud kala;
-Viking Lotto ja Bingo Loto piletid;
-2 ikooni;
-hõbedane krutsifiks;
-võtmekimp 4 võtmega;
-mobiiltelefon Nokia 130 ja mobiiltelefon Samsung;
-GPS-seade Garmin ja SIM-kaardi ümbris.




                                                                                             Lk 4 / 5
                                                                                    1-16-2839
Konfiskeerimine.
KarS § 184 lg 5 p 2 ja § 832 lg 1 alusel konfiskeerida Alexander Delov´ilt äravõetud sularaha
summas 175 €, mis on kantud Maksu- ja Tolliameti tagatiskontole.

Menetluskulud.
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. Süüdistatavale on selgitatud, et süüdimõistva kohtuotsusega kaasneb
menetluskulude hüvitamise kohustus. Käesolevas kriminaalasjas on menetluskuluks KrMS § 179
lg 1 p 1 kohaselt sundraha 1075 € seoses esimese astme kuriteos süüdimõistmisega. KrMS § 175
lg 1 p 3 kohaselt narkootilise aine ekspertiisi nr 15E-AN1385 kulu 168 € ja DNA ekspertiisi 15E-
GE1652 (Ekspertiisi käigus uuriti 9 objekti - RK lahendi 3-1-1-120-12 p 6.2 valguses) kulu 513 €.
KrMS § 175 lg 1 p 6 kohaselt sõiduauto Citröen Xsara (reg.nr xxx) hoiustamise, saate ja
transpordikulu 490,93 € ning KrMS § 175 lg 1 p 4 kohaselt riigi õigusabi korras määratud kaitsjale
makstud tasu 550,80 €. KrMS § 180 lg 3 alusel võimaldada Alexander Delov´il tasuda
menetluskulud summas 2797,73 € ositi 12 kuu jooksul alates 22.05.2016.a kuni 22.03.2017.a
233,14 € iga kuu 22-ndaks kuupäevaks ja kuupäevaks 22.04.2017.a 233,19 €.

/allkirjastatud digitaalselt/

Anu Tammeniit
Kohtunik




                                                                                          Lk 5 / 5
