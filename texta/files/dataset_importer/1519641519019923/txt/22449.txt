                            KOHTUOTSUS
                                  EESTI VABARIIGI NIMEL
                                        Tagaseljaotsus


Kohus                              Harju Maakohus

Kohtukoosseis                      kohtunik Merike Varusk

Otsuse tegemise aeg ja koht        29. veebruar 2016, Tallinn, Tartu mnt kohtumaja

Tsiviilasja number                 2-15-7407

Tsiviilasi                         Nordea Bank AB Eesti filiaali hagi XXXvastu võlgnevuse
                                   nõudes

Tsiviilasja hind                   62 264.03 eurot

Menetlusosalised ja nende          hageja Nordea Bank AB Eesti filiaal (registrikood 12608043,
esindajad                          asukoht Liivalaia 45, 10145 Tallinn);
                                   hageja    lepinguline    esindaja     Tuuli  XXX    (e-post:
                                   tuuli.XXX@nordea.com);
                                   kostja XXX(isikukood XXX, viibib XXX).

RESOLUTSIOON

   1. Rahuldada hagi XXXsuhtes tagaseljaotsusega.

   2. Mõista kostjalt XXXhageja Nordea Bank AB Eesti filiaali kasuks välja poolte vahel
      18.07.2008      sõlmitud      laenulepingust     nr       XXX       tulenev    võlgnevus
      62 264.03 (kuuskümmend kaks tuhat kakssada kuuskümmend neli eurot ja 03 senti) eurot,
      sh põhinõue 33 576.26 eurot, intress 4 275.20 eurot ja viivis 24 412.57 eurot.

   3. Jätta menetluskulud kostja XXX kanda. Mõista kostjalt XXX hageja Nordea Bank AB
      Eesti filiaali kasuks välja menetluskulu 1 100 (tuhat ükssada eurot) eurot.

   4. Käesolev kohtuotsus on tagatiseta viivitamata täidetav.


Edasikaebamise kord

Tsiviilkohtumenetluse seadustiku (TsMS) § 420 lg 1 kohaselt võib hageja, kelle avalduse alusel
on tehtud tagaseljaotsus või kelle avaldust kostja vastu tagaseljaotsuse tegemiseks ei rahuldata ja
                                                                                       2-15-7407

jäetakse tema hagi rahuldamata, esitada otsuse peale apellatsioonkaebuse 30 päeva jooksul, alates
otsuse kättetoimetamisest.

Kostja ei saa tagaseljaotsuse peale apellatsioonkaebust esitada, kuid võib esitada kaja. Kostjal on
õigus esitada tagaseljaotsuse peale kaja 30 päeva jooksul alates tagaseljaotsuse
kättetoimetamisest. Kaja võidakse lahendada kirjalikus menetluses, kui kaebuses ei taotleta selle
lahendamist istungil.

Kostjal on õigus esitada tagaseljaotsuse peale kaja menetluse taastamiseks Harju Maakohtule 30
päeva jooksul alates tagaseljaotsuse kättetoimetamisest, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Koos kajaga tuleb kohtule
esitada kõik asja ettevalmistamise lõpule viimiseks vajalik ning tasuda seadusega määratud
kautsjon      Rahandusministeeriumi        arvelduskontole:     aktsiaselts    Swedbank      –
EE062200221059223099; aktsiaselts SEB Pank – EE571010220229377229; aktsiaselts Nordea
Bank – EE221700017003510302; aktsiaselts Danske Bank - EE513300333522160001.

TsMS § 142 lg 2 kohaselt tasutakse kaja ja menetluse taastamise avalduse kautsjonina summa,
mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
1 500 eurot.

Kohus selgitab, et vastavalt TsMS § 187 lõikele 6 peab menetlusabi taotleja menetlusabi
taotlemise korral seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks,
mis on seotud menetlusabi taotlemisega, annab kohus sellisel juhul mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist.


Kohtu selgitused

Õigusnormid, millest kohus juhindub, on järgmised:
tsiviilkohtumenetluse seadustiku (TsMS) § 162 lg 1 kohaselt kannab hagimenetluse kulud pool,
kelle kahjuks otsus tehti.
TsMS § 163 lg 1 kohaselt hagi osalise rahuldamise korral kannavad pooled menetluskulud
võrdsetes osades, kui kohus ei jaota menetluskulusid võrdeliselt hagi rahuldamise ulatusega või
ei jäta menetluskulusid täielikult või osaliselt poolte endi kanda.
TsMS § 173 lg 1 esimese lause järgi märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita menetluse
avaldus või teistmisavaldus jäetakse menetlusse võtmata või läbi vaatamata või asja menetlus
lõpetatakse.
TsMS § 174 lg-st 1 sätestab, et menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.
TsMS 174 lg 2 kohaselt määrab maakohus menetluskulude rahalise suuruse kindlaks
kohtuotsuses või menetlust lõpetavas määruses, kui menetluskulude kindlaksmääramine ei
takista kohtuotsuse või menetlust lõpetava määruse tegemist.
TsMS § 175 lg 1 kohaselt kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud,

                                                                                                2
                                                                                           2-15-7407

mõistab kohus kulud välja põhjendatud ja vajalikus ulatuses. Lepinguline esindaja on
menetlusosalist menetluses esindav advokaat või muu esindaja TsMS §-s 218 sätestatu kohaselt.
TsMS § 407 lg 1 kohaselt võib kohus hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele kohus
on määranud vastamise tähtaja, ei ole tähtaegselt vastanud, isegi kui hagi toimetati kostjale kätte
välisriigis või kui see toimetati kätte avalikult. Sel juhul loetakse hageja esitatud faktilised väited
kostja poolt omaksvõetuks.
TsMS § 444 lg 3 järgi võib tagaseljaotsuse või hagi õigeksvõtul põhineva otsuse teha kohus
kirjeldava ja põhjendava osata.

15.05.2015 esitas hageja Nordea Bank AB Eesti filiaal Harju Maakohtule hagi XXXvastu poolte
vahel 18.07.2008 sõlmitud laenulepingust nr XXX tuleneva võlgnevuse 62 264.03 euro nõudes,
sh põhinõue 33 576.26 eurot, intress 4 275.20 eurot ja viivis 24 412.57 eurot. 08.07.2015
määrusega jättis kohus hagiavalduse käiguta. 17.07.2015 esitas hageja hagiavalduse täienduse,
millega kõrvaldas hagiavalduses esinevad puudused. 01.12.2015 võttis kohus hagiavalduse
menetlusse.

Kohus on kostjale menetlusdokumendid edastatud läbi Soome Vabariigi Justiitsministeeriumi
Soome vanglasse. Kostjale on menetlusdokumendid 22.02.2016 isiklikult allkirja vastu kätte
toimetanud. Hagiavaldusele vastamise tähtaeg oli 20 päeva. Kostja ei ole hagile tähtaegselt
vastanud.

Hagiavalduse lahendamine

Tagaseljaotsuse teeb kohus käesoleval juhul ilma kirjeldava ja põhjendava osata (TsMS § 444 lg
3). Siiski peab kohus vajalikuks märkida, et TsMS § 407 lg 6 kohaselt, kui hageja on nõus
tagaseljaotsuse tegemisega, kuid hagi ei ole hagiavalduses märgitud ulatuses ja asjaoludega
õiguslikult põhjendatud, teeb kohus otsuse, millega jätab hagi rahuldamata. Seega on kohtul
õigus jätta hagi tagaseljaotsusega ka osaliselt rahuldamata, kui hagi ei ole õiguslikult
põhjendatud.

Kohus rahuldab hagi poolte vahel 18.07.2008 sõlmitud laenulepingust nr XXX tuleneva
võlgnevuse 62 264.03 euro nõudes, sh põhinõue 33 576.26 eurot, intress 4 275.20 eurot ja viivis
24 412.57 eurot, kuna see on õiguslikult põhjendatud.

Menetluskulude jaotus ja kindlaksmääramine

Kohus leiab, et kuna hageja esitas nõude 62 264.03 euro väljamõistmiseks, mille kohus rahuldas
täies ulatuses, siis on põhjendatud jätta menetluskulud kogu ulatuses kostja kanda.

Hageja on esitanud taotluse hagiavalduselt tasutud riigilõivu 1 100 euro väljamõistmiseks. Kuna
kohus rahuldab hageja nõude täies ulatuses, siis mõistab kohus TsMS § 163 lg 1 alusel kostjalt
välja hageja menetluskulud 1 100 eurot.

Kohtule ei nähtu, et kostjal on tsiviilasjas nr 2-15-7407 tekkinud menetluskulusid, kostja ei ole
kohtule menetluskulude nimekirja esitanud, mistõttu puudub võimalus kindlaks määrata hagejalt
välja mõistetavaid kostja menetluskulusid.

TsMS § 178 lõikest 1 tulenevalt saab menetluskulude jaotuse kohta tehtud kohtulahendit
vaidlustada üksnes selle kohtulahendi peale edasi kaevates, millega menetluskulude jaotus
kindlaks määrati. Kui koos menetluskulude jaotusega määrati kindlaks hüvitatavate


                                                                                                     3
                                                                                   2-15-7407

menetluskulude suurus, saab hüvitatavate menetluskulude suurust vaidlustada selle kohtulahendi
peale edasi kaevates.




/digitaalselt allkirjastatud/
Merike Varusk
kohtunik




                                                                                            4
