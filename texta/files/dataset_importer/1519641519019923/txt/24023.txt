                        KOHTUMÄÄRUS
Kohus                                Tartu Maakohus

Määruse tegemise aeg ja koht         9. veebruar 2016.a, Võru kohtumaja

Asenduskaristuse number              4-15-3828

Kohtunik                             Marju Persidskaja

Avalduse esitaja/sissenõudja         Politsei- ja Piirivalveameti Lõuna prefektuur

Kohtutäitur                          Oksana Kutšmei

Avalduse sisu                        väärteo eest karistusena määratud rahatrahvi asendamine

Süüdlane                             Erki Kolga (isikukood 38606086518, elukoht:
                                     xxxxxxxxxxxxxxxxxxxxxxxxxxxxxxxxxxxxxxxx)

RESOLUTSIOON                         Juhindudes VTMS § 211 lg-st 3, kohus määras:

1. Jätta rahuldamata Politsei- ja Piirivalveameti Lõuna prefektuuri 21.05.2015.a avaldus
   Erki Kolgale Politsei- ja Piirivalveameti Lõuna prefektuuri 23.04.2012.a otsusega
   väärteoasjas nr 2650,12,000834 määratud rahatrahvist 50 trahviühikut, so 200 eurot
   tasumata rahatrahvi osa 39 trahviühikut, so 159,91 eurot arestiga asendamiseks.
2. Määrus saata Politsei- ja Piirivalveameti Lõuna prefektuurile, süüdlasele ja
   teadmiseks kohtutäiturile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik

Politsei- ja Piirivalveameti Lõuna prefektuur esitas 21.05.2015.a Tartu Maakohtule avalduse
süüdlasele Erki Kolgale määratud rahatrahvi asendamiseks arestiga.

Erki Kolgale määrati 23.04.2012.a PPA Lõuna prefektuuri otsusega väärteoasjas nr
2650,12,000834 rahatrahv 50 trahviühiku ulatuses, s.o 200 eurot. Otsus jõustus 09.05.2012.a.
Süüdlane rahatrahvi ei tasunud ja tema suhtes alustati täitemenetlust. 17.04.2015.a teavitas Tartu
tööpiirkonna kohtutäitur Oksana Kutšmei kohtuvälist menetlejat rahatrahvi täitmise
võimatusest. Rahatrahvi täitmise võimatuse teatest nähtuvalt ei ole rahatrahvi tasumise tähtaega
pikendatud, samuti nähtub, et võlgnikul puudub vara, millele sissenõuet pöörata. Andmebaaside
järgi on Erki Kolga määratud rahatrahvist 200 eurot veel tasumata 159,91 eurot.

Juhindudes KarS §-st 72 ja TMS §-st 201, palub avaldaja otsustada Erki Kolga osas rahatrahvi
asendamine arestiga.

08.02.2016.a teatas Lõuna prefektuuri vanemliikluspolitseinik Tarmo Tammesoo kohtule, et
Politsei- ja Piirivalveameti infosüsteemi ning andmebaaside järgi on Erki Kolga (ik
38606086518), 08.02.2016.a tasunud väärteoasjas 265012000834 Liiklusseadus § 201 lg 2 ja §
227 lg 2 järgi kvalifitseeritud rikkumiste eest temale määratud rahatrahvi 200 eurot täies
ulatuses.

Määruse põhjendused

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil
põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna süüdlane Erki Kolga on rahatrahvi tasunud, siis tuleb sissenõudja avaldus jätta
rahuldamata.


/allkirjastatud digitaalselt/
Marju Persidskaja
kohtunik




                                           2 (2)
