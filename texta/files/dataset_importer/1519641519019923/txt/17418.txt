                                                                                 1-16-3423




                               KOHTUOTSUS
                                EESTI VABARIIGI NIMEL

 Kohus                              Pärnu Maakohus

 Otsuse tegemise aeg ja koht        25. aprill 2016.a Pärnu kohtumajas

 Kriminaalasja number               1-16-3423 (16267000290)

 Kohtukoosseis                      Kohtunik Anu Tammeniit

 Kohtuistungi sekretär              Kristi Haab

 Kriminaalasi                       Raivo Laar süüdistuses KarS § 263 lg 1 p 1 järgi
                                    kokkuleppemenetluses

 Ringkonnaprokurör                  Gardi Anderson

 Süüdistatav                        RAIVO LAAR
                                    Isikukood: 38809282715; xxx
                                    varasemalt kriminaalkorras karistamata.
                                    Kahtlustatavana kinni peetud 07.04.2016 – 08.04.2016.

 RESOLUTSIOON                       Juhindudes KrMS § 248 lg 1 p 5, § 249 kohus otsustas:


Süüdi tunnistada Raivo Laar KarS § 263 lg 1 p 1 järgi ning mõista karistuseks 6 (kuus) kuud
vangistust.

KarS § 68 lg 1 alusel arvata mõistetud karistusest maha eelvangistuses viibitud aeg
07.04.2016 – 08.04.2016, so 2 (kaks) päeva. Ärakandmisele kuulub karistus 5 (viis) kuud ja
28 (kakskümmend kaheksa) päeva vangistust.

KarS § 73 lg 1 ja 3 alusel jätta mõistetud karistus tingimisi täielikult täitmisele pööramata,
kui Raivo Laar ei pane 1 (ühe) aasta pikkuse katseaja jooksul toime uut tahtlikku kuritegu.

Katseaja algust arvata alates 25.04.2016.a.


                                                                                      Lk 1 / 3
                                                                              1-16-3423
KrMS § 179, § 175 alusel välja mõista Raivo Laar´elt riigituludesse menetluskuludena:
   -   sundraha 645 €;
   -   määratud kaitsjatele makstud tasu 96 €, kokku 741 €.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700030556. Selgituseks märkida: menetluskulud, isiku
nimi, kriminaalasja number.

Välja mõistetud menetluskulud tasuda 12 kuu jooksul kohtuotsuse jõustumise hetkest. Kui
summad pole täies ulatuses tähtajaks täidetud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Asitõend:
DVD-plaat Karja 4 Pärnu Säästumarketi turvakaamera videosalvestisega – jätta KrMS § 126 lg 3
p 1 kohaselt kriminaalasja juurde.

EDASIKAEBAMISKORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates otsuse avalikult teatavakstegemisest. Kriminaalmenetluse kulude hüvitamise võib
vaidlustada kohtuotsusest eraldi määruskaebuse korras 15 päeva jooksul alates päevast, mil isik
sai vaidlustavast lahendist teada või pidi teada saama. Määruskaebus tuleb esitada Pärnu
Maakohtule.

ASJAOLUD JA MENETLUSE KÄIK
Kriminaalasjas nr 16267000290 on Raivo Laar´ele esitatud süüdistus selles, et tema käitus
avalikus kohas teisi isikuid häirival ja ohtu seadval viisil, rikkudes KorS §-s 55 sätestatud avalikus
kohas käitumise üldnõudeid, ja nimelt olles alkoholijoobes, ründas 07.04.2016 kella 19.17 paiku
Pärnu linnas Karja tn 4 Säästumarketis kassade läheduses eelnevalt tekkinud konflikti käigus
alkoholijoobes I L, lüües ühe korra I Lle rusikaga kõhu piirkonda, mille tagajärjel kukkus I L pikali
ning seejärel lõi Raivo Laar jalgadega 4-5 korda, eeluurimisega täpselt tuvastamata arv kordi, I
Lle pähe, vasaku silma piirkonda, tekitades I Lle füüsilist valu ja tervisekahjustused - marrastuse
ja peapõrutuse.

Oma sellise tegevusega pani Raivo Laar toime KarS § 263 lg 1 p 1 järgi kvalifitseeritava kuriteo,
so avalikus kohas käitumise üldnõuete rikkumise, mis on toime pandud vägivallaga.




                                                                                             Lk 2 / 3
                                                                                1-16-3423
Toimunud kokkuleppemenetluse läbirääkimiste käigus süüdistatav nõustus esitatud süüdistuse
sisu, kuriteo kvalifikatsiooni, tekitatud kahju laadi ja suurusega ning jõudsid kokkuleppele
prokuröri poolt kohtus nõutava karistuse liigis ja määras.

Ringkonnaprokurör Gardi Anderson tegi ettepaneku Raivo Laar süüdi tunnistada KarS § 263 lg 1
p 1 järgi ja nõuab kohtus süüdistatavale karistuseks 6 kuud vangistust. KarS § 68 lg 1 alusel arvata
eelvangistuses viibitud aeg 07.04.2016 – 08.04.2016, so 2 päeva karistusaja hulka, lugedes
kandmata karistuseks 5 kuud ja 28 päeva vangistust. KarS § 73 lg 1 ja 3 alusel jätta vangistus 5
kuud ja 28 päeva tingimuslikult täitmisele pööramata, kui Raivo Laar ei pane 1-aastase katseaja
jooksul toime uut tahtlikku kuritegu.

KOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustus sellega. Prokurör jäi
sõlmitud kokkuleppe juurde. Kriminaaltoimiku materjalide alusel ja kohtuliku arutamise põhjal
tegi kohus järeldused, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud kokkuleppemenetluse sätteid. Kohus tuvastas
kriminaalasja menetlemisel, et tõendamiseseme asjaolud on selged ning süüdistatav tuleb süüdi
mõista vastavalt sõlmitud kokkuleppele.

Asitõend.
DVD-plaat Karja 4 Pärnu Säästumarketi turvakaamera videosalvestisega – jätta KrMS § 126 lg 3
p 1 kohaselt kriminaalasja juurde.

Menetluskulud.
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. Süüdistatavale on selgitatud, et süüdimõistva kohtuotsusega kaasneb
menetluskulude hüvitamise kohustus. Käesolevas kriminaalasjas on menetluskuluks KrMS § 179
lg 1 p 2 kohaselt sundraha 645 € seoses teise astme kuriteos süüdimõistmisega ning KrMS § 175
lg 1 p 4 kohaselt riigi õigusabi korras määratud kaitsjale makstud tasu 96 €, kokku 741 €. KrMS §
180 lg 3 alusel võimaldada Raivo Laar´el tasuda menetluskulu summas 741 € ositi 12 kuu jooksul.

/allkirjastatud digitaalselt/

Anu Tammeniit
Kohtunik




                                                                                           Lk 3 / 3
