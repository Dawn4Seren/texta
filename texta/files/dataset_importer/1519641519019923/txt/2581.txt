                                                                  Tsiviilasi nr: 2-16-4742




                               KOHTUMÄÄRUS

Kohus                           Tallinna Ringkonnakohus, tsiviilkolleegium

Tsiviilasja number              2-16-4742

Määruse tegemise aeg ja koht    17.11.2016, Tallinn

Kohtukoosseis                   Eesistuja Indrek Parrest, liikmed Krista Kirspuu ja Margo
                                Klaar
Kohtuasi                        Danske Bank A/S (Danske Bank A/S Eesti filiaali
                                kaudu) hagi VO ja TE vastu võlgnevuse
                                väljamõistmiseks
Vaidlustatud kohtulahend        Harju Maakohtu 26.04.2016 määrus

Kaebuse esitaja ja kaebuse Danske Bank A/S (Eesti filiaali kaudu) määruskaebus
liik
Menetlusosalised ja nende Hageja: Danske Bank A/S Eesti filiaali kaudu (registrikood
esindajad                  11488826), lepinguline esindaja Krista Arraste
                           Kostja 1: VO (isikukood XXXXXXXXXXX) Kostja 2: TE
                           (isikukood XXXXXXXXXXX)
Menetluse liik             Kirjalik menetlus

Resolutsioon:
   1. Harju Maakohtu 26.04.2016 määrus tühistada ning saata tsiviilasi hagiavalduse
      (kõrvalnõude osas) uueks menetlusse võtmise otsustamiseks tagasi samale
      maakohtule.
   2. Danske Bank A/S (Eesti filiaali kaudu) määruskaebus rahuldada.
   3. Määruse peale ei saa Riigikohtule määruskaebust esitada (tsiviilkohtumenetluse
      seadustiku (TsMS) § 372 lg 5, § 463 lg 2).

Asjaolud
   1. Danske Bank A/S (Danske Bank A/S Eesti filiaali kaudu, edaspidi: hageja) esitas
       24.03.2016 Harju Maakohtule hagi VO (kostja 1) ja TE (kostja 2) vastu
       põhivõlgnevuse 28 735,35 euro, sissenõutavaks muutunud viivise 15 669,09 euro ja
       edasiulatuva viivise saamiseks.

   2. Maakohus jättis 05.04.2016 määrusega hagiavalduse käiguta ning palus hagejal
      täpsustada hageja põhinõude ja kõrvalnõude kujunemist. Maakohus märkis, et



                                                                                     1(4)
                                                                     Tsiviilasi nr: 2-16-4742

       viivisearvestusest peab nähtuma, milliselt summalt, millisel ajaperioodil, kui mitme
       päeva eest, millises määras ja missuguses summas on viivist arvestatud.

   3. Hageja esitas 14.04.2016 puuduste kõrvaldamise avalduse, milles selgitas põhinõude
      kujunemist. Viivise osas märkis hageja, et viivisenõue on esitatud kostja 1 ja kostja 2
      vastu solidaarselt perioodi 13.06.2011-10.11.2015 eest summas 15 669,06 eurot.
      Hagiavalduse lisast nr 12 nähtub viivisenõude kujunemine, veerust “põhiosa võlg”
      tasumisega viivitamine nähtub veerust “päevad” ehk mitu päeva on vastava põhiosa
      makse tasumisega viivitatud, veerust “viivis 1 päev” nähtub viivise maksumus ühe
      tasumisega viivitatud päeva kohta lähtudes võlaõigusseaduse (VÕS) § 113 lg-s 1
      sätestatud viivise määrast.

Maakohtu määrus
  4. Harju Maakohus keeldus 26.04.2016 määrusega kõrvalnõuete osas hagiavalduse
     menetlusse võtmisest.

   5. Määruse põhjenduste kohaselt on hageja kohustuseks selgitada oma nõude arvestust ja
      koosseisu. Hageja nõue peab olema jälgitav ja asjaolud kirjeldatud hagiavalduses.
      Lisade eesmärk on tõendada hagis kirjeldatut, mitte luua uusi, hagis kirjeldamata
      asjaolusid. Maakohtu hinnangul pole lisast nr 12 võimalik aru saada, kuidas on viivis
      kujunenud. Viivitatud päevade arv on, vaatamata sellele, et arved pärinevad 2011.
      aastat alates, läbivalt ca 30 päeva ja sekka ka 4, 181 või 313 päeva. Samas pole
      võimalik aru saada, millisest kuupäevast millise kuupäevani on päevi loetud ja miks.
      Vahepealset tasumist tabelist ei nähtu. Kuna VÕS § 113 lg-s 1 sätestatud viivisemäär
      muutub       iga   poole      aasta   järel   ning      sõltub   Euroopa     Keskpanga
      põhirefinantseerimisoperatsioonidele kohaldatavast viimasest intressimäärast, siis ei
      ole tabelist nähtav, millisel ajavahemikul millist viivisemäära on rakendatud.

   6. Hageja ei kõrvaldanud kohtu poolt määratud tähtpäevaks hagiavalduses viivise
      arvestusega seonduvaid puudusi. Seetõttu ei vasta 24.03.2016 hagi kõrvalnõuete osas
      TsMS-is sätestatud hagiavaldusele ettenähtud nõuetele. Maakohus keeldus
      hagiavaldust kõrvalnõuete osas menetlusse võtmisest TsMS § 3401 lg 2 ning § 371 lg
      1 p 9 alusel. TsMS § 2 mõttega ei ole kooskõlas kohtu poolt ebaselge nõude
      menetlemine.

Määruskaebus
  7. Hageja esitas maakohtu määruse peale 17.05.2016 määruskaebuse, paludes maakohtu
     määrus tühistada ja saata tsiviilasi tagasi maakohtule hagiavalduse (kõrvalnõuete osas)
     uueks menetlusse võtmise otsustamiseks.

   8. Maakohus on hagiavalduse lisa 12 viivise nõude kujunemise kohta analüüsinud ja
      hinnanud pealiskaudselt, mis on kaasa toonud ebaõige kohtulahendi.

   9. Hagiavalduse lisas 12 nähtuvad laekumised veerus „laekus”, s.t intressimakse
      laekumine lähtub veerule „intress” järgnevast veerust „laekus” ja veerule „põhiosa”
      järgnevast veerust „laekus”. Näiteks lisa 12 esimese rea kohaselt kohustus laenusaaja
      tasuma 12.01.2011 intressimakse 157,20 eurot. Laenusaaja tasus 12.01.2011
      intressimakse osaliselt 17.01.2011 (s.o lisa 12 teine rida) summas 33,07 eurot, s.t
      laenusaaja tasus viivitusega 17.01.2011, s.o viivitatud päevi veerus „päevad” kokku 5
      päeva. Sellel põhimõttel on hageja kajastanud laenulepingu alusel tasumisele kuuluvad


                                                                                        2(4)
                                                                      Tsiviilasi nr: 2-16-4742

      põhiosa- ja intressimaksed vastavalt tasumise tähtpäevadele, laenulepingu alusel
      viivitusega tasutud (osaliselt, st põhiosa- ja intressimakse ei ole tasutud täielikult)
      põhiosa- ja intressimaksed, millelt on veerus „päevad” välja toodud vastava makse
      tasumisega viivitatud päevade arv ning juhul, kui kahe järjestikuse põhiosa- ja
      intressimakse vahel ei ole laenusaaja poolt põhiosa- ja intressimakse katteks laekumist
      toimunud on veerus „päevad” kajastatud kahe järjestikuse maksegraafiku järgsete
      maksete tasumisega viivitatud päevade arv. Märgitud viisil on hageja hagiavalduse
      lisas 12 kajastanud kõik laenulepingu maksegraafiku järgsed põhiosa- ja
      intressimaksed, mis laenusaaja kohustus laenulepingu alusel hagejale tasuma,
      laenusaaja poolt tasutud põhiosa- ja intressimaksed ning laenusaaja poolt põhiosa- ja
      intressi maksete tasumisega viivitatud päevade arv kuni laenulepingu ülesütlemiseni
      21.11.2011, millest alates muutus laenulepingust tulenev kogunõue sissenõutavaks.
      Hagiavalduse lisa 12 rida 21.11.2011 märgitut ka kajastab (sissenõutavaks muutunud
      intressi nõue summas 1702,77 eurot ja põhinõue 51 880,77 eurot).

Menetluse edasine käik
  10. Maakohus jättis määruskaebuse rahuldamata ning edastas selle lahendamiseks
      Tallinna Ringkonnakohtule.

Määruse põhjendused
  11. Ringkonnakohus, tutvunud määruskaebuse ja tsiviilasja materjalidega, leiab, et
      maakohtu määrus tuleb tühistada. Tsiviilasi tuleb saata hagiavalduse (kõrvalnõude
      osas) uueks menetlusse võtmise otsustamiseks tagasi samale maakohtule.
      Määruskaebus rahuldatakse (TsMS § 657 lg 1 p 3 ja § 659).

   12. Vaidlustatud määrusest nähtuvalt on maakohus keeldunud hagi menetlusse võtmisest
       kõrvalnõuete osas põhjendustel, et hageja pole kõrvaldanud puudusi, millele
       maakohus hageja tähelepanu juhtis ning andis tähtaja nende kõrvaldamiseks. Hageja
       nõue polnud maakohtu hinnangul selge ja ebaselgus väljendus eelkõige viivisenõude
       kujunemises. Kolleegium nõustub maakohtuga, et hagiavaldus peab vastama seadusest
       tulenevatele nõuetele ning kooskõlas TsMS §-ga 371 võib avalduse menetlusse
       võtmisest seaduses nimetatud juhtudel keelduda. Samuti nõustub kolleegium
       maakohtu arvamusega, et maakohtule esitatud kujul polnud viivisenõude kujunemine,
       ilma täiendavate selgitusteta, mõistetav. Hagiavalduse lisas nr 12 (tl 71-72, edaspidi
       ka: tabel) oli küll märgitud viivitatud päevade arv, iga päeva eest tasumisele kuuluva
       viivise suurus ning viivise võlgnevus, kuid sellest tabelist ei nähtunud, nagu maakohus
       korrektselt osundas, millise viivisemäära järgi on hageja viivist arvestanud. Ilma
       täiendavate selgitusteta polnud arusaadav ka viivitatud päevade arvestus (ehk mis
       päevast mis päevani on viivist arvestatud) veerus „päevad“. Selgituse, kuidas tabel on
       koostatud, esitas hageja alles määruskaebuses ning see, mis põhimõtete alusel on tabel
       koostatud, tabelist endast ei ilmnenud. Seega on määruskaebuses sisalduvad etteheited
       maakohtu pealiskaudsusele alusetud. Hagiavalduse menetlusse võtmisel ei hinda
       maakohus tõendeid sisuliselt, vaid kontrollib, kas hagi on esitatud seaduses sätestatud
       tingimusi järgides. Nagu maakohus korrektselt märkis, ei toetaks ebaselge nõude
       menetlemine TsMS §-s 2 sätestatud eesmärkide realiseerumist. Tuleb mh arvestada, et
       hagi ese peab olema üheselt mõistetav mitte ainult kohtule vaid ka vastaspoolele, sest
       ebaselge nõude vastu pole isikul võimalik end kaitsta. Ei kohus ega vastaspool ei saa
       eeldada nõude kujunemist, vaid hagiavaldusest peab see selgelt ja üheselt mõistetavalt
       nähtuma (TsMS § 363 lg 1 p-d 1-3).



                                                                                         3(4)
                                                                       Tsiviilasi nr: 2-16-4742

13. TsMS § 662 lg 3 järgi võib menetlusosaline määruskaebuse põhjendamiseks esitada
    uusi asjaolusid ja tõendeid. Määruskaebus maakohtu määrusele esitatakse TsMS § 661
    lg-st 1 tulenevalt ringkonnakohtule maakohtu kaudu ning TsMS § 663 lg 4 annab
    maakohtule õiguse kaebus ise määrusega ka rahuldada, kui kohus leiab, et kaebus on
    põhjendatud. Määruskaebuses on hageja kolleegiumi hinnangul arusaadavalt
    selgitanud, kuidas tuleb hagiavalduse lisa 12 mõista (st mis põhimõtetel on hageja
    tabeli koostanud ning kuidas on kujunenud päevade arv tulbas „päevad“). Seetõttu
    polnud määruskaebuse lahendamise seisuga põhjendatud keelduda TsMS § 371 lg 1 p
    9 alusel hagiavalduse (kõrvalnõuete osas) menetlusse võtmisest. Maakohus pole
    määruskaebuse lahendamisel sellele piisavalt tähelepanu pööranud. Asjaolu, et
    viivisearvestus sisaldub hagiavalduse lisas ja mitte hagiavalduses endas, ei kujuta
    endast kolleegiumi hinnangul TsMS § 363 lg 1 p-des 1-3 sätestatu rikkumist ning ei
    ole aluseks hagi menetlusse võtmisest keeldumisele, sest see ei takista hagiavalduse
    menetlemist. Eelmärgitust tulenevalt tühistab ringkonnakohus maakohtu vaidlustatud
    määruse ja saadab tsiviilasja hagiavalduse kõrvalnõuete osas uueks menetlusse
    võtmise otsustamiseks tagasi samale maakohtule.

14. Ringkonnakohus lisab, et senist kohtupraktikat arvestades saanuks maakohus nõude
    ebaselguse tõttu keelduda hagi menetlusse võtmisest TsMS § 371 lg 2 p 2 alusel, mitte
    TsMS § 371 lg 1 p 9 alusel.

15. Kolleegium juhib nii maakohtu kui ka hageja tähelepanu sellele, et hagiavalduse lisa
    12 veerus „viivis“ pole viivisearvestus ilmselt osaliselt õiguslikult põhjendatud –
    hageja on kas eksinud nn seadusjärgse viivisemäära (VÕS § 113 lg 1 teine lause)
    arvestamisel või ümardanud viivist ebatäpselt (kostjate kahjuks). Tegemist ei ole
    puudusega, mis iseenesest takistab kõrvalnõuete osas hagiavalduse menetlemist.
    Samas võib see anda aluse viivisenõude osaliseks rahuldamata jätmiseks.

16. Kuivõrd ringkonnakohus tühistab maakohtu määruse, toimub menetluskulude rahalise
    suuruse kindlaksmääramine tervikuna maakohtus TsMS § 174 lg-s 4 sätestatud korras,
    s.o pärast kohtuotsuse või menetlust lõpetava määruse jõustumist (vt ka Riigikohtu
    20.04.2016 otsus tsiviilasjas nr 3-2-1-142-15, p-d 21-22).


(allkirjastatud digitaalselt)   (allkirjastatud digitaalselt)   (allkirjastatud digitaalselt)
        Indrek Parrest                  Krista Kirspuu                  Margo Klaar




                                                                                                4(4)
