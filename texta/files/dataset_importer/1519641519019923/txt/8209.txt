                            KOHTUMÄÄRUS


Kohus                           Viru Maakohus

Määruse aeg ja koht             31. august 2016, Rakvere kohtumaja

Kohtuasja number                1-16-2284

Kohtunik                        Kristel Vedro

Kohtuasi                        Viru Vangla materjalid Anatoli Bahtijarovi
                                vangistusest tingimisi enne tähtaega vabastamiseks

                                ANATOLI BAHTIJAROV (isikukood 38003202214),
Süüdimõistetu
                                kannab karistust Viru Vanglas.
                                Karistuse kandmise algus 28.10.2014- lõpp 19.09.2016.

Kirjalik menetlus

Kohtumääruse õiguslik alus      KarS § 76; KrMS § 426, § 383, § 384 ja § 387, § 408.

RESOLUTSIOON


Jätta Viru Vangla materjalid Anatoli Bahtijarovi vangistusest tingimisi enne tähtaega
vabastamiseks läbi vaatamata.

Edasikaebe kord

Kohtumäärusele peale on õigus esitada määruskaebus 15 päeva jooksul, alates päevast,
mil isik sai vaidlustatavast kohtumäärusest teada või pidi teada saama.

Asjaolud
1. Viru Vangla esitas 17.06.2016 Viru Maakohtule materjalid kinnipeetava Anatoli
Bahtijarovi vangistusest tingimisi enne tähtaega vabastamiseks.

2. Anatoli Bahtijarov tunnistati süüdi Viru Maakohtu 06.04.2016 kohtuotsusega KarS § 199
lg 2 p 4,8 järgi ning karistuseks mõisteti 6 kuud vangistust, KarS § 65 lg 1, 64 lg 2 alusel
mõisteti liitkaristus lugedes kergem karistus kaetuks raskemaga ehk Viru Maakohtu
05.02.2015 kohtuotsusega, mille alusel mõisteti Anatoli Bahtijarovile karistuseks 1 aasta 10
kuud 22 päeva vangistust ja rahaline karistus 50 päevamäära ulatuses ehk summas 160 eurot.

                                                                                          1
Karistuse kandmise alguseks loeti 28.10.2014- lõpuks on 19.09.2016..
30.08.2016 kohtuistungil teatas Anatoli Bahtijarov, et ta ei soovi ennetähtaegselt vabaneda ja
palus jätta Viru Vangla taotlus läbi vaatamata.


Kohtumääruse põhjendused
3. Kohus, tutvunud asja materjalidega leidis, et Viru Vangla materjalid Anatoli Bahtijarovi
vangistusest tingimisi enne tähtaega vabastamiseks, tuleb jätta läbi vaatamata.
KrMS § 426 lg 1 kohaselt võib karistuse täitmise asukoha järgse maakohtu täitmiskohtunik
pärast süüdimõistetu poolt karistusseadustiku §-s 76 või 77 sätestatud karistusaja ärakandmist
vabastada süüdimõistetu vangistusest tingimisi enne tähtaja lõppemist.

Kohus leiab, et kuna süüdimõistetud isik on ise esitanud soovi Viru Vangla taotluse
läbivaatamata jätmiseks, siis tuleb süüdimõistetu taotlus rahuldada ja jätta Viru Vangla
materjalid Anatoli Bahtijarovi vangistusest tingimisi enne tähtaega vabastamiseks läbi
vaatamata.
Vastavalt KrMS § 384 lg 1 maakohtu määruse peale määruskaebuse esitamise õigus on
kohtumenetluse pooltel, samuti menetlusvälisel isikul, kui kohtumäärusega on piiratud tema
õigusi või seaduslikke huve.
KrMS § 408 lg 1 kohtuotsus või -määrus jõustub, kui seda ei saa enam vaidlustada muul viisil
kui teistmismenetluses.
Vastavalt KrMS § 387 lg 1 esitatakse määruskaebus 15 päeva jooksul, alates päevast, mil isik
sai vaidlustatavast kohtumäärusest teada või pidi teada saama. vaidlustatava kohtumääruse
teinud kohtule, kui käesoleva paragrahvi lõikes 2 ei ole sätestatud teisiti.
Puudutatud isikutel on õigus määrusele 15 päeva jooksul edasi kaevata.

(allkirjastatud digitaalselt)
Kristel Vedro
kohtunik




                                                                                            2
