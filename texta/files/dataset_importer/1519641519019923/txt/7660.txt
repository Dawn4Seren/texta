                         KOHTUMÄÄRUS

Kohtuasja number                2-16-114090

Määruse tegemise aeg ja koht    07. september 2016. a, Jõhvi

Kohus                           Viru Maakohus

Kohtunik                        Piret Raik

Kohtuasi                        Omega Invest OÜ hagi I. S. vastu võlgnevuse nõudes

Menetlustoiming                 Menetluse lõpetamine
Kohtuistungi toimumise aeg      Kirjalik menetlus

Menetlusosalised                Hageja:             Omega Invest OÜ (RK 10866568 asukoht:
                                                    Mustamäe tee 16, 10617 Tallinn)

                                Hageja esindaja: Anne-Liis Veski (OK Incure OÜ, e-post:
                                                 anne-liis.veski@okincure.ee)

                                Kostja:             I. S. (IK xxx, kinnipeetav xxx)




RESOLUTSIOON

1.    Lõpetada menetlus Omega Invest OÜ hagis I. S. vastu võlgnevuse nõudes, kuna
hageja on hagist loobunud ja kohus võtab loobumise vastu.

2.      Menetluskulud jätta hageja kanda.

3.     Tagastada OK Incure OÜ-le (arveldusarve nr EE422200221045023300 AS-s
Swedbank) pool (½) 01.07.2016.a ja 04.08.2016.a Rahandusministeeriumi kontole
tasutud riigilõivust summas 50 (viiskümmend) eurot.

4.      Kohtumäärus saata menetlusosalistele.



EDASIKAEBAMISE KORD


                                                                                      1
Määruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul kohtumääruse kättesaamise päevale järgnevast päevast arvates.


ASJAOLUD

1. Omega Invest OÜ esitas Viru Maakohtule hagi I. S. vastu võlgnevuse 432, 30 euro nõudes.
Kohus võttis 09.08.2016 määrusega hagi menetlusse ja andis kostjale 14 päeva tähtaja vastuse
esitamiseks. Kostja esitas vastuse 26.08.2016.

2. Hageja esitas 06.09.2016.a kohtule avalduse hagist loobumiseks ja menetluse lõpetamiseks
ning taotluse poole riigilõivu tagastamiseks.


KOHTUMÄÄRUSE PÕHJENDUSED

3.   Kohus võtab hagist loobumise vastu ja lõpetab tsiviilasja menetluse.

4. Vastavalt tsiviilkohtumenetluse seadustiku (TsMS) § 428 lg 1 p 3 lõpetab kohus menetluse
otsust tegemata, kui hageja on hagist loobunud.
Loobuda on võimalik kuni asja kohta tehtud lahendi jõustumiseni, esitades selleks avalduse
(TsMS § 429 lg 1).
Hageja esitas 06.09.2016.a, kohtule hagist loobumise avalduse.
Avalduse kohaselt loobub ta kõigist käesolevas tsiviilasjas esitatud nõuetest kostja vastu ja palub
poole tasutud riigilõivu tagastamist.

5. Kohus selgitab hagist loobumise õiguslikke tagajärgi.
Kooskõlas TsMS § 432, kui menetlus on lõpetatud, ei saa hageja uuesti pöörduda kohtusse
hagiga sama kostja vastu vaidluses samal alusel sama hagieseme üle.
Kui menetlus on lõpetatud hagist loobumise tõttu, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.

6. Vastavalt TsMS § 150 lg 2 p 2 ja lg 4 tagastatakse pool menetluses tasutud riigilõivu, kui
hageja loobub hagist selle menetlusosalise avalduse alusel, kes riigilõivu tasus või kelle eest lõiv
tasuti.
OK Incure OÜ on tasunud Omega Invest OÜ maksekäsu kiirmenetluse avalduselt riigilõivu
45 eurot ja hagi esitamise eest täiendavalt riigilõivu 55 eurot, kokku 100 eurot. Kohus
rahuldab taotluse ja tagastab OK Incure OÜ-le pool menetluses tasutud riigilõivust summas
50 eurot.

7. Menetluskulud jäävad TsMS § 168 lg 4 alusel hageja kanda.


/ allkirjastatud digitaalselt /

Piret Raik
Kohtunik



                                                                                               2
