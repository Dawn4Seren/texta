                                                                             Kriminaalasi 1-16-4317




                                KOHTUOTSUS
                                    EESTI VABARIIGI NIMEL

 Kohus                               Harju Maakohus

 Otsuse tegemise aeg ja koht         03. juunil 2016.a. Tallinn (Liivalaia kohtumaja)

 Kriminaalasja number                1-16-4317

 Kohtukoosseis                       Kohtunik Piret Liivo

 Kohtuistungi sekretär               Terje Liebert

 Kriminaalasi                        Enriko Kasemaa süüdistuses KarS § 424 järgi

 Prokurör                            Ilona Ladokha

 Süüdistatav                         Enriko Kasemaa, isikukood: 36210172738, Eesti kodanik,
                                     keskharidusega, emakeel eesti keel, elukoht XXX, ei tööta,
                                     varem kriminaalkorras karistatud korduvalt, viimati 12.06.2012
                                     Harju Maakohtu otsusega KarS § 199 lg 2 p 4 järgi vangistusega
                                     (liitkaristus) 2 aastat 8 kuud 4 päeva, millest 6 kuud kuulus
                                     koheselt ärakandmisele ning ülejäänud 2 aastat 2 kuud 4 päeva
                                     jäeti tingimuslikult täitmisele pööramata katseaja ja
                                     kontrollnõuetega 3 aastat. Tõkend – ei kohaldatud

 Menetluse liik                      Kokkuleppemenetlus

 RESOLUTSIOON

Süüdi tunnistada Enriko Kasemaa KarS § 424 järgi ja mõista talle karistuseks vangistus 10 kuud.

Vastavalt KarS § 74 lg 1 ja 3 vangistust 10 kuud täielikult ei pöörata täitmisele, kui Enriko Kasemaa
1-aastase katseaja jooksul ei pane toime uut kuritegu ja täidab KarS § 75 lg.1 sätestatud
käitumiskontrolli nõudeid Tallinna vangla Harju kriminaalhooldusosakonna juhataja poolt määratud
kriminaalhooldaja järelevalve all:
    1) elab kohtu määratud alalises elukohas XXX;
    2) ilmub kriminaalhooldaja määratud ajavahemike järel kriminaalhooldusosakonda
       registreerimisele;
    3) allub kriminaalhooldaja kontrollile oma elukohas ning esitama talle andmeid oma kohustuste
       täitmise ja elatusvahendite kohta;
    4) saab kriminaalhooldusametnikult eelneva loa elukohast lahkumiseks Eesti territooriumi piires
       kauemaks kui viieteistkümneks päevaks;
   5) saab kriminaalhooldusametnikult eelneva loa elu-, töö- või õppimiskoha vahetamiseks;
   6) saab kriminaalhooldusametnikult eelneva loa Eesti territooriumilt lahkumiseks ja väljaspool
       Eesti territooriumi viibimiseks.
KarS § 75 lg 2 p 2 alusel kohustada Enriko Kasemaad mitte tarvitama käitumiskontrolli ajal alkoholi.

Katseaja algust arvestada kohtuotsuse kuulutamise päevast, s.o 03.06.2016.a.

KarS § 50 lg 1 p 1 alusel võtta lisakaristusena Enriko Kasemaalt ära mootorsõiduki juhtimise õigus 3
(kolmeks) kuuks.

LS § 127 alusel on Enriko Kasemaa kohustatud viie tööpäeva jooksul otsuse jõustumisest arvates
loovutama juhiloa Maanteeametile.

Menetluskulud:

KrMS § 173; § 175 ja § 179 lg.1 p.2 alusel välja mõista riigituludesse Enriko Kasemaalt
menetluskuluna II astme kuriteos süüdimõistva kohtuotsusega kaasnev sundraha 645 eurot, määratud
kaitsja tasu 96 eurot, ekspertiisikulud (joobe tuvastamise kulud) 38 eurot.

Menetluskulusid on võimalik vabatahtlikult tasuda 12 kuu jooksul vähemalt 64,92 eurot kuus (ja ühel
kuul 64,88 eurot) kohtuotsuse jõustumisest Maksu- ja Tolliameti arveldusarvele
EE351010052031000004          SEB        pangas,       EE502200221014193355           Swedbankis,
EE873300333499990003 Danske Bankis või EE401700017002872300 Nordea pangas.
Menetluskulude tasumisel tuleb maksekorralduse selgitusse märkida „Nimi, kriminaalasja number,
menetluskulud“.

KrMS § 159 lg 3 alusel edastatakse makseinfo kriminaalmenetluse kulude tasumiseks vajalike
andmete, sh viitenumbritega Enriko Kasemaale kohtuotsusest eraldi tema poolt avaldatud elukoha või
e-posti aadressile. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

 Edasikaebamise kord
Otsuse peale on õigus esitada apellatsioon Tallinna Ringkonnakohtule Harju Maakohtu kaudu seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti kvalifitseeritud
või kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb otsuse teinud kohtule kirjalikult teatada 7 päeva jooksul.
Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast.

Kohtuotsuses ettenähtud kriminaalmenetluse kulude hüvitamist on võimalik vaidlustada
määruskaebuse lahendamise menetluses. Määruskaebus esitatakse 15 päeva jooksul, alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik:

Enriko Kasemaad süüdistatakse alljärgneva kuriteo toimepanemises.



                                              -2-
31.12.2015 kella 00:05 ajal Tallinnas, Sütiste tee 19A maja juures juhtis Enriko Kasemaa tahtlikult
mootorsõidukit Mercedes-Benz ML 270 CDI, reg.märk XXX, olles joobeseisundis. Eesti
Kohtuekspertiisi Instituudi poolt teostatud uuringu kohaselt tuvastati Enriko Kasemaa ühes grammis
veres 2,24 mg alkoholi, laiendmääramatus ±0,06 mg/g, lõplik tulemus 2,18 mg/g (uuringuakt nr
3106T). Sellega rikkus Enriko Kasemaa liiklusseaduse § 69 lg 1 ja korrakaitseseaduse § 36 lg 1,
millised sätestavad, et juht ei tohi olla joobeseisundis ning et joobeseisund on alkoholi, narkootilise
või psühhotroopse aine või muu joovastava aine tarvitamisest põhjustatud terviseseisund, mis avaldub
väliselt tajutavates häiritud või muutunud kehalistes või psüühilistes funktsioonides ja reaktsioonides.
Samuti rikkus Enriko Kasemaa liiklusseaduse § 69 lg 2 p 1, mille kohaselt loetakse alkoholijoobes
olevaks mootorsõidukijuht, trammijuht ja maastikusõidukijuht, kelle ühes grammis veres on vähemalt
1,50 milligrammi alkoholi või tema väljahingatavas õhus on alkoholi 0,75 milligrammi ühe liitri kohta
või rohkem.

Seega pani Enriko Kasemaa toime mootorsõiduki juhtimise joobeseisundis, s.o KarS § 424 järgi
kvalifitseeritava kuriteo.

Kuriteoga tekitatud kahju laad ja suurus:
Varalist kahju ei põhjustatud.

Karistuse liik ja määr:

Süüdistatav Enriko Kasemaa, süüdistatava kaitsja ja prokurör sõlmisid kokkuleppe, mille kohaselt
prokurör taotleb kohtus Enriko Kasemaa süüdi tunnistada KarS § 424 järgi ja karistada teda 10-kuulise
vangistusega, mis jätta KarS § 74 lg 1 alusel täitmisele pööramata, kui Enriko Kasemaa ei pane 1-
aastase katseaja jooksul toime uut kuritegu ja täidab KarS § 75 sätestatud kontrollnõudeid ja KarS §
75 lg 2 p 2 sätestatud lisakohustust. KarS § 50 lg 1 p 1 alusel kohaldada süüdistatava suhtes
lisakaristusena sõiduki juhtimise õiguse äravõtmist 3 kuuks.

Kohtuistungil jäi süüdistatav Enriko Kasemaa sõlmitud kokkuleppe juurde.

Toimunud kokkuleppemenetluse läbirääkimiste käigus süüdistatav nõustus esitatud süüdistuse sisu,
kuriteo kvalifikatsiooni, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Samuti on talle selgitatud, et süüdimõistva kohtuotsuse korral
on tal kohustus tasuda riigituludesse menetlukulud – sundraha, määratud kaitsja tasu, ekspertiisikulud.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta ja prokuröri arvamused kokkuleppe kohta ning veendunud selles, et
menetlusosalised jäävad kokkuleppe juurde, asub seisukohale, et süüdistatav on kokkuleppest aru
saanud ja sellega nõustunud ning kokkulepet sõlmides on süüdistatav väljendanud oma tõelist tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe on
sõlmitud kriminaalmenetluse sätteid järgides. Eeltoodu alusel Enriko Kasemaa tuleb süüdi tunnistada
KarS § 424 järgi ning talle tuleb mõista karistus sõlmitud kokkuleppe kohaselt. Enriko Kasemaalt
kuulub välja mõistmisele sundraha summas 645 eurot, määratud kaitsja tasu 96 eurot, ekspertiisikulu
38 eurot.

Kohus juhindub KrMS § 180 lg.1; § 189 lg.3; § 248 – 249; § 306; §310; § 311, § 313 sätetest.

Piret Liivo
Kohtunik
/Allkirjastatud digitaalselt/

                                              -3-
