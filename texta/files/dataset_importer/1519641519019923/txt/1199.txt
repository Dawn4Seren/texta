                          KOHTUOTSUS
                              EESTI VABARIIGI NIMEL
                                    Tagaseljaotsus

Kohus                              Tartu Maakohus
Kohtunik                           Heiki Kolk

Otsuse avalikult teatavaks         08.detsembril 2016, Võru kohtumaja
tegemise aeg ja koht
Tsiviilasja number                 2-16-16455
Tsiviilasja hind                   850, 26 eurot
Hagi ese                           Eesti Haigekassa hagi I. H. vastu õigusvastaselt
                                   tekitatud kahju hüvitamise nõudes
Pooled ja nende esindajad          Hageja Eesti Haigekassa (registrikood 74000091, asukoht
                                   Lastekodu 48, Tallinn 10114), esindaja Mirja Sarap, e-
                                   post: mirja.sarap@haigekassa.ee;
                                   Kostja I. H.       (isikukood: xxxxxxxxxxx, elukoht
                                   xxxxxxxxxxxxxxxxxxxxxxxx, xxxxxxxxxxxxxxxxxx)
Menetluse liik
                                   Kirjalik menetlus
RESOLUTSIOON

1. Rahuldada Eesti Haigekassa hagi I. H. vastu.
2. Välja mõista I. H. `ilt Eesti Haigekassa kasuks 850, 26 eurot.
3. Tunnistada kohtuotsus tagatiseta viivitamata täidetavaks.

Menetluskulude jaotus
4. Jätta menetluskulud I. H. `i kanda.
Edasikaebamise kord

Eesti Haigekassa võib esitada apellatsioonkaebuse 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel Tartu Maakohtu otsuse
avalikult teatavaks tegemisest, Tartu Ringkonnakohtule, kusjuures kaebus võidakse
lahendada kirjalikus menetluses, kui kaebuses ei taotleta selle lahendamist istungil.

I. H. võib esitada Tartu Maakohtule Võru kohtumajja tagaseljaotsuse peale kaja, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja
võib esitada sõltumata mõjuva põhjuse olemasolust, kui: 1) hagile vastamata jätmise puhul
oli hagi kostjale või tema esindajale kätte toimetatud muul viisil kui isiklikult allkirja vastu
üleandmisega või elektrooniliselt; 2) kohtuistungile ilmumata jätmise puhul oli kohtukutse
toimetatud kostjale või tema esindajale kätte teisiti kui isiklikult allkirja vastu
üleandmisega või kohtuistungil; 3) tagaseljaotsust ei võinud seaduse kohaselt teha. Kaja
 võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
 toimetatakse kätte avalikult, võib kaja esitada 30 päeva jooksul alates päevast, kui kostja
 sai tagaseljaotsusest või selle täitmiseks algatatud täitemenetlusest teada. Kui
 tagaseljaotsus tehti eelmenetluses seetõttu, et kostja ei vastanud tähtaegselt kohtule või ei
 ilmunud eelistungile, tuleb kajale lisada kõik asja ettevalmistamise lõpuleviimiseks vajalik.
 Kajalt tuleb tasuda kautsjon summas, mis vastab riigilõivule poolelt hagihinnalt, kuid mitte
 vähem kui 100 eurot ja mitte rohkem kui 1500 eurot (TsMS § 142 lg 2). Menetlusabi
 taotlemisel peab menetlusabi taotleja seaduses sätestatud tähtaja järgimiseks tegema tähtaja
 kestel ka menetlustoimingu, mille tegemiseks ta menetlusabi taotleb, eelkõige esitama kaja
 (TsMS § 187 lg 6).

KIRJELDAV JA PÕHJENDAV OSA
1. Eesti Haigekassa esitas 01.11.2016 Tartu Maakohtusse hagi I. H. `i vastu õigusvastaselt
tekitatud kahju hüvitamise nõudes. Hagiavalduse kohaselt Tartu Maakohtu poolt 13.06.2016
kohtulahendist nr 1-16-3121 nähtub, et kostja on süüdi tunnistatud põhjusel, et tekitas
kannatanule, kelleks on ravikindlustatud isik, tervisekahjustusi. Kostja 13.02.2016 teo
tagajärjel osutas kannatanule tervisekahjustuse raviks tervishoiuteenuseid AS Valga Haigla.
Eesti Haigekassa tasus kannatanule perioodil 13.02.2016-17.02.2016 osutatud
tervishoiuteenuste eest summas 850, 26 eurot.
2. Tsiviilkohtumenetluse seadustiku (TsMS) § 444 lõike 3 alusel jätab kohus käesolevast
otsusest välja kirjeldava ja põhjendava osa.

Hagimaterjalid on kostjale isiklikult kättetoimetatud 15.11.2016. Kostja, kellele kohus andis
kirjaliku vastuse esitamise tähtaja, ei ole tähtaegselt kohtule vastanud. Hageja ei ole kohtule
teatanud, et ta ei soovi tagaseljaotsuse tegemist.

TsMS § 407 lg 1 kohaselt võib kohus hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud. Kohus leiab, et hagi kuulub
rahuldamisele RaKS §-de 26 lg 1, 29 lg 1; VÕS § 1043 alusel.

TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta viivitamata
täidetavaks.

MENETLUSKULUD
3. TsMS § 162 lg 1 kohaselt kannab hagimenetluses kulud pool, kelle kahjuks otsus tehti.
Kohus, rahuldades hagi kostja kahjuks, jätab TsMS §-de 162 lg 1 alusel menetluskulud kostja
kanda.

Tulenevalt TsMS § 162 lg-st 1 tuleb jätta menetluskulud kostja kanda. Asja materjalidest
nähtuvalt puuduvad hagejal menetluskulud, mistõttu jätab kohus menetluskulude rahalise
suuruse kindlaks määramata.

/allkirjastatud digitaalselt/

Heiki Kolk
kohtunik
