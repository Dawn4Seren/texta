                          KOHTUOTSUS
                               EESTI VABARIIGI NIMEL
                                     Tagaseljaotsus

Kohus                          Viru Maakohus

Kohtunik                       Maido Roots

Otsuse tegemise aeg ja koht    29.02.2016.a. Rakvere Kohtumaja, Rohuaia 8 Rakvere

Tsiviilasja number             2-15-121098

Tsiviilasi                OÜ Aktiva Finants hagi I K’i vastu võlgnevuse 1 570.- euro,
                          intressi 254,06 euro, haldustasu 10,80 euro, lepingutasu 15.-
                          euro ja sissenõutavaks muutunud viivise 142,71 euro, kokku 1
                          992,57 euro ja tulevikus sissenõutavaks muutuva viivise
                          nõudes
Menetlusosalised ja nende Hageja: OÜ Aktiva Finants (reg.kood 10746479)
esindajad                 Esindaja: Kadri Timuska volikirja alusel
                          Kostja: I K (isikukood xxxx)
Kirjalik menetlus

Hagi hind                      2 138,69 eurot

 RESOLUTSIOON

 Rahuldada hagi tervikuna tagaseljaotsusega.

 Välja mõista I K’1lt OÜ Aktiva Finants kasuks võlgnevuse katteks 1 570.- eurot (üks
 tuhat viissada seitsekümmend eurot), intressi katteks              254,06 eurot (kakssada
 viiskümmend neli eurot ja 6 senti), haldustasu katteks 10,80 eurot (kümme eurot ja 80
 senti), lepingutasu katteks 15.- eurot (viisteist eurot) ja sissenõutavaks muutunud viivise
 katteks 142,71 eurot (ükssada nelikümmend kaks eurot ja 71 senti); kokku 1 992,57
 eurot (üks tuhat üheksasada üheksakümmend kaks eurot ja 57 senti).

 Välja mõista I K’1lt OÜ Aktiva Finants kasuks viivis hagi esitamisest 01.12.2015.a. kuni
 põhinõude 1 570.- euro täitmiseni 0,03 % päevas tasumata põhivõla summalt.

 Menetluskulu jätta I K’i kanda.

 Välja mõista I K’ilt OÜ Aktiva Finants kasuks tasutud riigilõivu katteks 250.- eurot
 (kakssada viiskümmend eurot) ja õigusabikulu katteks 639,12 eurot (kuussada


                                                                                         1
kolmkümmend üheksa eurot ja 12 senti), kokku 889,12 eurot (kaheksasada
kaheksakümmend üheksa eurot ja 12 senti).

Välja mõista I K’ilt OÜ Aktiva Finants kasuks viivis menetluskuludelt (889,12 eurot)
alates kohtulahendi jõustumisest kuni täitmiseni VÕS § 113 lg. 1 sätestatud määras.

Kostjal on õigus otsusega mittenõustumisel 30 päeva jooksul otsuse kättetoimetamisest
esitada kaja samale kohtule menetluse taastamiseks, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kui tagaseljaotsus
toimetatakse kätte Ametlikes Teadaannetes avaliku teatavakstegemisega, võib kaja
esitada otsuse kättetoimetamisest alates 30 päeva jooksul. Kajale tuleb esitada kõik
vajalikud dokumendid asja ettevalmistamise lõpuleviimiseks.

Kohtuotsusele on hagejal õigus esitada apellatsioonkaebus Tartu Ringkonnakohtule 30
päeva jooksul kohtuotsuse kättetoimetamisele järgnevast päevast arvates. Kui apellant
soovib asja arutamist kohtuistungil, peab ta seda apellatsioonkaebuses märkima.
Vastasel juhul loetakse, et ta on nõus asja lahendamisega kirjalikus menetluses (TsMS §
442 lg. 6 § 633 lg. 7).

Kohtuotsus kuulub viivitamatult täitmisele TsMS § 467 lg 1, 468 lg 1 p 2 alusel.

Kohtuotsuse ärakiri       kätte   toimetada    hageja    esindajale   ja   kostjale   avalikult
teatavakstegemisega.

I Asjaolud ja hageja nõue:
02.10.2015.a. on Julianus Inkasso OÜ esitanud Pärnu Maakohtule maksekäsu kiirmenetluse
avalduse I K’ilt 2 089,86 euro saamiseks.
I K’ile makseettepanekut kätte toimetada ei ole õnnestunud, kuna tema elu- või viibimiskoht ei
ole teada.
06.11.2015.a. on antud materjal üle Viru Maakohtu Rakvere Kohtumaja kohtunikule
menetluse jätkamiseks hagimenetluses.
01.12.2015.a. Viru maakohtule esitatud hagiavalduses palub hageja esindaja kostjalt välja
mõista võlgnevuse 1 570.- eurot, intressi 254,06 eurot, haldustasu 10,80 eurot, lepingutasu 15.-
eurot ja sissenõutavaks muutunud viivise 142,71 eurot, kokku 1 992,57 eurot ja tulevikus
sissenõutavaks muutuva viivise.
Hagiavalduse kohaselt oli kostja ja Lux Eesti OÜ vahel sõlmitud 06.02.2014.a. osamaksetega
tasumise müügileping kauba ostuks.
Lux Eesti OÜ edastas andmed ja tellitava kauba väärtuse AS-le Inbank (endine Cofi AS,
registrikood 12001988), kellel on sõlmitud Lux Eesti OÜ-ga faktooringuleping.
Osamaksetega tasumise müügilepingu maksegraafiku kohaselt kohustus kostja ostetud kauba
maksumuse, sissemakse, lepingutasu, haldustasu ja intressid tasuma vastavalt maksegraafikus
fikseeritud tingimustel ja tähtaegadel. Osamaksetega tasumise müügilepingu alusel oli kostja
kohustatud tasuma kauba maksumuse 1 570.- eurot, lepingutasu 15.- eurot, haldustasu kuus
1,20 eurot ja intressi intressimääraga 11,9% aastas.
Kostja ei täitnud oma kohustusi tähtaegselt. Hagiavalduse esitamise seisuga on kostjal
tasumata põhivõlgnevus summas 1 570.- eurot, intress summas 254,06 eurot, haldustasu 10,80
eurot ja lepingutasu 15.- eurot.

Nõue on loovutatud hagejale 19.12.2014.a. koos õigusega nõuda kõrvalnõudeid.



                                                                                             2
Hageja on taotlenud tagaseljaotsuse tegemist juhul kui kostja hagile ei vasta.
Hageja menetluskuluks on tasutud riigilõivud kokku 250.- eurot ja õisabikulu 639,12 eurot.

II Kostjal vastus:
Kostjale toimetati menetlusdokumendid kätte avalikult teatavakstegemisega väljaandes
Ametlikud Teadaanded 22.01.2016.a. Vastamise tähtajaks andis kohus 14 päeva ning hoiatas,
et kirjaliku vastuse nimetatud tähtajaks andmata jätmine annab kohtule õiguse hagi rahuldada
tagaseljaotsusega. Kostja ei ole tähtajaks, milline saabus 22.02.2016.a. kohtule kirjalikult
vastanud ning sel juhul loetakse hageja esitatud faktilised väited kostja poolt omaksvõetuks.

III Maakohtu tagaseljakohtuotsuse põhjendused:
Kohus leiab, et hagi on põhjendatud ja kuulub rahuldamisele.
TsMS § 407 kohaselt kohus võib hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja kellele
kohus on määranud vastamise tähtaja, ei ole tähtaegselt vastanud. Sel juhul loetakse hageja
faktilised väited kostja poolt omaksvõetuks. Nimetatud juhul võib tagaseljaotsuse teha
kohtuistungit pidamata.
Kostjale on väljastatud hagimaterjal koos vastuse nõudega avalikult teatavakstegemisega
väljaandes Ametlikud Teadaanded ning hoiatatud tagaseljaotsuse tegemisest TsMS § 407
järgi.
Kostja kohtu nõuet tähtajaks ei ole täitnud, samuti ei ole teatanud kohtule mõjuvast põhjusest
hagile vastamata jätmiseks.

Hagi on tõendatud hagis esitatud asjaoludega ja on õiguslikult põhjendatud.
VÕS §§ 76 lg 1 ja 82 lg 1 kohaselt tuleb kohustus täita vastavalt lepingule või seadusele
kindlaks määratud tähtpäeval. VÕS § 101 lg 1 kohaselt võib võlausaldaja võlgniku poolse
kohustuse rikkumise korral nõuda muuhulgas kohustuse täitmist, kahju hüvitamist ja viivist.
Kostja tegevusetus võlgnevuse tähtaegseks likvideerimiseks on otseselt seaduse ja lepinguga
vastuolus. VÕS § 113 tulenevalt võib võlausaldaja võlgnikult tema poolt kohustuse täitmisega
viivitamise korral nõuda viivist.

TsMS § 444 lg 1 kohaselt tagaseljaotsuse tegemisel võib otsuse kirjeldav osa ja põhjendused
esitada lihtsustatud vormis.
Lähtudes eeltoodust leiab kohus, et hagi kuulub tagaseljaotsusega täielikult rahuldamisele
hagiavalduses märgitud asjaoludel ja ulatuses.

Vastavalt TsMS § 162 lõikele 1 hagimenetluse kulud kannab pool, kelle kahjuks otsus tehti.

TsMS § 468 lg 1 p 2 kohaselt kohus tunnistab tagaseljaotsuse omal algatusel tagatiseta
viivitamata täidetavaks.

Kohus kohaldas VÕS § 76 lg 1; 82 lg1; 101 lg 1 sätteid ning juhindus TsMS § 162; 407; 442;
444 lg1 nõudeist.


Kohtunik                    /digitaalselt allkirjastatud/            M.Roots




                                                                                             3
