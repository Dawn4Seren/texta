                       KOHTUMÄÄRUS


Kohus                            Harju Maakohus

Määruse tegemise aeg ja koht     11.04.2016.a Tallinn, Liivalaia kohtumaja

Kohtuasja nr                     1-15-4448

Kohtunik                         Eha Popova

Kohtuistungisekretär             Julia Senkevitš

Kaitsja                           Siim Mõistlik

Kohtuasi                          Vangla materjalid Silver Saarmetsa tingimisi enne
                                 tähtaega vangistusest vabastamiseks elektroonilise valve
                                 alla

Süüdimõistetu                    Silver Saarmets (ik 39310274921) viibib Vanglas

Kohtuistungi toimumise aeg,      04.04.2016.a Tallinn     Liivalaia   kohtumaja,   avalik
                                 kaugkohtuistung
koht


RESOLUTSIOON

1. Vabastada Silver Saarmets karistuse kandmisest tingimisi enne tähtaega katseajaga
kuni 13.09.2017.a, millest esimeseks 4 (neljaks) kuuks kohaldada tema suhtes
elektroonilist valvet ning määrata ta Vangla Lääne-Harju kriminaalhooldusosakonna
juhataja poolt määratud kriminaalhooldusametniku järelevalve alla.

2. KarS § 76 lg 5 alusel allutada Silver Saarmets katseajal 12 (kaheteistkümneks) kuuks
KarS §-s 75 sätestatud käitumiskontrollile ning kohustada teda järgima KarS § 75 lg 1 p
1 - 6 sätestatud kontrollnõudeid:
    1) elama kohtu määratud alalises elukohas – XXX;
                                                                                         2

   2) ilmuma         kriminaalhooldaja          määratud     ajavahemike       järel
      kriminaalhooldusosakonda registreerimisele;
   3) alluma kriminaalhooldaja kontrollile oma elukohas ning esitama talle andmeid
      oma kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.

3. Kohustada Silver Saarmetsa käitumiskontrolli ajal täitma KarS § 75 lg 2 p 2, 4, 5,
7 ja 9 sätestatud kohustusi:
- mitte tarvitada alkoholi;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist;
- pöörduda vanglast vabanemisel 1 (ühe) kuu jooksul psühhiaatri poole ja läbida
alkoholismivastane ravikuur, esitades kriminaalhooldajale sellekohase tõendi;
- mitte suhelda talle teadaolevalt kriminaalkorras karistatud isikutega;
- alluda elektroonilisele valvele tähtajaga 4 (neli) kuud alates elektroonilise valveseadme
paigaldamisest.

4. Silver Saarmetsale määratud katseaja ja käitumiskontrolli kulgemist arvestada alates
kohtumääruse jõustumisest.

5. Silver Saarmets vabastada määruse jõustumisel.

6. Määrus saata teadmiseks vanglale, prokurörile, kriminaalhooldusosakonnale ja
süüdimõistetule.

7. KrMS § 180 alusel välja mõista Silver Saarmetsalt riigituludesse kaitsjatasu 72
(seitsekümmend kaks) eurot, mis tuleb tasuda 30 päeva jooksul kohtumääruse
jõustumisest arvates Maksu- ja Tolliameti kontole nr EE351010052031000004 SEB
Pangas,    kontole    nr     EE502200221014193355        Swedbank’is,     kontole     nr
EE401700017002872300 Nordea Pangas või kontole nr EE873300333499990003 Danske
Bank’is, maksekorraldusse märkida viitenumber 99915700047029 ning selgitusse
kriminaalasja kohtunumber 1-15-4448, Silver Saarmets ja tekst „kriminaalmenetluse
kulud“.    Kui rahalised nõuded pole täies ulatuses tähtaegselt tasutud, suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud
korras.


Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused
                                                                                         2
                                                                                            3



 Vangla esitas Harju Maakohtule materjalid kinnipeetava Silver Saarmetsa tingimisi enne
tähtaega vangistusest vabastamiseks elektroonilise valve kohaldamisega.

Silver Saarmets mõisteti Harju Maakohtu 22.06.2015.a otsuse alusel süüdi KarS § 199 lg 2 p
7 ja 9 järgi ja karistati vangistusega 1 aasta. KrMS § 238 lg 2 alusel vähendati mõistetud
karistust 1/3 võrra ja mõisteti karistuseks vangistus 8 kuud. KarS § 65 lg 1 alusel loeti
mõistetud karistus kaetuks Harju Maakohtu 14.10.2014.a otsusega mõistetud raskema ja
ärakandmata karistusega 2 aastat 11 kuud ja 27 päeva ning mõisteti liitkaristuseks vangistus 2
aastat 11 kuud ja 27 päeva. Karistusaja algust arvati alates 17.09.2014.a. Kohtuotsus jõustus
08.07.2015.a.

Karistuse kandmise algus oli 17.09.2014.a ja lõpp on 13.09.2017.a.

Silver Saarmetsa kohta kinnipidamisasutuses koostatud iseloomustusest nähtub, et
kinnipeetav on vangistuses läbinud noortele suunatud programmi EQUIO, alates 01.02.2016
alustas õpinguid kutsekoolis puhastusteeninduse erialal. Kinnipeetaval on üks
distsiplinaarkaristus.

Silver Saarmetsa kohta kriminaalhoolduses koostatud arvamusest nähtub, et tal on
vabanemisel olemas kindel elukoht XXXas, elukoht vastab elektroonilise valve nõuetele.
Korteri omanik on kinnipeetava sõber XXX, kes andis kirjaliku nõusoleku elektroonilise
valve kohaldamiseks ja kinnipeetava vabanemisjärgseks toetamiseks.

Silver Saarmets taotleb kohtult tingimisi ennetähtaegset vanglast vabastamist, on nõus
elektroonilise järelevalve ja lisakohustustega. Elama asub korterisse XXX , kus elab sõber,
kes on nõus toetama kuni töö leidmiseni. On nõus alkoholivastase raviga.

Kaitsja toetab taotlust tingimisi enne tähtaega vabastamiseks koos elektroonilise valvega. S.
Saarmetsal on olemas elukoht, on plaan tööle asuda. Tegemist on noore inimesega, kes on
esimest korda vangistuses, kuriteo tehiolud ei olnud rasked, isiku süü määr oli alla keskmise
ning ta kahetses tehtut.

Abiprokurör Silja Seeder edastas kirjalikult arvamuse, mille kohaselt abiprokurör toetab
Silver Saarmetsa tingimisi ennetähtaegset vabastamist. Silver Saarmets kannab liitkaristust
KarS § 199 lg 2 p 4, 7 ja KarS § 214 lg 2 p 1,4 järgi ja karistusest on kantud pool, kandmata
karistus on 1 aasta ja 5 kuud. Silver Saarmets viibib vangistuses esimest korda. On vanglas
läbinud noortele suunatud programmi, kuid on üks kehtiv distsiplinaarkaristus. Negatiivne
asjaolu on, et vabaduses kuritarvitas alkoholi. Prokurör toetab ennetähtaegset vabanemist
põhjusel, et tegu on noore inimesega, kes viibib vangistuses esimest korda ning vabaduses on
olemas tugiisik - XXX, kes on andnud nõusoleku elektroonilise valve seadme paigaldamiseks
oma elukohas, samuti esialgu valmis materiaalselt toetama. Juhul, kui kohus otsustab Silver
Saarmetsa ennetähtaegselt elektroonilise järelevalve alla vabastada, siis prokurör nõustub
kriminaalhooldaja arvamuses taotletud elektroonilise valve pikkuseks määratud 4 kuuga,
samuti nõustub katseaja ja käitumiskontrolli pikkusega ning leiab, et taotletud lisakohustused
on põhjendatud.

Kohus, tutvunud esitatud materjalidega ja prokuröri kirjaliku arvamusega ning ära kuulanud
süüdimõistetu ja kaitsja arvamuse, leiab, et Silver Saarmetsa võib vabastada tingimisi enne
tähtaega vangistusest.

                                                                                            3
                                                                                            4



Katseajaga tingimisi enne tähtaega vangistusest vabastamise otsustamisel arvestab kohus
kuriteo toimepanemise asjaolusid, süüdimõistetu isikut, varasemat elukäiku ning käitumist
karistuse kandmise ajal, samuti tema elutingimusi ja neid tagajärgi, mida võib süüdimõistetule
kaasa tuua tingimisi enne tähtaega karistusest vabastamine. Seega võtab kohus taotluse
läbivaatamisel arvesse kõik Silver Saarmetsa isikut iseloomustavad andmed – tema käitumist
nii kuriteo toimepanemisele eelnenud ajal, sellel ajal ning sellele järgnenud perioodil.

Tingimisi ennetähtaegse vabanemise võimalus elektroonilise valve kohaldamisega avanes
Silver Saarmetsal 16.03.2016.a.

Silver Saarmets on kriminaalkorras kolmel korral karistatud ja viibib vanglas esimest korda.
Kohus arvestab, et kinnipeetav on mõistetud karistusest ära kandnud ligikaudu 1,5 aastat
vangistust. Kohus arvestab, et kinnipeetava püüdlemist õiguskuuleka elu poole kinnitab
tema resotsialiseeriv tegevus vangistuse ajal – osalemine tööhõives ja õpingutes. Samuti võib
sellest järeldada, et vangistus on pannud S. Saarmetsa mõistma, et toimepandud kuritegudele
järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma. Kohus usub, et vastavat
tuge saab kinnipeetav ka läbi kriminaalhoolduse, kuna kriminaalhooldusseaduse § 1 lg 1
kohaselt valvatakse kriminaalhoolduse käigus kriminaalhooldusaluse käitumise ja temale
kohtu või prokuröri poolt pandud kohustuste täitmise järele ning soodustatakse
kriminaalhooldusaluse sotsiaalset kohanemist eesmärgiga mõjutada teda hoiduma kuritegude
toimepanemisest. Kohtu hinnangul võimaldab Silver Saarmetsa tingimisi ennetähtaegne
vabastamine ühes elektroonilise valvega kohaldada tema üle käitumiskontrolli ning seeläbi
teostada järelevalvet väljaspool kinnipidamisasutust, kindlustamaks positiivseid muutusi,
andes samas Silver Saarmetsale võimaluse tõestada, et ta on asunud paranemise teele ning on
võimeline edaspidi järgima seaduskuulekat eluviisi, samuti hoiduma alkoholist. Katseajal on
võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel.

Pärast vabanemist on Silver Saarmetsal olemas kindel elukoht ning lähedaste toetus ning
kriminaalhooldusega on nõustunud ka Silver Saarmets, saades aru selle vajalikkusest ja
kasulikkusest oma edasise elu korraldamisel. Kõik need asjaolud aitavad kohtu hinnangul
kaasa kinnipeetava edaspidisele õiguskuulekale käitumisele ning ühiskonnas aktsepteeritavate
hoiakute ja tõekspidamiste omaksvõtmisel. Kohus usub, et süüdimõistetu on nüüdseks teinud
karistusest vastavad järeldused ning oskab edaspidises elus käituda normikohaselt.
Kinnipeetava ennetähtaegset vabastamist toetavad ka prokurör ja vangla.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik




                                                                                            4
