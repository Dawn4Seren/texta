                                                                                 1-16-6723




                        KOHTUOTSUS
                              EESTI VABARIIGI NIMEL

Kohus                             Harju Maakohus

Otsuse tegemise aeg ja koht       24.08.2016.a. Tallinnas Liivalaia kohtumajas

Kriminaalasja number              1-16-6723 (16230102820)

Kohtunik                          Julia Vernikova

Kohtuistungi sekretär             Raivo Seppo

Kriminaalasi                      Tauno Ehasalu süüdistuses KarS § 4231 järgi
                                  kokkuleppemenetluses

Prokurör                          Rainer Amur

Süüdistatav                       Tauno Ehasalu

                                  isikukood: 37508040296; elukoht XXXX; kodakondsus:
                                  Eesti Vabariigi; emakeel: eesti keel; haridus: algharidus;
                                  töökoht: XXXX OÜ.
                                  Kehtivaid väärteokaristusi 2, kehtivaid kriminaalkaristusi
                                  ei ole.
                                  Tõkendit kohaldatud ei ole.
                                  KrMS § 217 alusel kinni peetud 09.-10.06.2016.a s.o 2
                                  päeva.

Kaitsja                           Juho-Enn Aule (kaitsjat kohtuistungile ei soovi)




RESOLUTSIOON

Juhindudes KrMS §§ 175, 179, 180, 248 lg 1 p 5, 249, 311, 313


   1. Süüdi tunnistada Tauno Ehasalu KarS § 4231 järgi ning mõista karistuseks 3
      (kolm) kuud vangistust.

   2. Kohaldades KarS § 68 lg 1 sätteid arvata karistusaja hulka eelvangistuses viibitud
      aeg 09.-10.06.2016.a s.o 2 (kaks) päeva ning ärakandmisele kuulub vangistus 2
      (kaks) kuud ja 28 (kakskümmend kaheksa) päeva.
                                                                                1-16-6723
   3. KarS § 73 lg 1 ja 3 alusel jätta Tauno Ehasalule mõistetud vangistus tingimisi
      täielikult täitmisele pööramata, kui süüdimõistetu ei pane 1 (ühe) aasta pikkuse
      katseaja jooksul toime uut tahtlikku kuritegu.

   4. Katseaja kulgemist arvestada kohtuotsuse kuulutamise päevast s.o 24. augustist
      2016.a.

   5. Mõista Tauno Ehasalult välja KrMS § 175, § 179 ja § 180 alusel menetluskuludena
      riigituludesse:
      sundraha II astme kuriteo toimepanemise 645 € (kuussada nelikümmend viis
      eurot);
      kaitsjatasu 72 € (seitsekümmend kaks eurot).

       KrMS § 180 lg 3 alusel menetluskulud summas 717 € tasuda kohtuotsuse
       jõustumisest arvates 12 (kaheteistkümne) kuu jooksul igakuiste maksetena, seega
       kuulub igakuiselt tasumisele mitte vähem kui 59,75 eurot. Väljamõistetud
       menetluskulud       tasuda      Maksu-       ja     Tolliameti      arveldusarvele
       EE351010052031000004 SEB pangas, EE502200221014193355 Swedbankis,
       EE873300333499990003 Danske Bankis või EE401700017002872300 Nordea
       pangas. Menetluskulude tasumiseks vajaminev viitenumber edastatakse
       makseinfona süüdimõistetule tema poolt avaldatud meili- või postiaadressile.
       Samuti on makseinfo koos kohtuotsusega kättesaadav e-toimiku süsteemi kaudu.
       Kui rahalised nõuded ei ole täies ulatuses tähtaegselt tasutud, suunatakse nõuded
       täitemenetluse läbiviimiseks kohtutäiturile täitemenetluse seadustikus sätestatud
       korras ning süüdimõistetul tuleb kanda ka kohtuotsuse täitmisega seonduvad
       kulud. Juhul, kui isik tasub rahalise karistuse ja/või menetluskulud igakuiste
       osamaksetena maksegraafiku alusel, kuid jätab osamakse tähtaegselt tasumata,
       maksegraafik tühistub.

   6. Asitõend:
      Mootorsõidukit Opel Astra registreerimismärgiga XXXX, mis asub Rahumäe tee
      6/1, Tallinn parklas – tagastada kohtuotsuse jõustumisel KrMS § 126 lg 3 p 2 alusel
      omanikule Tauno Ehasalule.

EDASIKAEBAMISE KORD
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioonkaebuse esitamise
soovist teatatakse otsuse teinud kohtule kirjalikult seitsme päeva jooksul, alates
kohtuotsuse resolutiivosa kuulutamisest. Apellatsiooniõiguse kasutamise soovist võib
otsuse teinud kohtule teatada ka faksi teel. Apellatsioon esitatakse Tallinna
Ringkonnakohtule kirjalikult viieteistkümne päeva jooksul, alates päevast, mil
kohtumenetluse poolel on võimalik kohtus tutvuda kohtuotsusega. Apellatsiooni võib
otsuse teinud kohtule esitada ka faksi teel. Vahistatud süüdistatav või tema kaitsja võivad
esitada apellatsiooni süüdistatavale kohtuotsuse koopia kätteandmisele järgnevast
päevast alates viieteistkümne päeva jooksul.




                                        2 (4)
                                                                                       1-16-6723


SÜÜDISTUS
Tauno Ehasalu süüdistatakse selles, et tema olles 31.08.2015 (tegu 18.07.2015) karistatud
Harju Maakohtu poolt LS § 201 lg 1 järgi kvalifitseeritava väärteo toimepanemiste eest ja
01.06.2016 (tegu 11.05.2016) karistatud Põhja Prefektuuri poolt LS § 201 lg 2 järgi s.o korduva
mootorsõiduki juhtimise eest vastava kategooria mootorsõiduki juhtimisõiguseta isiku poolt,
juhtis tahtlikult uuesti s.o süstemaatiliselt 09.06.2016 kella 18.50 ajal Tallinnas Tondi tänavalt
Kotka tänavale mootorsõidukit Opel Astra registreerimismärgiga XXXX, omamata vastava
kategooria mootorsõiduki juhtimisõigust, millega rikkus süstemaatiliselt LS § 94 lg 1
/mootorsõidukit võib juhtida isik, kellel on vastava kategooria mootorsõiduki juhtimisõigus
ning kelle juhtimisõigust ei ole peatatud, ära võetud või kehtetuks tunnistatud või keda ei ole
juhtimisel kõrvaldatud/ nõuet.
Tauno Ehasalu pani toime mootorsõiduki juhtimise vastava kategooria mootorsõiduki
juhtimisõiguseta isiku poolt süstemaatiliselt s.o KarS § 423’1 järgi kvalifitseeritava kuriteo.


KOKKULEPPE SISU
Juhindudes KrMS § 245, sõlmisid Põhja Ringkonnaprokuratuuri ringkonnaprokurör Rainer
Amur, süüdistatav Tauno Ehasalu ja tema kaitsja Juho-Enn Aule käesolevas kriminaalasjas
alljärgneva kokkuleppe.
KarS § 423’1 järgi ettenähtud kuriteo toimepanemise eest nõuab prokurör kohtus süüdistatava
karistamist vangistusega 3 /kolm/ kuud.
KarS § 68 lg 1 alusel arvata karistuse hulka kahtlustatavana kinni peetud olemise aeg
09.06.2016 – 10.06.2016 s.o 2 /kaks/ päeva.
Seega lõplikuks karistuseks nõuab prokurör kohtus süüdistatava karistamist vangistusega 2
/kaks/ kuud 28 /kakskümmend kaheksa/ päeva, mis jätta KarS § 73 lg 1 ja 3 alusel tingimisi
täielikult täitmisele pööramata, kui süüdimõistetu ei pane 1 /üks/ aastase katseaja jooksul toime
uut tahtlikku kuritegu.
Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning jõudsid
kokkuleppele prokuröri poolt kohtus nõutava karistuse liigis ja määras.
Menetluskulud:
Kaitsjatasu 72 eurot ja sundraha 645 eurot.
KrMS § 175 lg 1 p 4, 9, § 179 lg 1 p 2 ning § 180 lg 1 alusel välja mõista Tauno Ehasalult
riigieelarve tuludesse menetluskulud absoluutsummas 717 eurot.
Menetluskulud tasuda 12 kuu jooksul alates kohtuotsuse jõustumisest.


KOHTU SEISUKOHT
Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta ja prokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel kuulub Tauno
                                              3 (4)
                                                                                  1-16-6723
 Ehasalu talle inkrimineeritud kuriteo toimepanemises esitatud süüdistuses süüdimõistmisele ja
 talle tuleb mõista karistus sõlmitud kokkuleppe kohaselt.




/allkirjastatud digitaalselt/
Julia Vernikova
Kohtunik




                                          4 (4)
