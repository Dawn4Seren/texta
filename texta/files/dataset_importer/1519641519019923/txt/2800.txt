                        KOHTUMÄÄRUS
Kohus                           Pärnu Maakohus, Pärnu kohtumaja

Kohtunik                        Rein Pokk

Määruse tegemise aeg ja koht 15. november 2016.a, Pärnu, kirjalik menetlus

Tsiviilasja number              2-16-11641
Tsiviilasi                      M.P. (seaduslik esindaja M.R.) hagi U.P. vastu elatise
                                suuruse muutmiseks
Menetlustoiming                 Menetluse lõpetamine kompromissi kinnitamisega, kirjalik
                                menetlus
Menetlusosalised ja nende       Hageja: M.P. (ik xxxxxxxxxxx, elukoht Xxxxxxxxxxx),
                                hageja seaduslik esindaja: M.R. (ik xxxxxxxxxxx, elukoht
esindajad                       Xxxxxxxxxxx, e-post: xxxxxxxxxxx) lepinguline esindaja
                                Kaie Mandel (e-post: kaie@familex.ee )
                                Kostja: U.P. (ik xxxxxxxxxxx, elukoht Xxxxxxxxxxx)
                                Lepinguline esindaja Monica Meristo Dmitrijev (Meristo
                                Õigusbüroo, e-post: meristomonica@gmail.com ).
RESOLUTSIOON
1. Kinnitada tsiviilasjas nr 2-16-11641, M.P. hagis U.P. vastu väljamõistetud elatise
suurendamiseks hageja M.P. seadusliku esindaja M.R. poolt digitaalselt 11.11.2016
allkirjastatud ja kostja U.P. lepingulise esindaja Monica Meristo-Dmitrijev’i poolt
digitaalselt 08.11.2016 allkirjastatud ning kohtule e-postiga 11.11.2016 esitatud
kompromissleping järgmise sisuga:
 1.1. U.P. maksab M.P.le elatist alates 01.11.2016.a. igakuiselt summas 215 (kakssada viisteist)
 eurot, kuid mitte vähem kui pool Vabariigi Valitsuse poolt kehtestatud kuupalga alammäära
 suurusest summast kuni M.P. täisealiseks saamiseni.
 1.2. Punktis 1.1 nimetatud elatise kannab U.P. iga kuu kümnendaks (10.) kuupäevaks M.R.
 pangakontole, XXXXXXXXXXX selgitusega: „M. elatis“ märkides ära ka kuu, mille eest elatis
 on tasutud. M.R.l on õigus elatise käsutamiseks.
 1.3. Pooled kinnitavad, et nad on teadlikud TsMS § 432 sätestatud menetluse lõpetamise
 tagajärgedest.
 1.4. Menetlusosalised kinnitavad, et kompromiss ei ole vastuolus heade kommete ega seadusega,
 samuti ei riku kompromiss avalikke huve ning kompromissi on võimalik täita.
                                                                                    2-16-11641

   1.5. Menetlusosalised ei pea vajalikuks kompromissi kinnitamiseks kohtuistungi pidamist.
   Menetlusosalised paluvad kompromissi kinnitamine otsustada kirjalikus menetluses,
   kohtuistungit pidamata.
   1.6. Poolte menetluskulud käesolevas tsiviilasjas jäävad poolte enda kanda.
   1.7. Pooled lepivad TsMS § 661 (4) alusel kokku kompromissi kinnitavale ja menetlust lõpetavale
   kohtumäärusele määruskaebuse esitamise tähtaja lühendamises 2 (kahele) tööpäevale.
 2. Lõpetada menetlus tsiviilasjas nr 2-16-11641, M.P. hagis U.P. vastu elatise saamiseks.
 3. Kompromissiga jaotamata menetluskulud jätta poolte endi kanda (TsMS § 168 lg 3).
 4. Määrus pooltele kättetoimetada.
 Edasikaebamise kord
 Kohtumääruse peale võivad pooled esitada (2) kahe päeva jooksul selle kättesaamisest
 määruskaebuse Tallinna Ringkonnakohtule Pärnu Maakohtu kaudu (alus: TsMS § 661 g 4).


/allkirjastatud digitaalselt/
Rein Pokk
Kohtunik




                                                                                           2 (2)
