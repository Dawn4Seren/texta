                        KOHTUMÄÄRUS
Kohus                                Tallinna Halduskohus
Kohtunik                             Kaupo Kruusvee
Määruse tegemise aeg ja koht         13.05.2016, Tallinn
Haldusasja number                    3-16-881
Haldusasi                            L. V. J. kaebus Politsei- ja Piirivalveameti 02.05.2016
                                     tähtajalise elamisloa kehtetuks tunnistamise otsuse nr
                                     15.3-3/218-1 tühistamiseks
Menetlustoiming                      Menetluse lõpetamine, esialgse õiguskaitse taotluse läbi
                                     vaatamata jätmine

RESOLUTSIOON

1. Lõpetada haldusasja nr 3-16-881 menetlus.
2. Jätta L. V. J. esialgse õiguskaitse taotlus läbi vaatamata.
3. Jätta menetlusosaliste menetluskulud nende endi kanda.
4. Tagastada määruse jõustumisel kaebuselt ja esialgse õiguskaitse taotluselt tasutud rii-
gilõiv summas 30 eurot.

EDASIKAEBAMISE KORD

Määruse resolutsiooni p 1 ja 3 peale saab esitada Tallinna Halduskohtu kaudu määruskaebuse
Tallinna Ringkonnakohtule 15 päeva jooksul määruse kättetoimetamisest arvates (halduskoh-
tumenetluse seadustiku (HKMS) § 155 lg 5, § 204 lg-d 1 ja 2).

Määruse resolutsiooni p 2 peale saab esitada otse Tallinna Ringkonnakohtule määruskaebuse
15 päeva jooksul määruse kättetoimetamisest arvates (HKMS § 204 lg 2, § 252 lg 7).

ASJAOLUD

1. Tallinna Halduskohtusse saabus 06.05.2016 L. V. J. kaebus Politsei- ja Piirivalveameti
(PPA) 02.05.2016 tähtajalise elamisloa kehtetuks tunnistamise otsuse nr 15.3-3/218-1 tühista-
miseks. Nimetatud otsuse kohaselt otsustas PPA tunnistada alates 16.05.2016 kehtetuks L. V.
J. tähtajalise elamisloa õppimiseks nr 2024513375/TE.

2. L. V. J. esitas 09.05.2016 kohtule täiendava taotluse, millest nähtub kaebaja soov peatada
esialgse õiguskaitse korras vaidlustatud otsuse kehtivus kuni asjas lõpplahendi jõustumiseni.
                                                                                      3-16-881

3. Kohus palus 09.05.2016 kohtunõudega PPA kirjalikku seisukohta kaebaja esialgse õigus-
kaitse taotluse kohta hiljemalt 12.05.2016.

4. L. V. J. teatas 11.05.2016 kohtule, et PPA on aktsepteerinud tema taotlust elamisloa taas-
tamiseks ning sellest tulenevalt soovib kaebuse tagasi võtta.

5. Kohus edastas 11.05.2016 PPA-le kaebaja esitatud taotluse kaebuse tagasivõtmise kohta
ning palus esitada ka nimetatud taotluse kohta oma seisukoht hiljemalt 12.05.2016.

6. PPA esitas 11.05.2016 kohtule seisukohad kaebaja taotluste kohta. PPA leiab, et esialgse
õiguskaitse taotlus ei ole lubatav ning tuleb jätta läbi vaatamata. PPA tunnistas 11.05.2016 ot-
susega nr 15.3-3/232-1 vaidlustatud otsuse kehtetuks ning seega on kaebajal kehtiv elamisluba
(kehtib kuni 29.09.2016). Sellest tulenevalt ei teki kaebajale esialgse õiguskaitse kohaldamata
jätmisega pöördumatuid tagajärgi. Ühtlasi teatas PPA, et nõustub menetluse lõpetamisega ning
ei ole menetluskulusid kandnud ega taotle nende väljamõistmist.

7. L. V. J. teatas 11.05.2016 kohtule täiendavalt, et soovib menetluse lõpetamist haldusasjas
nr 3-16-881.

KOHTU PÕHJENDUSED

Menetluse lõpetamine

8. HKMS § 152 lg 1 p 4 alusel lõpetab kohus määrusega menetluse, kui kaebuses vaidlustatud
haldusakt on kehtetuks tunnistatud või kaebuses nõutav haldusakt on antud või toiming tehtud.
PPA 11.05.2016 otsusega nr 15.3-3/232-1 tunnistati kehtetuks kaebaja poolt käesolevas hal-
dusasjas vaidlustatud PPA 02.05.2016 otsus nr 15.3-3/218-1. Seega on kaebaja kaebusega taot-
letav eesmärk saavutatud. Mõlemad menetlusosalised soovivad sellest tulenevalt haldusasja
menetluse lõpetamist. Eeltoodust tulenevalt lõpetab kohus haldusasja nr 3-16-881 menetluse
HKMS § 152 lg 1 p 4 alusel.

9. Kohus selgitab kaebajale, et menetluse lõpetamise korral puudub tal õigus pöörduda sama
nõudega samal alusel esitatud kaebusega uuesti kohtu poole (HKMS § 155 lg 6, § 43 lg 1 p 2).

10. HKMS § 108 lg 6 kohaselt kannab vastustaja menetluskulud, kui kohus lõpetab menetluse
HKMS § 152 lg 1 p 4 alusel, välja arvatud juhul, kui kaebuses vaidlustatud haldusakti kehtetuks
tunnistamine või kaebuses nõutud haldusakti andmine või toimingu tegemine ei olnud tingitud
kaebuse esitamisest. Kaebaja esitas kohtule avalduse menetluse lõpetamiseks. Kaebaja ei taot-
lenud vastustajalt menetluskulude väljamõistmist. Seega tuleb menetlusosaliste võimalikud me-
netluskulud jätta poolte endi kanda.

11. HKMS § 104 lg 5 p 4 järgi tasutud riigilõiv tagastatakse, kui kohus lõpetab menetluse
HKMS § 152 lg 1 p 2 või 4 alusel. Kuna kohus lõpetab menetluse HKMS § 152 lg 1 p 4 alusel,
tuleb kaebuse esitamisel tasutud riigilõiv 15 eurot kaebajale tagastada.



Esialgse õiguskaitse taotluse läbi vaatamata jätmine




                                                                                           2(3)
                                                                                      3-16-881

12. HKMS § 249 lg 3 teise lause kohaselt jätab kohus esialgse õiguskaitse vajaduse äralange-
misel taotluse läbi vaatamata.

Kohus leiab, et käesoleval juhul on esialgse õiguskaitse vajadus ära langenud, kuna vaidlustatud
otsus on kehtetuks tunnistatud ning kaebaja on esitanud kohtule ka taotluse menetluse lõpeta-
miseks. Eeltoodust tulenevalt jätab kohus kaebaja esialgse õiguskaitse taotluse läbi vaatamata.

13. Tulenevalt Riigikohtu praktikast (19.06.2013 otsus nr 3-3-1-32-13, p-d 14 ja 15) tuleb
esialgse õiguskaitse taotluselt tasutud riigilõiv HKMS § 104 lg 5 p 3 alusel tagastada. Seega
tuleb esialgse õiguskaitse taotluselt tasutud riigilõiv summas 15 eurot kaebajale tagastada.


(allkirjastatud digitaalselt)

Kaupo Kruusvee
Kohtunik




                                                                                           3(3)
