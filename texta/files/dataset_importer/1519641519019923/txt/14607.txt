                            KOHTUMÄÄRUS
Kohus                             Harju Maakohus
Kohtunik                          Mai Grauberg
Kohtujurist                       Mari-Liis Kobakene
Määruse tegemise aeg ja koht      25.05.2016.a, Tallinn, Kentmanni kohtumaja
Tsiviilasja number                2-14-59288
Tsiviilasi                        AS Nordea Finance Estonia hagi Mittetulundusühing
                                  XXXX, XXXXja XXXXvastu võlgnevuse, viiviste ja
                                  sissenõudmisega   seotud    kulu      solidaarseks
                                  väljamõistmiseks
Menetlustoiming                   menetluskulude kindlaksmääramine
Menetlusosalised ja nende         Hageja: AS Nordea Finance Estonia (registrikood 10237140;
esindajad                         asukoht Liivalaia 45/47, 10145 Tallinn);
                                  Hageja lepinguline esindaja:       Dagne     Niit   (e-post:
                                  dagne.niit@intrum.com);
                                  Kostja I: Mittetulundusühing XXXX (registrikood XXXX;
                                  asukoht XXXX); seaduslikud esindajad XXXXja XXXX;
                                  Kostja II: XXXX(isikukood XXXX; elukoht XXXX);
                                  Kostja III: XXXX (isikukood XXXX; elukoht XXXX).

RESOLUTSIOON
1. Rahuldada AS Nordea Finance Estonia avaldus menetluskulude kindlaksmääramiseks.
2. Välja mõista Mittetulundusühingult XXXX ja XXXX’ilt solidaarselt AS Nordea Finance
   Estonia kasuks menetluskulud 225 eurot.
3. Käesoleva määruse jõustumisest kuni täitmiseni tuleb Mittetulundusühingul XXXX ja
   XXXX’il tasuda solidaarselt AS-le Nordea Finance Estonia hüvitamisele kuuluvatelt
   menetluskuludelt (225 eurot) viivist võlaõigusseaduse § 113 lg 1 teises lauses ettenähtud
   ulatuses.
Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu kaudu 15
päeva jooksul alates määruse ärakirja kättesaamisest kui vaidlustatav menetluskulude summa
ületab 200 eurot. Menetluskulude rahalise suuruse kindlaksmääramise peale määruskaebuse
esitamisel tuleb tasuda riigilõivu 50 eurot.

Menetluskulude kindlaksmääramise asjaolud
1. Harju Maakohus rahuldas 28.01.2015.a otsusega AS Nordea Finance Estonia hagi MTÜ
   XXXX, XXXXja XXXX vastu ja jättis menetluskulud 90% ulatuses solidaarselt kostjate
                                                                                                 1
   MTÜ XXXX, XXXXja XXXX kanda ning 10% ulatuses hageja AS Nordea Finance Estonia
   kanda. Sellega mõisteti kostjatelt solidaarselt hageja kasuks välja riigilõiv summas 315 eurot.
   Maakohus selgitas enda määruses täiendavalt, et kuna käesolev menetlus algas 2014.aastal,
   siis lahendab kohus võimalike täiendavate menetluskulude kindlaksmääramise kuni
   2014.aasta lõpuni kehtinud menetlusõiguse normide alusel ja poolel on õigus nõuda
   menetluskulude rahalist kindlaksmääramist asja lahendanud esimese astme kohtult
   menetluskulude rahalist kindlaksmääramist lahendis sisalduva kulude jaotuse alusel 30 päeva
   jooksul alates kulude jaotuse kohta tehtud lahendi jõustumisest.

2. 02.03.2015.a esitasid kostjad Tallinna Ringkonnakohtule apellatsioonkaebuse. 13.03.2015.a
   määrusega keeldus Tallinna Ringkonnakohus MTÜ XXXX ja XXXXapellatsioonkaebust
   menetlusse võtmast. 11.01.2016.a otsusega tühistas Tallinna Ringkonnakohus Harju
   Maakohtu 28.01.2015.a otsuse osas, milles maakohus rahuldas hageja hagi XXXXvastu ja
   mõistis temalt välja võlgnevuse 4 500 eurot, samuti XXXXvastu esitatud hagiga seotud
   menetluskulude jaotuse ja temalt menetluskulude väljamõistmise osas. Lisaks, jättis Tallinna
   Ringkonnakohus XXXXvastu esitatud hagi menetlemisega seotud maakohtu ja
   ringkonnakohtu menetluskulud hageja kanda. Tallinna Ringkonnakohus lisas resolutsiooni
   täiendavalt, et ülejäänud osas on Harju Maakohtu 28.01.2015.a otsus jõustunud. Otsuses on
   Tallinna Ringkonnakohus selgitanud, et kuna maakohus tegi otsuse 2015.aastal, siis kuulub
   menetluskulude rahaline suurus kindlaksmääramisele alates 01.01.2015.a kehtivate sätete
   järgi. Kohus lisas täiendavalt, et arvestades asjaolu, et maakohus kõiki menetluskulusid
   rahaliselt kindlaks ei määranud, ei tee seda ka ringkonnakohus. Tallinna Ringkonnakus
   märkis, et tulenevalt TsMS § 177 lg 2 määrab tsiviilasja sisuliselt lahendanud maakohus
   menetluskulude suuruse kindlaks määrusega mõistliku aja jooksul kohtuotsuse või menetlust
   lõpetava määruse jõustumisest.

3. Kohtuotsus vaidlustatud osas jõustus 27.01.2016.a edasi kaebamata. 03.02.2016.a edastas
   kohus pooltele kirja, milles andis tähtaja menetluskulude kindlaksmääramise avalduse
   esitamiseks Harju Maakohtule kuni 17.02.2016.a. Hageja lepinguline esindaja esitas
   menetluskulude avalduse koos menetluskulude nimekirjaga Harju Maakohtule 15.02.2016.a,
   milles palub kostjatelt I-II välja mõista solidaarselt hageja kasuks menetluskulud summas 225
   eurot ning viivist kostjatelt I-II solidaarselt võlaõigusseaduse § 113 lg 1 teises lauses
   sätestatud määras tasumisele kuuluvatelt menetluskuludelt kuni kohase täitmiseni. Hageja
   kinnitab, et kõik avalduses väljatoodud menetluskulud on seotud käesoleva tsiviilasjaga.

4. Kohus edastas 25.02.2016.a kirjaga kostjatele I-II hageja menetluskulude nimekirja ning palus
   kostjatel esitada menetluskulude kindlaksmääramise avaldusele vastuväited 7 päeva jooksul
   alates kirja kättesaamisest. Kostja I seaduslikud esindajad said kohtukirja ning hageja
   menetluskulude nimekirja kätte 10.03.2016.a ning kostja II sai eelnimetatud dokumendid
   kätte samuti 10.03.2016.a. Kostjad I-II ei ole käesoleva hetkeni hageja menetluskulude
   kindlaksmääramise avaldusele vastuväiteid esitanud.

Kohtumääruse põhjendused
5. Tsiviilkohtumenetluse seadustiku (TsMS) § 177 lg 1 p 2 kohaselt määrab kohus
   menetluskulude rahalise suuruse kindlaks määrusega pärast tsiviilasja sisulise lahendamise
   kohta tehtud kohtuotsuse või menetlust lõpetava määruse jõustumist. TsMS § 174 lg 8
   sätestab, et kohus määrab menetluskulude rahalise suuruse kindlaks hagita menetluse sätete
   kohaselt, arvestades käesolevas jaos sätestatud erisusi.
6. TsMS § 138 lg 1 kohaselt on menetluskulud menetlusosaliste kohtukulud ja kohtuvälised
   kulud. TsMS § 138 lg 2 kohaselt on kohtukuluks muu hulgas riigilõiv. TsMS § 144 p 1
   kohaselt on kohtuvälised kulud menetlusosaliste esindajate ja nõustajate kulud TsMS § 175 lg
   1 sätestab, kui menetlusosaline peab menetluskulude jaotust kindlaksmäärava kohtulahendi
   kohaselt kandma teist menetlusosalist esindanud lepingulise esindaja kulud, mõistab kohus
                                                                                                     2
   kulud välja põhjendatud ja vajalikus ulatuses. Lepinguline esindaja on menetlusosalist
   menetluses esindav advokaat või muu esindaja käesoleva seadustiku §-s 218 sätestatu
   kohaselt.
7. Menetluskulude kindlaksmääramise menetlusele kohaldatakse hagita menetluse sätteid (vt
   Riigikohtu 15.02.2012.a määrus tsiviilasjas nr 3-2-1-161-11, p 7). Hagita menetluses
   lahendatavas asjas rakendab kohus TsMS § 477 lg 7 kohaselt uurimispõhimõtet, st kontrollib
   avalduse vastavust seadusele ja avalduse tõendatust ka juhul, kui sellele ei ole esitatud
   vastuväiteid. Seejuures ei ole kohus TsMS § 477 lg 5 järgi seotud menetlusosaliste esitatud
   asjaoludega ega nende hinnanguga asjaoludele (RKTKm 03.06.2013.a, 3-2-1-65-13 p 14).
   Kohus märgib, et kulude teiselt menetlusosaliselt väljamõistmise aluseks ei ole mitte
   lepingulise esindaja poolt esitatud arved, vaid kulude põhjendatus ja vajalikkus.

8. Hageja palub välja mõista kostjatelt Mittetulundusühing XXXX ja XXXXsolidaarselt
   menetluskulud summas 225 eurot ehk 90% hageja menetluskuludest summas 250 eurot.
   Hageja lepinguline esindaja on kohtule esitatud avalduse kohaselt osutanud õigusabi 7 tunni
   ulatuses tunnitasu määraga 50 eurot tund (käibemaksuta). Hageja palub märkida
   menetluskulude kindlaksmääramise lahendis, et hüvitamisele kuuluvatelt menetluskuludelt
   tuleb kostjatel I-II tasuda solidaarselt menetluskulude suurust kindlaks tegeva lahendi
   jõustumisest alates kuni täitmiseni viivist võlaõigusseaduse § 113 lõike 1 teises lauses
   ettenähtud ulatuses.

9. Hageja lepinguline esindaja on avalduses märkinud, et kokku on hagejale osutatud õigusabi 7
   tunni ulatuses summas 250 eurot. Spetsifikatsiooni kohaselt on hageja lepinguline esindaja
   kulutanud hagimaterjalide analüüsile ja hagiavalduse koostamisele 3 tundi ning kostja
   vastusega tutvumisele ja seisukoha esitamisele 2 tundi, kogusummas 250 eurot
   (käibemaksuta). Avaldusele lisatud arvetelt nähtub samuti, et hageja lepinguline esindaja on
   eelnimetatud toimingutele kulutanud kokku 5 tundi. Eeltoodust tulenevalt leiab kohus, et
   hageja lepinguline esindaja on ekslikult märkinud õigusabiteenuse osutamise ajaks kokku 7
   tundi, kuigi on arvestanud õigusabiteenuse tasu 5 tunni alusel kogusummas 250 eurot. Kohus,
   hinnanud asja keerukust ja mahtu, hageja esindaja tehtud tööd ning esitatud dokumentide sisu
   ja mahtu, leiab, et hageja õigusabiteenuse kulud summas 250 eurot on põhjendatud ja
   vajalikud.

10. Kokku loeb kohus hageja lepingulise esindaja kulusid seoses menetlusega põhjendatuks
    mahus 5 tundi summas 250 eurot. Kuivõrd Harju Maakohtu 28.01.2015.a otsuse kohaselt
    peavad kostjad I-II tasuma solidaarselt 90% hageja menetluskuludest, tuleb kostjatelt I-II
    solidaarselt välja mõista hageja kasuks menetluskulud summas 225 eurot (90% 250 eurost).

11. TsMS § 177 lg 4 kohaselt kohus märgib menetluskulude kindlaksmääramist taotlenud isiku
    avalduse alusel menetluskulude kindlaksmääramise lahendis, et hüvitamisele kuuluvatelt
    menetluskuludelt tuleb tasuda menetluskulude suurust kindlaks tegeva lahendi jõustumisest
    alates kuni täitmiseni viivist VÕS § 113 lõike 1 teises lauses ettenähtud ulatuses. Antud juhul
    on hageja vastava taotluse esitanud, mistõttu märgib kohus menetluskulude
    kindlaksmääramise lahendis, et määruse jõustumisest kuni täitmiseni tuleb kostjatel I-II
    tasuda solidaarselt hagejale hüvitamisele kuuluvatelt menetluskuludelt (225 eurot) viivist
    võlaõigusseaduse § 113 lõike 1 teises lauses ettenähtud ulatuses.

12. TsMS § 177 lg 3 kohaselt kohtulahend menetluskulude rahalise suuruse kindlaksmääramise
    kohta toimetatakse menetlusosalistele kätte. TsMS § 178 lg 2 kohaselt võib menetluskulude
    kindlaksmääramise peale edasi kaevata menetluskulude hüvitamiseks õigustatud või
    menetluskulusid kandma kohustatud isik, kui vaidlustatav menetluskulude summa ületab 200
    eurot. Menetluskulude kindlaksmääramise vaidlustamisel tekkinud kulusid ei hüvitata (TsMS

                                                                                                      3
    § 178 lg 4).

/allkirjastatud digitaalselt/
Mai Grauberg
Kohtunik




                                4
