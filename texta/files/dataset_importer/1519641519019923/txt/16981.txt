                                                                                       4-16-3097




                      KOHTUMÄÄRUS
 Kohus                               Harju Maakohus
 Määruse tegemise aeg ja koht        28. aprillil 2016.a Tallinnas, Liivalaia kohtumajas
 Väärteoasja number                  4-16-3097
 Kohtukoosseis                       Kohtunik Katre Poljakova
 Väärteoasi                          Aleksandr XXX väärteoasi KarS § 251 ja KarS § 218 lg 1 ja
                                     3 järgi
 Menetlusalune isik                  Aleksandr XXX, isikukood XXXXXXX, EV kodanik,
                                     elukoht: XXX;
 Menetlustoiming                     Väärteomenetluse lõpetamine VTMS § 29 lg 1 p 4 alusel

 RESOLUTSIOON


                                            määras:

1. Lõpetada Aleksandr XXX suhtes väärteomenetlus VTMS § 29 lg 1 p 4 alusel.
2. Väärteoasja materjalid tagastada kohtuvälisele menetlejale.

Edasikaebamise kord
Määruse peale võib esitada määruse teinud kohtule määruskaebuse 10 päeva jooksul alates
päevast, mil isik sai vaidlustatavast määrusest teada või teada saama pidi.

Kohtumääruse põhjendused:

Aleksandr XXXle on koostatud väärteoprotokoll KarS § 251 ja KarS § 218 lg 1 ja 3 järgi selle
kohta, et tema 17.03.2016 kella 19:30 ajal Tallinna Kaubamajas pani kotti kauba maksumusega
95,99 eurot, möödus kassast jättes kauba eest tahtlikult tasumata, kuid süütegu jäi lõpule viimata
temast mitte olenevatel põhjustel. Kohtuväline menetleja edastas väärteoasja materjalid kohtule,
leides, et põhjendatud on aresti kohaldamine.

Kohus leiab, et Aleksandr XXX teos on tuvastamist leidnud kuriteo tunnused. Kohtule esitatud
materjalidest ilmnes, et Aleksandr XXX on varem karistatud 21.08.2015 ja 03.03.2016 toime
pandud varguste eest KarS § 218 lg 1 järgi. 17.03.2016 püüdis ta jälle varastada kauplusest kaupa.
Seega on Aleksandr XXX vähem kui aasta jooksul toime pannud kaks vargust ja ühe varguse
katse. KarS § 199 lg 2 p 9 sätestab kriminaalvastutuse varguse eest isikule, kes on toime pannud
vähemalt kolm vargust või varguse katset, sealjuures ei ole tähtis, kas need teod tuleks üksikult
subsumeerida KarS § 199 (kuritegu) või § 218 (väärtegu) alla. Lisaks ilmneb 17.03.2016
toimepandud teos ilmselge seos eelnevalt toimepandud süütegudega, mis väljendub Aleksandr
XXX elustiilis hankida endale poodides müüdavaid tooteid kauplusest varastamise teel. Kuivõrd
Aleksandr XXX on süstemaatiliselt toime pannud varavastaseid süütegusid väheväärtusliku vara
vastu, on tema tegu käsitletav KarS § 199 lg 2 p 9 järgi kvalifitseeritava kuriteona.
Vastavalt VTMS § 29 lg 1 p 4 tuleb alustatud väärteomenetlus lõpetada, kui teos on ilmnenud
kuriteo tunnused. Kohus leiab, et eelpool märgitud põhjustel tuleb väärteomenetlus lõpetada
VTMS § 29 lg 1 p 4 alusel seoses kuriteo tunnuste ilmnemisega ning tagastada väärteoasja
materjalid kohtuvälisele menetlejale.

Kohus juhindub VTMS § 29 lg 1 p 4; § 107 lg 2.

Kohtunik Katre Poljakova (allkirjastatud digitaalselt)
