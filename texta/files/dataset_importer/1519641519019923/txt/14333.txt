                        KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    26. mai 2016.a, Võru kohtumaja

Kriminaalasja nr                  1-16-1857 (16286000055)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Heinar Velkmanni süüdistuses KarS § 424 järgi
                                  kokkuleppemenetluses

Prokurör                          M. J.

Süüdistatav                       Heinar Velkmann, isikukood: xxxxxxxxxxx, Eesti
                                  Vabariigi kodanik; emakeel: eesti keel; elukoht:
                                  xxxxxxxxxxxxxxxxxxxxxxxxxxxxxxxxxxxxxxxxxxxxxx
                                  xxxxx;             keskeriharidus;      töökoht:
                                  xxxxxxxxxxxxxxxxxxxxxxxxx; varem kriminaalkorras
                                  karistamata.
                                  Tõkend – ei ole kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Heinar Velkmann KarS § 424 järgi ning karistuseks mõista
    rahaline karistus 106 (ühesaja kuue) päevamäära (päevamäär 22,70 eurot) suuruses
    summas, so 2 406,20 (kaks tuhat nelisada kuus eurot ja kakskümmend senti) eurot.

    KarS § 68 lg 1 alusel arvestada Heinar Velkmanni eelvangistuses viibitud aeg
    19.02.2016.a - 20.02.2016.a, so 2 (kaks) päeva, millele vastab rahalise karistuse 6
    päevamäära, karistusaja hulka ning lugeda tasumisele kuuluvaks rahaliseks
    karistuseks 100 (ükssada) päevamäära (päevamäär 22,70 eurot), so 2 270,00 (kaks
    tuhat kakssada seitsekümmend) eurot.

    Rahaline karistus tuleb tasuda 30 (kolmekümne) päeva jooksul pärast kohtuotsuse
    jõustumist Maksu- ja Tolliameti arveldusarvele EE351010052031000004 SEB Pank
    AS või EE502200221014193355 Swedbank AS või EE873300333499990003 Danske
    Bank AS Eesti filiaal või EE401700017002872300 Nordea Bank AB Eesti filiaal,
   märkides ära viitenumbri 99916400003922 ning selgituse “Heinar Velkmann, otsus
   nr 1-16-1857, rahaline karistus“.

   KarS § 50 lg 1 p 1 alusel võtta lisakaristusena Heinar Velkmannilt ära
   mootorsõiduki juhtimise õigus 1 (üheks) kuuks.

   Lisakaristuse kandmise aeg hakkab kulgema alates kohtuotsuse jõustumisest. Juhul, kui
   kohtumenetluse pooled ei kasuta apellatsiooniõigust, jõustub kohtuotsus 11.juunil 2016.a.

   Liiklusseaduse § 127 kohaselt on isik, kelle suhtes on jõustunud juhtimisõiguse
   äravõtmise otsus, kohustatud 5 (viie) tööpäeva jooksul otsuse jõustumisest arvates
   loovutama oma juhiloa Maanteeameti liiklusregistri büroosse.

2. Menetluskulud:

KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista Heinar
Velkmannilt välja menetluskulu järgmiselt:

           sundraha 645 eurot;
           kaitsjatasu 81,60 eurot.

Riigi kasuks välja mõistetud menetluskulud 726,60 (seitsesada kakskümmend kuus eurot
ja kuuskümmend senti) eurot tuleb tasuda 30 (kolmekümne) päeva jooksul alates
kohtuotsuse jõustumisest Maksu- ja Tolliameti arveldusarvele EE351010052031000004
SEB Pank AS või EE502200221014193355 Swedbank AS või EE873300333499990003
Danske Bank AS Eesti filiaal või EE401700017002872300 Nordea Bank AB Eesti filiaal,
märkides ära viitenumbri 99916700038163 ning selgituse “Heinar Velkmann, otsus nr 1-
16-1857, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.




                                              2 (4)
KOHTUOTSUSE PÕHIOSA

Süüdistus

Heinar Velkmanni süüdistatakse selles, et tema 19.veebruaril 2016a. kella 20 paiku
xxxxxxxxxxxxxxxxxxxxxxxxxxxxxxxx-xxxxxx                 maantee       210.kilomeetril juhtis
mootorsõidukit xxxxxxxxxxxxxxxxxxxxxxxxxxxxxxxxxxxxxxxxxxxxxx alkoholijoobes so
alkoholisisaldus H.Velkmanni väljahingatavas õhus tõendusliku alkomeetriga mõõdetuna oli
1,35 mg/l (-/+ 0,12 mg/l) kohta. Antud teoga rikkus Heinar Velkmann Liiklusseaduse § 33 lg
11 p 2; § 69 lg 1 nõudeid, mille kohaselt juht ei tohi olla alkoholijoobes.

Seega pani Heinar Velkmann toime KarS § 424 järgi kvalifitseeritava kuriteo –
mootorsõiduki juhtimise joobeseisundis.

Kokkuleppe sisu

Prokurör taotleb kohtus Heinar Velkmanni süüditunnistamist KarS § 424 järgi ja karistamist
rahalise karistusega 106 päevamääraga (22,70 eurot), so 2406,20 eurot. KarS § 68 lg 1 alusel
arvata eelvangistus 19.02.2016.a - 20.02.2016.a, so 2 päeva Heinar Velkmannil kantud
karistusaja hulka, seega rahaliseks karistuseks jääb 100 päevamäära (22,70 eurot), so 2270
eurot. KarS § 50 lg 1 alusel lisakaristusena võtta Heinar Velkmannilt ära mootorsõiduki
juhtimise õigus 1 kuuks.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Heinar Velkmann aru kokkuleppe sisust ja nõustus sellega. Kohtuistungil kinnitas
süüdistatav Heinar Velkmann, et kokkuleppe sõlmimine oli tema vaba tahe. Süüdistatav
nõustus nii toimepandud teo, selle kvalifikatsiooniga kui ka prokuröri poolt taotletud
karistusega. Süüdistatav kinnitas, et on teadlik menetluskulude tasumise kohustusest ja
nõustus menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Heinar Velkmanni süüdi
tunnistada KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.



                                           3 (4)
Heinar Velkmanni menetluskuluks on määratud kaitsjale kohtueelses menetluses makstud tasu
81,60 eurot (tl 17-21) ning süüdimõistva kohtuotsusega kaasnev sundraha, milleks on teise
astme kuriteo toimepanemises süüdimõistmise korral 1,5 kuupalga alammäära, s.o 645 eurot
(alates 1. jaanuarist 2016.a on kuupalga alammäär 430 eurot).

Heinar Velkmann on teadlik menetluskulude tasumise kohustusest ning kinnitas, et
menetluskulud summas 726,60 eurot on võimalik tasuda kolmekümne päeva jooksul pärast
kohtuotsuse jõustumist.

KrMS § 175 lg 1 p 4, 9; § 179 lg 1 p 2; § 180 lg 1 alusel tuleb Heinar Velkmannilt välja mõista
menetluskulu kokku 726,60 eurot.



/allkirjastatud digitaalselt/
Marju Persidskaja
kohtunik




                                             4 (4)
