                                                                                            1-16-1164




                           KOHTUOTSUS
                                EESTI VABARIIGI NIMEL



Kohus                          Pärnu Maakohus

Otsuse tegemise aeg ja koht    19. veebruar 2016. a Haapsalu kohtumaja
Kriminaalasja number           1-16-1164 (15257000345)
Kohtukoosseis                  Kohtunik Piia Jaaksoo
Kohtuistungi sekretär          Gerda Raidla

Kriminaalasi                   Kristo Vaalma süüdistus         KarS     §   209    lg   1   järgi
                               kokkuleppemenetluses
Prokurör                       Agnes Ollema-Barndõk
Süüdistatav
                               KRISTO VAALMA – isikukood 39103044719, elukoht *, *
                               kodanik, *- ja *haridus, emakeel * keel, * – *, kriminaalkorras *,
                               väärteokorras *.

RESOLUTSIOON
1. Süüdi mõista Kristo Vaalma KarS 209 lg 1 järgi ja karistada vangistusega 8 (kaheksa) kuud.
2. Vastavalt KarS § 73 lg 1, 3 jätta ärakandmata vangistus Kristo Vaalma suhtes tingimuslikult
kohaldamata ning määrata, et mõistetud 8 kuu pikkust vangistust ei pöörata täitmisele kui Kristo
Vaalma 18 (kaheksateist) kuulise katseaja jooksul ei pane toime uut tahtlikku kuritegu.
3. Katseaja alguseks lugeda kohtuotsuse kuulutamise päev, s.o 19. veebruar 2016. a.
4. Välja mõista Kristo Vaalma’lt riigi tuludesse kriminaalmenetluse kulu /tasuda Maksu- ja
Tolliameti arveldusarvele nr EE351010052031000004 SEB Pank AS-is, a/a nr
EE502200221014193355 Swedbank AS-is, a/a nr EE401700017002872300 Nordea Bank Finland
PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
on märkida maksekorraldusele viitenumber 99916700012024. Maksekorralduse selgitusse lisada:
Haapsalu kohtumaja, otsus nr 1-16-1164, menetluskulu, Kristo Vaalma/:
- sundraha 645 (kuussada nelikümmend viis) eurot;
- määratud kaitsjale makstud tasu 110 (ükssada kümme) eurot 88 senti.
Ajatada välja mõistetud kriminaalmenetluse kulu tasumise tähtaeg 12 kuu peale - määrata
menetluskulud kogusummas 755,88 eurot tasumisele osade kaupa 12 kuu jooksul alljärgnevalt -
esimene osamakse tasuda 10.märtsiks 2016 , järgnevad 11 osamakset järgnevate kuude 10.
kuupäevaks. Osamakse suurus 62,99 eurot. Eelnimetatud tähtaja möödumisel pööratakse otsus
täitmisele ja saadetakse kohtutäiturile ning lisandub kohtutäituri tasu.

        1                                                                                           1
                                                                                                 1-16-1164


5. Rahuldada tsiviilhagi ja välja mõista Kristo Vaalma’lt R. E. F. AS kasuks 1780 (üks tuhat
kaheksakümmend) eurot 70 senti. Nõue tasuda R. E. F. AS arveldusarvele EE* Swedbank Pangas.
6. Asitõendid – 2 CD plaati, mis asuvad kriminaalasja materjalide juures, jätta kriminaalasja juurde.


Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale on
mõistetud karistus, mida seadus ette ei näe. Apellatsioon tuleb esitada kirjalikult Tallinna
Ringkonnakohtule 15 päeva jooksul, alates kohtuotsuse kuulutamisest.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.

Süüdistus
Kristo Vaalma’d süüdistatakse selles, et tema, töötades alates 09.06.2015 kuni 28.07.2015
Haapsalu linnas Jaama tänav 32 asuva R. E. F. Aktsiaseltsi H. R. supermarketis kaubavastuvõtjana,
kelle üheks töökohustuseks vastavalt ametijuhendi punktile 3.4 oli taara vastuvõtmine, tagastamine
ja ladustamine ning taaramaja opereerimine ja sellega seotud dokumentatsiooni haldamine, mistõttu
tema valduses olid kaupluse taaramajast väljastatud taara tagastuse tšekid, tegelikest asjaoludest
teadvalt ebaõige ettekujutuse loomise teel varalise kasu saamise eesmärgil esitas ajavahemiku
10.07.2015 kuni 20.07.2015 jooksul jätkuva tegevusena R. supermarketi kassades töötanud
kassiiridele taaratšekke, millede eest oli kauplus klientidele juba sularaha välja maksnud või mida
kasutades olid kaupluse kliendid juba oma ostude eest tasunud, järgmiselt:
  - 10.07.2015 kella 15.55 - 15.59 ajal esitas kassas nr 3 töötanud kassiirile J. H.le 31 tšekki
      koguväärtuses 285,60 eurot ning sai nende eest sularaha summas 284,81 eurot ja tasus tšekkide
      arvelt ka ostetud energiajoogi eest summas 0,79 eurot,
  - 13.07.2015 kella 15.44 -15.46 ajal esitas kassas nr 5 töötanud kassiir K. S.le 51 tšekki
      koguväärtuses 247,80 eurot ning sai nende eest sularaha summas 243,95 eurot ja tasus tšekkide
      arvelt ka ostetud energiajoogi ja sigarettide eest kogusummas 3,85 eurot
  - 14.07.2015 kella 15.22 - 15.23 ajal palus oma tuttaval A.-nimelisel isiku esitada kassas nr 4
      töötanud kassiir A. S.le 10 tšekki koguväärtuses 200,70 eurot, kusjuures nendest 4 tšekki oli
      ise juba eelnevalt kassasse esitanud 10.07.2015, saades sel viisil sularaha summas 200,70
      eurot,
  - 15.07.2015 esitas kassas nr 5 töötanud kassiir L. J.le 20 tšekki koguväärtusega 309,40 eurot,
      millest 5 tšekki oli ta juba eelnevalt esitanud 10.07.2015, ühe tšeki 13.07.2015, 5 tšekki oli
      lasknud 14.07.2015 esitada oma tuttaval A.-nimelisel isikul, 3 tšekki oli ise eelnevalt esitanud
      nii 10.07.2015 kui lasknud 14.07.2015 uuesti esitada oma tuttaval A.-nimelisel isikul, ühe tšeki
      oli ise eelnevalt esitanud nii 13.07.2015 kui lasknud 14.07.2015 uuesti esitada ka oma A.-
      nimelisel tuttaval, saades sel viisil ebaseaduslikult nende eest sularaha kokku summas 309,40
      eurot,
  - 16.07.2015 kella 16.59 - 17.00 ajal esitas kassas nr 5 töötanud kassiir K.-M. M.le 44 tšekki
      kogusummas 282,90 eurot, millest 14 tšekki oli ta juba eelnevalt esitanud 10.07.2015, 8 tšekki
      13.07.2015, 3 tšekki oli juba ise eelnevalt esitanud nii 10.07.2015 kui lasknud 14.07.2015
      uuesti esitada ka oma A.-nimelisel tuttaval, saades sel viisil nende eest ebaseaduslikult sularaha
      summas 274,74 eurot ja tasudes tšekkide arvelt ka ostetud energiajoogi, viineripirukate,
      sigarettide ja tulemasina eest kogusummas 8,16 eurot,
  - 17.07.2015 kella 12.12 - 12.15 ajal esitas kassas nr 5 töötanud kassiir A. S.le 21 tšekki
      koguväärtuses 69,90 eurot, millest 4 tšekki oli ta juba eelnevalt esitanud 10.07.2015, saades

        2                                                                                                  2
                                                                                              1-16-1164


     sel viisil nende eest ebaseaduslokult sularaha 68,81 eurot ja tasudes tšekkide arvelt ka ostetud
     energiajoogi eest summas 1,09 eurot,
 - 18.07.2015 kella 12.50 ajal esitas kassas nr 6 töötanud kassiir A. S.le 28 tšekki koguväärtuses
     274,30 eurot, millest 16 tšekki oli ta juba eelnevalt esitanud ka 13.07.2015, saades nende eest
     ebaseaduslikult sularaha summas 267,18 eurot ja tasudes tšekkide arvelt ka ostetud
     energiajoogi, juustupirukate ja sigarettide eest kogusummas 7,12 eurot,
 - 20.07.2015 kella 11.36 - 11.37 ajal esitas kassas nr 4 töötanud kassiir K.-M. M.le 7 tšekki
     koguväärtuses 110,10 eurot, millest 5 tšekki oli ta juba eelnevalt esitanud 18.07.2015 ja ühe
     tšeki esitanud nii 13.07.2015 kui ka 18.05.2015, saades sel viisil nende eest ebaseaduslikult
     sularaha kogusummas 107,20 eurot ja tasudes tšekkide arvelt ka ostetud sigarettide eest
     summas 2,90 eurot.
 Saades sel viisil tegelikest asjaoludest teadvalt ebaõige ettekujutuse loomise teel varalist kasu
 kogusummas 1780,70 eurot, millest 1756,79 eurot moodustas kassadest väljamakstud sularaha
 summa ja 23,91 eurot moodustas tšekkide arvelt ostetud kauba maksumus, tekitas Kristo Vaalma
 R. E. F. Aktsiaseltsile kokku varalise kahju summas 1780,70 eurot.
 Oma sellise jätkuva tegevusega Kristo Vaalma, tekitades teisele isikule varalist kahju
 tegelikest asjaoludest teadvalt ebaõige ettekujutuse loomise teel varalise kasu saamise
 eesmärgil, pani toime kelmuse, s.o KarS § 209 lg 1 järgi kvalifitseeritava kuriteo.

  Prokuröri poolt kohtus Kristo Vaalmale nõutud karistus: kohtus nõudis prokurör
  süüdistatavale karistuseks KarS § 209 lg 1 järgi kvalifitseeritava kuriteo toimepanemise eest 8
  kuud vangistust. KarS § 73 sätete alusel vabastada süüdistatav tähtajalise vangistuse kandmisest
  tingimuslikult 18 kuulise katseajaga.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe
sõlmimisel väljendas oma tõelist tahet. Karistuse iseloom ja olemus on arusaadavad.
Prokurör jäi kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine.
Kokkulepe on sõlmitud süüdistatava vabal tahtel ja on talle arusaadav. Kokkulepe sõlmiti kaitsja
juuresolekul ja kohus mõistab Kristo Vaalma süüdi, kohaldab tema suhtes kokkuleppes
kokkulepitud karistuse.
Tsiviilhagi – kannatanu R. E. F. Aktsiaseltsile on kuriteoga põhjustatud varaline kahju summas
1780,70 eurot, mis on kohtueelse kriminaalmenetluse käigus hüvitamata ning nimetatud kahju
hüvitamiseks on kannatanu esitanud tsiviilhagi /tl 34/. K.Vaalma kinnitas kohtuistungil, et on nõus
hüvitama kannatanule kuriteoga tekitatud kahju. Tsiviilhagi tuleb rahuldada VÕS § 1043 ja TsMS
§ 440 lg 1 alusel ja kuriteoga kannatanule tekitatud kahju tuleb Kristo Vaalma’lt välja mõista.
Tõkend – puudub.
Asitõendid – on vaadeldud ja fotografeeritud 2 CD-plaati H. R. supermarketi turvakaamerate
salvestistega /tl 53-63/. CD plaadid asuvad kriminaalasja materjalide juures eraldi ümbrikus (lisa 1
ja lisa 2). CD-plaadid tuleb KrMS § 126 lg 3 p 1 alusel jätta kriminaalasja juurde.
Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. Vastavalt § 179 lg 1 p 2 tuleb Kristo Vaalma`lt kohtuotsusega välja mõista riigituludesse
teise astme kuriteos süüdimõistmisega seoses 1,5 palga alammäära suuruses summas s.o 645 eurot
(1,5 * 430).



       3                                                                                                3
                                                                                          1-16-1164


Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale Vahur Krinal Kristo Vaalma kaitsmise eest makstud tasu
110,88 eurot /tl 74-78/.
Kristo Vaalma taotles kohtuistungil, et kohus võimaldaks tal tasuda menetluskulud ositi 12 kuu
jooksul, kuna korraga tasuda ei suuda.
Kohus rahuldab Kristo Vaalma taotluse menetluskulude tasumise ajatamiseks KrMS § 180 lg 3
alusel.


/allkirjastatud digitaalselt/
Piia Jaaksoo
kohtunik




        4                                                                                           4
