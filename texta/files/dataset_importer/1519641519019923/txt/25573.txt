                                                                                        1
                                                                      2-14-58715




                              KOHTUMÄÄRUS

Kohtuasja number                2-14-58715

Määruse tegemise aeg ja koht 22. jaanuar 2016, Jõhvi, kell 16.00

Kohus                           Viru Maakohus

Kohtunik                        Helgi Vinni
                                R.-H.    M.     hagi   T.     D. ja R.        D. vastu
Kohtuasi
                                kasutusõiguse/valduse     rikkumisest      hoidumisele
                                kohustamise nõudes ning R. D. ja T. D. vastuhagi R.-H.
                                M. vastu elamu ja külgneva maatüki kasutamise korra
                                tuvastamise nõudes.

                                Menetluse lõpetamine / Kompromissi kinnitamine /
Menetlustoiming                 Riigilõivu tagastamine

Kohtuistungi toimumise aeg      01.09.2015, 21.01.2016
Menetlusosalised ja nende       Hageja / vastuhagis R.-H. M. (IK: xxx, elukoht: xxx)
esindajad                       kostja:


                                Hageja esindaja:     Sergei Politšev,     vandeadvokaat
                                                     (määratud korras,           e-post:
                                                     sergei.polichev@mail.ee )
                                Kostjad /
                                vastuhagis hagejad: R. D. (IK xxx, elukoht: xxx)

                                                     T. D. (IK xxx, elukoht: xxx)




                                Kostjate esindaja:   Aleksandr Gamazin (volikirja alusel,
                                                     e-post gamazin.aleks@mail.ru )
RESOLUTSIOON

Kinnitada R.-H. M. ning T. D. ja R. D. vaheline kompromiss, mille kohaselt:

1.   Pooled leppisid kokku, et vaatamata sellele, et vastavalt 11.09.2008 lepingu punktile
     13.1 on hagejal R.-H. M.l ruumide 3, 4, 5, 6 isiklik kasutusõigus, on kostjatel T.
                                                                                               2
     D.l ja R. D.il õigus kasutada ruume 3, 4, 5 üksnes elektrikilbi korrashoiuks ja
     dušširuumi (hilisema plaani järgi ruum nr 2) kasutamiseks.

2.   Poolte menetluskulud jätta poolte endi kanda.

3.   Pooled lühendavad määruskaebuse esitamise tähtaega 3 (kolme) päevani.

Lõpetada menetlus R.-H. M. hagis T. D. ja R. D. vastu kasutusõiguse/valduse
rikkumisest hoidumisele kohustamise nõudes ning R. D. ja T. D. vastuhagis R.-H. M.
vastu elamu ja külgneva maatüki kasutamise korra tuvastamise nõudes.

Tagastada T.    D.le tema poolt 10.03.2015 Rahandusministeeriumi kontole nr.
EE932200221023778606 vastuhagi esitamiselt tasutud riigilõivust (300 eurot) riigilõiv
summas 150 (ükssada viiskümmend) eurot T. D. (IK 46708172223) arveldusarvele nr.
EE862200221019999224 AS-s Swedbank.

Hagejale osutatud riigi õigusabi ja antud menetlusabi kulud jätta Eesti Vabariigi kanda.

Määrus saata menetlusosalistele teadmiseks.


Edasikaebamise kord

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 3 (kolme) päeva jooksul kohtumääruse kättetoimetamisest alates vastavalt TsMS §
661 lg 4. Kohtumääruse peale määruskaebuse esitamisel tasutakse riigilõivu 50 eurot.

ASJAOLUD JA ASJA VARASEM KÄIK

R.-H. M. esindaja, vandeadvokaat Sergei Politšev esitas 08.10.2014 Viru Maakohtule hagi
T. D. ja R. D. vastu kasutusõiguse/valduse rikkumisest hoidumisele kohustamise nõudes.
Hagiavalduse kohaselt sõlmisid hageja ja kostjad 11.09.2008.a kinnistu mõttelise osa
müügilepingu, isikliku kasutusõiguse seadmise lepingu ja asjaõiguslepingud.
Asjaõiguslepingu punkti 6.1. kohaselt hageja müüs kostjatele ½ mõttelise osa kinnistust koos
selle oluliste osade ja päraldistega hinnaga 210 000 eesti krooni. Lepingu punkti 13.1.
kohaselt leppisid pooled kokku selles, et hagejal on eluaegselt ning tasuta õigus kasutada
kinnistu oluliseks osaks olevat eramut elamispinnana ning õigus majutada nimetatud eramusse
ka isikud, kes on vajalikud tema eest hoolitsemiseks. R.-H. M. kasutusse jääb osa eramust,
mis on piiritletud lepingu lisas nr 1 oleval plaanil roosa joonega ja märgitud ruumid 3, 4, 5, 6.
Käesolevaks ajaks kostjad on rikkunud hageja kasutusõigust ruumidele nr 3, 4, 5, 6. Kostja
teostavad eramu renoveerimist, ehitavad teist korrust. Selle tulemusena on kõrvaldatud
vaheseinad ruumides 3 ja 4. Neid ruume praegu kasutavad ka kostjad ja nende lapsed. Maja
sissepääs, mis kulges hoovist ruumi nr 3, muutus üldkasutatavaks. Ruumidest nr 3 ja 4,
millised on ühendatud üheks ühtseks ruumiks, paigaldatakse treppi teisele korrusele. Ruumi 5
kohal on tehtud tualett, mis on üldkasutuses. Praegu hagejal ei ole oma kööki. Kostjad teevad
eramu ümberehitamist ilma hageja nõusolekuta ja ilma kinnitatud ehitusprojektita. Hageja on
korduvalt nõudnud kostjatelt lõpetada tema kasutusõiguse ruumidele 3, 4, 5 ja 6 rikkumine.
Kostjad ei ole seda teinud käesoleva ajani ja on alust eeldada, et jätkavad seda ka edaspidi.
Hageja esindaja palus hagi rahuldada ja kohustada kostjaid lõpetama R.-H. M. ainuõiguse
rikkumine kasutada kinnistu oluliseks osaks olevaid eramu ruume nr 3, 4, 5, 6 ning taastama
nende ruumide eelmise seisukorra vastavalt Asjaõiguslepingu lisale 1 (tl. 3-32).

14.11.2014 määrustega võttis kohus hagi menetlusse ning vabastas hageja riigilõivu, summas
300 eurot, tasumisest (tl. 41; 43-44).
                                                                                                3

27.11.2014 esitasid kostjad vastuse hagile, milles hagiga ei nõustunud. Kostjate arvamuse
kohaselt ei saa elamu hädavajaliku remondiga hagejale tekitatud ajutist ebamugavust lugeda
hageja isikliku kasutusõiguse rikkumiseks. Kostjad on nõus kompromissi sõlmimisega,
vastuhagi esitada ei soovi (tl. 51-61).

12.03.2015 esitasid kostjad vastuhagi R.-H. M. vastu elamu ja külgneva maatüki kasutamise
korra tuvastamise nõudes. Kostjate väitel on nad teinud remonditöid hageja eelneval
nõusolekul. (tl. 81-91).

21. jaanuari 2016.a kohtuistungil jõudsid pooled kompromissini, mille palusid kohtul
kinnitada ja lõpetada tsiviilasja menetlus. Kompromissi kohaselt leppisid pooled kokku, et
vaatamata sellele, et vastavalt 11.09.2008 lepingu punktile 13.1 on hagejal R.-H.         M.l
ruumide 3, 4, 5, 6 isiklik kasutusõigus, on kostjatel T. D.l ja R. D.il õigus kasutada ruume
3, 4, 5 üksnes elektrikilbi korrashoiuks ja dušširuumi (hilisema plaani järgi ruum 2)
kasutamiseks. Poolte menetluskulud jäävad poolte endi kanda.             Pooled lühendavad
määruskaebuse esitamise tähtaega 3 päevani. Kostjad palusid tagastada ½ vastuhagi
esitamisel tasutud riigilõivust summas 150 eurot (tl. 140-146).

KOHTUMÄÄRUSE PÕHJENDUSED

Kohus, kuulanud ära menetlusosalised ning tutvunud asja kirjalike materjalidega, leiab, et
poolte taotlus on põhjendatud ja kuulub rahuldamisele.

TsMS § 428 lg 1 p 4 kohaselt lõpetab menetluse otsust tegemata, kui pooled on sõlminud
kompromissi ja kohus kinnitab selle.

TsMS § 430 lg 1 kohaselt pooled võivad menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega.
Pooltevaheline kompromiss on seadusega kooskõlas, mistõttu kohus kinnitab poolte
kompromissi ja lõpetab tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses
poolte kompromissi kinnitamisega ei või samad pooled sama hagi eseme suhtes esitada uut
hagi.

Täitemenetluse seadustiku § 2 lg 1 p 1 kohaselt juhul, kui kostja ei täida kompromissiga
võetud kohustust, siis hagejal on õigus pöörduda kohtutäituri poole kohtumääruse
sundtäitmiseks.

Vastavalt TsMS § 150 lg 2 p 1, pool menetluses tasutud riigilõivu tagastatakse, kui pooled
sõlmivad kompromissi. TsMS § 150 lg 4 kohaselt, riigilõivu tagastab kohus, kelle menetluses
asi viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti./---/ Riigilõiv tagastatakse menetlusosalisele, kes selle pidi tasuma, või tema
korraldusel muule isikule. Kostjad taotlesid esitatud kompromissis vastuhagi esitamiselt
tasutud riigilõivust poole tagastamist.

Kostja / vastuhagis hageja T. D. on vastuhagi esitamiselt tasunud 10.03.2015 riigilõivu
summas 300 eurot. Sellest lähtuvalt tagastab kohus kostjale pool tasutud riigilõivust summas
150 eurot.

14.11.2014 määrusega vabastas kohus hageja riigilõivu, summas 300 eurot, tasumisest.
                                                                                           4
Hagiavalduse esitamiseks ja kohtus esindamiseks oli hagejale määratud esindaja riigi
õigusabi korras (Viru Maakohtu 29.09.2014.a. kohtumäärus tsiviilasjas nr 2-14-57051).
Ülaltoodust tulenevalt jätab kohus riigi õigusabi ja menetlusabi kulud Eesti Vabariigi kanda.

TsMS § 661 lg 4 alusel lühendasid pooled edasikaebe tähtaega 3 päevani. TsMS § 661 lg 4
kohaselt võib poolte kokkuleppel määruskaebuse esitamise tähtaega hagimenetluses lühendada
või määruskaebuse esitamise õiguse välistada.

Eelpooltoodu alusel ja juhindudes TsMS § 428 lg 1 p 4, § 430, § 431 lg 1, § 433, § 463 lg 1, §
465, § 661 lg 4 kinnitab kohus poolte vahelise kompromissi ja lõpetab tsiviilasjas menetluse.


/allkirjastatud digitaalselt/

Helgi Vinni
Kohtunik
