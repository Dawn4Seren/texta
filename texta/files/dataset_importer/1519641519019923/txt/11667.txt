                            KOHTUMÄÄRUS

 Kohus                                  Tallinna Ringkonnakohus
 Määruse tegemise aeg ja koht           28. juuni 2016. a, Tallinn
 Väärteoasja number                     4-16-2984
 Kohtunik                               Urmas Reinola
 Vaidlustatud kohtulahend               Harju Maakohtu 09.05.2016. a otsus, Jevgeni Dvojanovi
                                        väärteoasi NPALS § 151 lg 1 järgi
 Kaebuse esitaja ja kaebuse liik        Jevgeni Dvojanov (ik: 38205080225), apellatsioon


RESOLUTSIOON
Jätta Jevgeni Dvojanovi apellatsioon Harju Maakohtu 09.05.2016. a otsuse peale
väärteoasjas nr 4-16-2984 läbi vaatamata ja tagastada see apellandile.


EDASIKAEBAMISE KORD
Kohtumääruse peale võib esitada määruskaebuse Riigikohtule 15 päeva jooksul alates päevast,
millal isik sai teada vaidlustatavast kohtumäärusest või pidi teada sama.


ASJAOLUD JA MENETLUSE KÄIK
1. Harju Maakohtu 09.05.2016. a otsusega väärteoasjas nr 4-16-2984 tunnistati Jevgeni
Dvojanov süüdi NPALS § 151 lg 1 järgi ja talle mõisteti karistuseks arest 15 päeva. Määratud
arest kuulub täitmisele pööramisele pärast teises süüteoasjas mõistetud karistuse ärakandmist.
2. Harju Maakohtu otsuse peale esitas 13.05.2016. a apellatsioonteate ja samal päeval ka
apellatsioonkaebuse menetlusalune isik J. Dvojanov, kes märgib esitatud kaebuses, et tegu on
toime pandud rohkem kui aasta tagasi. Sellest ajast alates ta enam ei tarvita narkootikume.
Samuti läbis ta sotsiaalprogrammi. Palub mõista talle väiksem karistus või võimaldada aresti
kandmist ositi.

3. Tallinna Ringkonnakohus jättis 26. mai 2016. a määrusega J. Dvojanovi apellatsiooni
käiguta ja andis tähtaja puuduste kõrvaldamiseks kuni 15. juunini 2016. a, sest apellatsioon ei
vastanud VTMS § 139 nõuetele.



                                                                                          1(2)
4. 30. mail 2016. a on J. Dvojanov kinnitanud oma allkirjaga Tallinna Ringkonnakohtu 26. mai
2016. a määruse tõlke kättesaamist.


RINGKONNAKOHTU SEISUKOHT
5. Ringkonnakohus leiab, et J. Dvojanovi esitatud apellatsioon tuleb jätta läbi vaatamata. Nimelt,
kuigi J. Dvojanov on 30. mail 2016. a kätte saanud 26. mai 2016. a käiguta jätmise määruse ja
oli seega teadlik tema apellatsioonis esinevatest puudustest ja sellest, et see ei vastanud VTMS
§ 139 nõuetele, milliste puuduste kõrvaldamiseks andis ringkonnakohus tähtaja kuni 15. juunini
2016. a, ei ole J. Dvojanov tähtaja jooksul apellatsioonis esinenud puudusi kõrvaldanud. Seega
ei ole võimalik J. Dvojanovi apellatsiooni sisuliselt läbi vaadata, sest apellatsioon peab vastama
konkreetsetele nõuetel, mis on välja toodud VTMS §-s 139, millele aga J. Dvojanovi apellatsioon
ei vasta. Ringkonnakohus selgitas samuti oma 26. mai 2016. a määruses, et kui apellant ei
kõrvalda kohtu poolt määruses märgitud puudusi, on kohtul õigus jätta apellatsioon läbi
vaatamata.
VTMS § 142 lg 2 p 4 sätestab, et ringkonnakohtunik teeb apellatsiooni läbi vaatamata jätmise
kohta määruse ja saadab määruse koopia ning tagastab apellatsiooni apellandile, kui apellant ei
ole sama paragrahvi lõikes 1 ettenähtud korras määratud tähtaja jooksul kõrvaldanud
apellatsioonis esinenud puudusi. Kuivõrd J. Dvojanov sai puuduse kõrvaldamise määruse 30.
mail 2016. a kätte, kuid ei ole tähtaegselt apellatsioonis esinenud puudusi kõrvaldanud, jätab
ringkonnakohus J. Dvojanovi apellatsiooni läbi vaatamata ja tagastab selle apellandile.
6. Eelnevast lähtuvalt ja juhindudes VTMS § 142 lg 2 p-st 4 jätab ringkonnakohus J. Dvojanovi
apellatsiooni Harju Maakohtu 9. mai 2016. a otsuse peale väärteoasjas nr 4-16-2984 läbi
vaatamata ja tagastab selle apellandile.




/allkirjastatud digitaalselt/
Urmas Reinola




                                                                                            2(2)
