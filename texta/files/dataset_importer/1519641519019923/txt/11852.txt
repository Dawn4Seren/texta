                               KOHTUMÄÄRUS
 Kohus                              Viru Maakohus

 Määruse tegemise aeg ja koht       22. juuni 2016, Rakvere kohtumajas

 Kriminaalasja number               1-15-2054

 Kohtunik                           Kristel Vedro

 Kohtuistungisekretär               Raili Raja

 Kriminaalhooldusametnik            Carmen Kond

 Kohtuasja nimetus                  Sergei Loknovski süüdistatuna KarS § 201 lg 2 p 1,4 järgi /
                                    Erakorraline ettekanne Sergei Loknovski osas
 Süüdimõistetu                      SERGEI LOKNOVSKI, isikukood 38211165219, elukoht
                                    xxxx.
 Kohtumääruse õiguslik alus         KrMS § 428 lg 1, KarS § 69 lg 6
 RESOLUTSIOON

 Kriminaalhooldusametniku taotlus Sergei Loknovskile mõistetud karistuse täitmisele
 pööramiseks jätta rahuldamata.

 Edasikaebamise kord
 Määruse peale võib esitada määruskaebuse Viru Maakohtule 15 päeva jooksul arvates
 kohtumääruse kättesaamisele järgnevast päevast.

Kohtumääruse asjaolud ja põhjendused

1. Viru Maakohtu 16.03.2015 otsusega nr 1-15-2054 tunnistati Sergei Loknovski süüdi KarS §
201 lg 2 p 1, 4 järgi ja karistuseks mõisteti 6 kuud vangistust. KarS § 65 lg 2 alusel suurendati
karistust Viru Maakohtu Rakvere kohtumaja 29.10.2013 mõistetud ja ärakandmata karistuse 1
aasta võrra, mõistes liitkaristuseks 1 aasta 6 kuud vangistust.
KarS § 69 lg 1 ja 3 alusel asendati vangistus 545 tunni üldkasuliku tööga. Tähtajaks määrati 1
aasta. KarS § 75 lg 2 p 2 alusel kohustati Sergei Loknovskit mitte tarvitama alkoholi.

2. 09.06.2016 esitas kriminaalhooldusametnik erakorralise ettekande, kuna Sergei Loknovski
rikkus KarS § 75 lg 2 alusel kohustust mitte tarvitada alkoholi. Erakorralise ettekande kohaselt

                                                                                               1
19.05.2016 edastati elektrooniliselt Rakvere politseijaoskonnast 15.05.2016 indikaatorvahendi
kasutamise protokoll, mille kohaselt tuvastati Sergei Loknovskil alkoholijoove 1,22 mg/l
väljahingatavas õhus. Alkoholijoove tuvastati indikaatorvahendiga Alcoquant 6020 nr
A111154, mille järgmise kontrollimise kuupäev on 10.09.2016. Koostati protokoll.

3. Kriminaalhooldusametnik võttis 24.05.2016 hooldusaluselt kirjaliku seletuse. Hooldusaluse
sõnul jõi ta alkoholi, 2 purgi 7,57ᵒ õlut. Hooldusalune viidi arestimajja.

4. Erakorralise ettekande kohaselt toimus esmakohtumine hooldusalusega 08.04.2015.
Hooldusalusele selgitati üldkasuliku töö (edaspidi ÜKT) olemust ja sellega kaasnevaid õigusi-
kohustusi. Hooldusalune allkirjastas ÜKT tegija õiguste-kohustuste lehe esmakohtumisel.
Samuti selgitati hooldusalusele lisakaristust, mitte tarvitada alkoholi ning selle rikkumisega
kaasnevaid tagajärgi. Hooldusalune broneeriti ÜKT tunde tegema Haljala Vallavalitsuse
juurde.
Viru Maakohus määras isikule kohustuse alluda võõrutusravile. Määrus jõustus 01.06.2016.
Isik esitas 03.06.2016 tõendi nr 3171, mille kohaselt teostati 30.05.2016 Sergei Loknovskile
Wismari haiglas alkoholivastane blokeeriv protseduur aastaks.

5. 06.05.2016 esitas kriminaalhooldusametnik erakorralise ettekande, kuna Sergei Loknovski
rikkus KarS § 75 lg 2 alusel kohustust mitte tarvitada alkoholi. Viru Maakohtu 11.05.2016
määrusega rahuldati erakorraline ettekanne ja Sergei Loknovskile määrati täiendav lisakohustus
alluda 30.07.2016 tähtajaks ettenähtud ravile, so alkoholi võõrutusravile.

6. KrMS § 428 lg 1 kohaselt kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, teeb kriminaalhooldusametnik kohtule
erakorralise ettekande süüdimõistetule täiendavate kohustuste määramiseks vastavalt
karistusseadustiku § 75 lõikele 2 või töö tegemise tähtaja pikendamiseks või süüdimõistetule
mõistetud vangistuse täitmisele pööramiseks.

7.KarS § 69 lg 6 kohaselt kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Tegemist on kohtu kaalutlusotsusega.

8. Kohus leiab, et Sergei Loknovski poolt alkoholi tarvitamise keelu rikkumine on erakorralise
ettekandega tõendamist leidnud, kuna seda on ka Sergei Loknovski ise seletuses tunnistanud.
Vaatamata eeltoodule leiab kohus, et karistus tuleb jätta täitmisele pööramata ja
kriminaalhooldaja erakorraline ettekanne rahuldamata. Isik on sooritanud ennetähtaegselt ÜKT
tunnid. Isik on täitnud täiendava lisakohustuse ja allunud 30.07.2016 tähtajaks ettenähtud
ravile, so alkoholi võõrutusravile, esitades selle kohta 03.06.2016 tõendi nr 3171, mille kohaselt
teostati 30.05.2016 Sergei Loknovskile Wismari haiglas alkoholivastane blokeeriv protseduur


                                                                                                2
aastaks. Eeltoodu alusel on Sergei Loknovski Viru Maakohtu 16.03.2015 otsusega talle
määratud karistuse kandnud.

(allkirjastatud digitaalselt)

Kristel Vedro
kohtunik




                                                                                  3
