                               KOHTUOTSUS
                                    EESTI VABARIIGI NIMEL

Kohus                                       Harju Maakohus

Otsuse tegemise aeg ja koht                 02. augustil 2016.a. Tallinn, Harju Maakohtu Liivalaia
                                            kohtumaja

Kriminaalasja number                        1-16-5352

Kohtunik                                    Anne Rebane

Kohtuistungi sekretär                       Merike Kunnus

Tõlk                                        Anneli Helmann

Kriminaalasi                                Dmitri Jakubovitš’i süüdistuses KarS § 424 järgi
                                            kokkuleppemenetluses

Prokurör                                    Rainer Amur

Süüdistatav                                 Dmitri Jakubovitš; elukoht: XXX; isikukood:
                                            38210012237; kodakondsus: Eesti; haridus: keskeri- ;
                                            emakeel: vene keel; töökoht: puudub; kriminaalkorras
                                            karistatud: 08.08.2013 Viru Maakohtu poolt mõisteti
                                            KarS § 199 lg 2 p 4, 7 ja § 213 lg 1 alusel tingimisi
                                            vangistus 6 kuud katseajaga 18 kuud.

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Tunnistada Dmitri Jakubovitš süüdi KarS § 424 järgi kvalifitseeritavas kuriteos ja mõista karistuseks
10 (kümme) kuud vangistust.

KarS § 74 lg 1, 3 alusel määrata, et mõistetud karistust ei pöörata täielikult täitmisele, kui Dmitri
Jakubovitš ei pane 1 aasta ja 6 kuu pikkuse katseaja kestel toime uut kuritegu ja kohustub täitma KarS
KarS § 75 lg 1 p 1-6 ja § 75 lg 2 p 21,8 sätestatud kontrollnõudeid ja kohustusi:

1) elama kohtu määratud alalises elukohas - XXX;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks;
7) mitte omama ega tarvitama narkootilisi ja psühhotroopseid aineid;
8) osalema kriminaalhooldaja poolt määratud sotsiaalprogrammis.

Määrata Dmitri Jakubovitš Tallinna Vangla Harju kriminaalhooldusosakonna juhataja poolt määratud
kriminaalhooldaja järelevalve alla.

Katseaja alguseks lugeda kohtuotsuse kuulutamise päev, s.o. 02. august 2016.a.

Vastavalt KarS § 50 lg 1 kohaldada Dmitri Jakubovitš suhtes lisakaristusena sõiduki juhtimise õiguse
äravõtmist 5 (viieks) kuuks.

Vastavalt LS § 127 on Dmitri Jakubovitš kohustatud viie tööpäeva jooksul otsuse jõustumisest arvates
loovutama oma juhiloa Maanteeametile.

KrMS § 180 lg 1 alusel mõista Dmitri Jakubovitš’ilt välja menetluskulud: sundraha 645 eurot,
määratud kaitsjale määratud tasu summas 72 eurot ja joobe tuvastamise kulud 131 eurot, s.o.
menetluskulud kokku 848 eurot.

KrMS § 180 lg 3 alusel määrata, et Dmitri Jakubovitš võib menetluskulud tasuda ositi 12 kuu jooksul
alljärgneva graafiku alusel:

   Alates kohtuotsuse jõustumisest tuleb esimese 11 kuu jooksul tasuda iga kuu 15. kuupäevaks 70
   eurot ja 12. kuu 15. kuupäevaks 78 eurot Maksu- ja Tolliameti arveldusarvele
   EE351010052031000004           (SEB      Pank),    EE502200221014193355           (Swedbank),
   EE873300333499990003 (Danske Bank AS Eesti filiaal) või EE401700017002872300 (Nordea
   Bank AB Eesti filiaal). Viitenumber on 99916700054325. Selgitusse tuleb märkida kriminaalasja
   number, makse nimetus („Menetluskulud“) ja oma nimi.

Edasikaebamise kord

Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.

Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega. Kriminaalmenetluse kulude
hüvitamise otsustuse võib vaidlustada apellatsioonis või määruskaebuse lahendamise menetluses.
Määruskaebus tuleb esitada Harju Maakohtule 15 päeva jooksul alates päevast, mil isik sai
vaidlustatavast lahendist teada või pidi teada saama.




                                              2
KOHTUOTSUSE PÕHIOSA
I Süüdistuse sisu

Dmitri Jakubovitš’it süüdistatakse selles, et tema tahtlikult juhtis 23.03.2016 kella 13.20 ajal
Tallinnas Mustamäe teel mootorsõidukit Audi 80 registreerimismärgiga XXX, olles joobeseisundis
(narkootiline joove amfetamiinist), rikkudes seeläbi LS § 69 lg 1 ja KorS § 36 lg 1 /Juht ei tohi olla
joobeseisundis. Joobeseisund on alkoholi, narkootilise või psühhotroopse aine või muu joovastava
aine tarvitamisest põhjustatud terviseseisund, mis avaldub väliselt tajutavas häiritud või muutunud
kehalistes või psüühilistes funktsioonides ja reaktsioonides/ nõudeid.

Dmitri Jakubovitš pani toime mootorsõiduki joobeseisundis juhtimise s.o KarS § 424 järgi
kvalifitseeritava kuriteo.

II Kohtu seisukoht kokkuleppe osas

Toimunud kokkuleppemenetluse läbirääkimiste käigus süüdistatav ja tema kaitsja nõustusid kuriteo
kvalifikatsiooniga, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Kokkulepe oli süüdistatavale arusaadav ja ta jäi kohtus selle
juurde. Kokkuleppe sisu kajastub kohtuotsuse resolutiivosas. Prokurör jäi sõlmitud kokkuleppe
juurde. Süüdistatava nõusolekul ei osalenud kaitsja kohtuistungil.

Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on seisukohal, et Dmitri Jakubovitš on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Dmitri Jakubovitš süüdi tunnistada KarS §
424 järgi ning mõista talle karistus vastavalt kokkuleppele.

III Kohtu seisukoht menetluskulude osas

Vastavalt KrMS-i § 180 lõikele 1 hüvitab süüdimõistva kohtuotsuse korral menetluskulud
süüdimõistetu. Kuna Dmitri Jakubovitš rahalised kohustused on suhteliselt suured, võib
menetluskulude korraga tasumine olla raskendatud. KrMS § 180 lg 3 alusel määrab kohus, et Dmitri
Jakubovitš võib tasuda menetluskulud ositi 12 kuu jooksul alates käesoleva otsuse jõustumisest,
lähtudes kohtuotsuse resolutiivosas esitatud graafikust.

Kohus juhindus kriminaalmenetluse seadustiku (KrMS) §-st 248 lg 1 p 5 ja § 249.


Anne Rebane
Kohtunik




                                                3
