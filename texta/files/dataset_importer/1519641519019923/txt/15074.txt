                        KOHTUMÄÄRUS
 Kohus                             Tartu Ringkonnakohus

 Kohtukoosseis                     Üllar Roostoja, Kai Kullerkupp, Andra Pärsimägi

 Määruse tegemise aeg ja koht      19. mai 2016, Tartu

 Tsiviilasja number                2-16-630

 Tsiviilasi                        Juri Kolesnikovi kaebus Viljandi kohtutäituri Rita Lohu
                                   tegevuse peale
 Vaidlustatud kohtulahend          15. märtsi 2016. a Tartu Maakohtu kohtumäärus

 Kaebuse esitaja ja kaebuse liik   Juri Kolesnikovi määruskaebus riigiõigusabi andmise määruse
                                   peale
 Kohtuistungi toimumise aeg        Kirjalik menetlus

 Menetlusosalised ja nende         Määruskaebuse esitaja:       Juri   Kolesnikov    (isikukood
                                   XXXXXXXXXX)
 esindajad


 RESOLUTSIOON
 1.  Jätta Tartu Maakohtu 15. märtsi 2016. a määrus muutmata.
 2.  Jätta määruskaebus rahuldamata.

Edasikaebamise kord
Määrus ei ole edasikaevatav.


ASJAOLUD
1. Juri Kolesnikov töötas 2012. a Biotextile OÜ-s ja talle ei makstud töötasu.
Töövaidluskomisjon tegi 10.04.2013 otsuse nr 4.2-1/540, mille järgi Biotextile OÜ pidi
maksma Juri Kolesnikovile 219, 14 eurot. 14. 01.2016. a pöördus Juri Kolesnikov Tartu
Maakohtu poole taotlusega, et kohus aitaks kätte saada 219, 14 eurot ja viivise alates 10. aprillist
2013, kui tehti otsus. Juri Kolesnikov palus ka riigi õigusabi korras advokaadi määramist ning
riigilõivu tasumisest vabastamist.
26. jaanuaril 2016. a otsustas Tartu Maakohus mitte võtta Juri Kolesnikovi avaldust menetlusse.
Kohus leidis, et avaldusega ei ole võimalik saavutada avaldaja taotlevat eesmärki. Seega
keeldus kohus asja menetlusse võtmast tsiviilkohtumenetluse seadustiku (edaspidi TsMS) § 371
lg 2 p 2 alusel.
2. Juri Kolesnikov pöördus uuesti Tartu Maakohtu poole 09.02.2016 ning 01.03.2016. Kuna
Juri Kolesnikov ei olnud kohtu juhistele ja selgitustele vaatamata määruskaebust koostanud,
vaid esitas samasisulised väited uuesti, edastas maakohus Juri Kolesnikovi algse kirja koos
toimikuga Tartu Ringkonnakohtule.
3. Ringkonnakohus tagastas toimiku koos Juri Kolesnikovi määruskaebusega Tartu Maakohtu
26.01.2016. a määruse peale määruskaebuse menetlusse võtmise otsustamiseks maakohtule.
Ringkonnakohus leidis, et maakohus ei olnud lahendanud menetlusosalise taotlust riigi õigusabi
ja menetlusabi saamiseks. Seega esinevad asjas puudused, mille tõttu ringkonnakohus ei saa
seda menetleda.
4. 15. märtsil 2016. a jättis Tartu Maakohus Juri Kolesnikovi taotluse riigi õigusabi ja
menetlusabi saamiseks rahuldamata, kuna kohus leidis, et avaldaja võimalus oma õiguste
kaitseks on ilmselt vähene ning on piisav alus eeldada, et kavandatav menetlus ei ole avaldajale
edukas.
5. 28.03.2016 esitas Juri Kolesnikov Tartu Ringkonnakohtule taotluse tühistada 15. märtsi 2016
Tartu Maakohtu määruse tsiviilasjas 2-16-630 ning rahuldada tema taotlus riigi õigusabi ja
menetlusabi saamiseks.


RINGKONNAKOHTU SEISUKOHT
6. Ringkonnakohus leiab, et Juri Kolesnikovi määruskaebus tuleb jätta rahuldamata.
TsMS § 181 lg 2 p 2 järgi on menetlusabi andmise üheks eelduseks piisava eeldatava aluse
olemasolu, mille järgi saab öelda, et kavandatav menetluses osalemine on edukas. Antud juhul
on Juri Kolesnikovil nõue Biotextile OÜ vastu summas 219,14 eurot seoses sellega, et äriühing
ei ole maksnud avaldajale palka. Äriregistri andmete järgi on Biotextile OÜ äriregistrist
kustutatud 15.02.2016. Seega käesolevaks ajaks ei eksisteeri enam isikut, kes saaks või kelle
arvelt oleks võimalik täita nõuet tasuda Juri Kolesnikovile maksmata jäänud töötasu.
Täitemenetluse materjalid kinnitavad, et kohtutäitur alustas täitemenetlust pärast avalduse
saamist 2013 aastal, kuid juba siis ei olnud äriühingul nõude täitmiseks vahendeid. Seega
puuduvad alused ka kohtutäiturile tegevusetuse ette heitmiseks ning ei saa öelda, et ka täituri
suhtes kavandatav menetluses osalemine oleks edukas. Ringkonnakohus leiab, et antud asjas
puudub TsMS § 181 lg 1 p 2 järgi alus Juri Kolesnikovile menetlusabi andmiseks.


/digitaalselt allkirjastatud/       /digitaalselt allkirjastatud/       /digitaalselt allkirjastatud/
      Üllar Roostoja                     Kai Kullerkupp                      Andra Pärsimägi

                                                  2
