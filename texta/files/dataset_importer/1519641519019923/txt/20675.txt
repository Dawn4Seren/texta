                           KOHTUMÄÄRUS

Kohus                              Viru Maakohus

Kohtunik                           Anu Ammer

Tõlk                               Tatjana Šibajeva

Määruse tegemise aeg ja koht       22.03.2016., Rakvere kohtumaja

Kohtuasja number                   4-15-9856

Avalduse sisu                      PPA Ida Prefektuuri avaldus AIVAR BUNTSELI suhtes
                                   asendusaresti kohaldamiseks
Menetlusosalised                   Menetlusalune isik: AIVAR BUNTSEL, isikukood
                                   36712015216; elukoht xxxx
RESOLUTSIOON:


        Asendada AIVAR BUNTSELILE väärteoasjas nr 2590,13,001900 määratud rahatrahv
kokku 70 trahviühikut summas 280 eurot, selle tasumata osas, s.o 24 trahviühiku ulatuses,
arestiga 2 päeva.
Aresti kandmise algust arvestada alates 22.03.2016.

KrMS § 176 lg 2 alusel mõista menetluse erikuluna Aivar Buntselilt välja sundtoomise kulu
24,70 eurot, mis tasuda 30 päeva jooksul käesoleva kohtuotsuse jõustumisest arvates Maksu-
ja Tolliameti arveldusarvele SEB Pank EE351010052031000004, Swedbank
EE502200221014193355, Nordea Pank EE401700017002872300, Danske bank
EE873300333499990003.          Maksekorraldusele      märkida      viitenumber, viitenumber
99916700021316 . Maksekorralduse selgitusse märkida väärteoasja number „4-15-9856,
sundtoomise kulu”.
       Kui rahalised nõuded pole täies ulatuses tähtaegselt tasutud, suunatakse nõuded
kohtutäiturile täitemenetlusse täitemenetluse seadustikus sätestatud korras.
Kohtumääruse peale on õigus esitada määruskaebus määruse teinud kohtule 15 päeva jooksul
alates päevast, mil isik sai vaidlustatavast määrusest teada või pidi teada saama.

Asjaolud ja kohtumääruse põhjendused

      PPA Ida Prefektuur esitas 18.11.2015 Viru Maakohtule avalduse Aivar Buntselile
määratud rahatrahvi asendamiseks arestiga.



                                                                                         1
       PPA Ida Prefektuuri 16.07.2013 otsusega väärteoasjas nr 2590,13,001900 määrati
Aivar Buntselile AS § 55 lg 1 ja § 54 lg 1 järgi rahatrahv kokku 70 trahviühiku ulatuses, s.o
280,00 eurot. Nimetatud trahvist tasus Aivar Buntsel 180,69 eurot.
       Kuna trahv oli täies ulatuses tasumata, alustas kohtutäitur Kersti Vilbo antud
väärteoasjas täitemenetluse.
       19.10.2015 kirjaga teavitas kohtutäitur kohtuvälist menetlejat täiteasjas rahatrahvi
sissenõudmise võimatusest.

       TMS §-st 201 lg 1 alusel, mille kohaselt rahatrahvi asendamist arestiga taotleb kohtult
sissenõudja, esitas Politsei- ja Piirivalveameti Ida prefektuur sissenõudjana kohtule avalduse
asenduskaristuse määramiseks.
        Kohtuistungile 17.12.2015 Aivar Buntsel ei ilmunud. Kohus kohaldas tema suhtes
sundtoomist 26.01.2016 kohtuistungile, kuid sundtoomine ebaõnnestus.
        Aivar Buntsel toimetati sundtoomise korras kohtusse 22.03.2016. Kohtuistungil
kinnitas ta, et rahatrahv on tasumata, tema pension on arestitud ning et kohtutäiturite käes on
tema vastu erinevaid nõudeid ca 7000 euro ringis. Väljendas nõusolekut asendusaresti
kandmisele asumiseks.
        VTMS § 211 lg 1 alusel teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS § 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
        KarS § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga.
       Kohus, tutvunud kohtule esitatud avalduse ja selle lisadega, kuulanud ära võlgnik
Aivar Buntseli, leiab, et esitatud avaldus on põhjendatud ja kuulub rahuldamisele ning kohus
asendab määratud rahatrahvi selle tasumata osas, s.o 24 trahviühiku ulatuses, s.o summas
99,31 eurot 2 päevase arestiga, mille kandmisele on tema kohustatud asuma koheselt.
       KrMS § 176 lg 2 alusel kuulub menetluse erikuluna Aivar Buntselilt välja mõistmisele
sundtoomise kulu 24,70 eurot.

/allkirjastatud digitaalselt/

Anu Ammer
kohtunik




                                                                                             2
