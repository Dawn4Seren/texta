                       KOHTUMÄÄRUS
Kohus                             Tallinna Ringkonnakohus

Kohtukoosseis                     Tiit Kollom, Reet Allikvere ja Ulvi Loonurm

Määruse tegemise aeg ja koht      11.05.2016 Tallinnas

Tsiviilasja number                2-15-4191

Tsiviilasi                        Kohtutäitur     Elin    Vilippuse    avaldus    TH
                                  kohustamiseks varade ja kohustuste nimekirja
                                  esitamiseks ja nimekirja vandega kinnitamiseks ning
                                  vajadusel TH suhtes sundtoomise ja aresti
                                  kohaldamiseks täiteasjades nr 022/2015/998, nr
                                  022/2015/1126, nr 022/2015/1130, nr 022/2015/1137,
                                  nr    022/2015/1137,     nr    022/2015/1141,    nr
                                  022/2015/1144, nr 022/2015/1147, nr 022/2015/1152 ja
                                  nr 022/2015/1155

Vaidlustatud kohtulahend          Harju Maakohtu 15.03.2016 määrus TH sundtoomiseks
                                  ja aresti kohaldamiseks

Kaebuse esitaja ja kaebuse liik   TH määruskaebus

Menetlusosalised ja nende         Avaldaja Tallinna kohtutäitur Elin Vilippus (A. Lauteri
esindajad                         5, Tallinn), avaldaja esindaja kohtutäituri abi Viljo
                                  Konsap
                                  Puudutatud isik (võlgnik) TH (IK XXXXXXXXXXX)
                                  Puudutatud isikud (sissenõudjad):
                                  Kermon Invest OÜ (registrikood 10616506)
                                  AM (isikukood XXXXXXXXXXX)
                                  Akron OÜ (registrikood 10520462)
                                  Artis Holding OÜ (registrikood 10423345)
                                  HHL Rühm OÜ (registrikood 10743222)
                                  First Telefom Trading OÜ (registrikood 10620229)
                                  E.V.I. OÜ (registrikood 114022492)
                                  Mühlberg Mööbel OÜ (registrikood 11168331)
                                  Silma LK Saunja SA (registrikood 90008637)
                                  Puudutatud isikute esindaja vandeadvokaat Madis Vinni
                                                                                              2


 Menetluse liik                        Kirjalik menetlus




RESOLUTSIOON:

Harju Maakohtu 15.03.2016 määrus tsiviilasjas nr. 2-15-4191 tühistada ja TH määruskaebus
rahuldada.


Määruse peale ei saa kassatsiooni korras edasi kaevata.

Asjaolud

Kohtutäitur Elin Vilippus esitas 17.03.2015 kooskõlas tsiviilkohtumenetluse seadustiku
(TsMS) § 476 lg-ga 1 Harju Maakohtule avalduse TH kohustamiseks varade ja kohustuste
nimekirja esitamiseks ja nimekirja vandega kinnitamiseks ning vajadusel TH suhtes
sundtoomise ja aresti kohaldamiseks täiteasjades nr 022/2015/998, nr 022/2015/1126, nr
022/2015/1130, nr 022/2015/1137, nr 022/2015/1137, nr 022/2015/1141, nr 022/2015/1144,
nr 022/2015/1147, nr 022/2015/1152 ja nr 022/2015/1155. Võlgnik ei ole kohtutäiturile
tähtajaks varade ja kohustuste nimekirja esitanud.

Kohtul ei õnnestunud võlgnikule kohtukutset edastada 28.04., 02.06., 25.08., 18.11.2015 ja
12.01.2016 toimunud istungitele. Kohus määras uueks istungi ajaks 15.03.2016 kell 9.30.
Võlgnik sai kutse istungile ilmumiseks kätte isiklikult kahel korral 25.01. ja 11.02.2016.
Võlgnik istungile ei ilmunud.

Maakohtu määrus

Harju Maakohus kohaldas 15.03.2016 määrusega TH suhtes sundtoomist ja aresti kestusega
30 päeva.

TMS § 59 lg 1 järgi on võlgnikul kohustus anda kohtutäiturile vara kohta teavet, mida
kohtutäitur seoses täitemenetlusega vajab. TMS § 60 lg 1 kohustab võlgnikku esitama
kohtutäiturile oma vara, sealhulgas ka kohustuste nimekirja. TMS § 62 lg 1 alusel võib kohus
vara nimekirja esitamiseks või vande andmiseks kohustatud isiku suhtes kohaldada
sundtoomist ja vajaduse korral aresti, kui võlgnik mõjuva põhjuseta ei esita kohtutäiturile vara
nimekirja või ei täida vande andmise kohustust, lg 6 alusel toimub aresti kandmine määruse
teinud kohtu asukohajärgses või arestialuse elukohajärgses arestimajas vangistusseaduses
sätestatud tingimuste kohaselt. Sundtoomisele kohaldatakse kriminaalmenetluse seadustikus
sundtoomise kohta sätestatut, kui TMS-st ei tulene teisiti. Täitmisteade ja varade nimekirja
esitamise kohustus on võlgnikule kätte toimetatud. Võlgnik jättis nõutud andmed
kohtutäiturile esitamata.

Enne sundtoomise määruse tegemist saatis kohus võlgnikule kutse vara nimekirja esitamiseks
ja selle vandega kinnitamiseks kohtuistungile ilmumiseks 28.04., 02.06., 25.08., 18.11.2015 ja
12.01.2016. Kohtul ei õnnestunud võlgnikule kohtukutset edastada 28.04., 02.06., 25.08.,
18.11.2015 ja 12.01.2016 istungitele. Kohus määras uueks istungi ajaks 15.03.2016 kell 9.30.
Võlgnik sai kutse istungile ilmumiseks kätte isiklikult. Võlgnik istungile ei ilmunud.
                                                                                            3

Kohtutäitur taotles 15.03.2016 istungil kohalda võlgniku suhtes aresti ja sundtoomist. Kohus
hoiatas võlgnikku, et kui ta ei ilmu 15.03.2016 kell 9.30 istungile, määrab kohus talle 30
päeva aresti ja kohaldab sundtoomist. Ülalmärgitu alusel on põhjendatud TMS § 62
kohaldamine võlgniku suhtes. Võlgniku suhtes tuleb kohaldada sundtoomist selleks, et ta
esitaks kohtutäiturile vajalikud andmed – vara nimekirja ja vande selle õigsuse kohta –
kohtus. Kooskõlas TMS § 62 lg 4 määrab kohus võlgnikule aresti, kuni ta annab kohtus vara
nimekirja; arest ei tohi kesta üle 30 päeva. Sundtoomise ja aresti kohaldamise võimalikkusest
on võlgnikku hoiatatud ka kohtutäituri poolt saadetud vara nimekirja esitamise kohustuses.

Määruskaebus

TH palub maakohtu määruse tühistada.

Võlgnik saatis maakohtule 10.03.2016 teate, et tema pankrot on Läti Vabariigis välja
kuulutatud 18.02.2016, taotles kohtult istungi edasi lükkamist/menetluse lõpetamist.
Kohtutäitur ja sissenõudja avaldasid samuti 15.03.2016 istungil, et nad on saanud kätte
pankrotihaldur Ilze Krasta 11.03.2016 teate võlgniku pankroti välja kuulutamise kohta
18.02.2016.

Nõukogu määruse (EÜ) nr 1346/2000 art 16 lg 1 kohaselt tunnustatakse automaatselt teistes
liikmesriikides tehtud pankrotiotsuseid ja sama määruse art 17 lg 1 kohaselt on pankroti välja
kuulutamisel muus riigis (Läti) samad tagajärjed, mis pankroti välja kuulutamisel Eestis.
Seega kuulub täitemenetluse seadustiku § 51 lg 1 kohaselt pankroti välja kuulutamise järel
täitemenetlus Eestis automaatselt lõppemisele.

Võlgnik taotles TsMS § 472 lg 1 p 1 kohaselt 15.03.2016 määruse täitmise peatamist.
Võlgnik leidis, et (EÜ) nr 1346/2000 määruse artiklite 16 lg 1 ja 17 lg 1 ja TMS § 51 lg 1
koostoimes on võimalik järeldada, et täitemenetlus Eestis on TH pankroti välja kuulutamise
tõttu lõppenud ning arvestades määruskaebusmenetluse ajaks võlgniku huvide ja põhiõiguste
kaitse vajadust ning vältimaks põhjendamatu kinnipidamisega kahju tekkimist, tuleb
15.03.2016 määruse täitmine peatada.

Edasine menetluse käik

31.03.2016 määrusega peatas Harju Maakohus 15.03.2016 määruse täitmise.

Sissenõudjad esitasid 07.04.2016 maakohtule taotluse tsiviilasja menetluse peatamiseks, kuni
maakohus lahendab tsiviilasjas nr. 2-15-5210 TH suhtes esitatud avalduse põhimaksejõuetuse
algatamiseks.

Kohtutäitur nõustus puudutatud isikute seisukohaga.

Määruskaebuse palusid avaldaja ja puudutatud isikud jätta rahuldamata.

Harju Maakohus võttis määruskaebuse menetlusse, jättis selle rahuldamata ja saatis TsMS §
663 lg 5 alusel läbivaatamiseks Tallinna Ringkonnakohtule.

Ringkonnakohtu põhjendused

Kolleegium leiab, et maakohtu määrus tuleb tühistada.
                                                                                                4



Kohtutäitur esitas maakohtule avalduse TH kohustamiseks varade ja kohustuste nimekirja
esitamiseks ja nimekirja vandega kinnitamiseks ning vajadusel TH suhtes sundtoomise ja
aresti kohaldamiseks, kuna võlgnik ei ole kohtutäiturile tähtajaks varade ja kohustuste
nimekirja esitanud.

14.03.2016 esitas võlgnik maakohtule avalduse, milles palus tema suhtes menetluse lõpetada.
Võlgnik teatas, et 24.02.2016 algatas Riia kohus tema suhtes pankrotiasja. Samasisulise teate
saatis kohtule TH pankrotiasjas määratud pankrotihaldur Ilze Krasta. Eeltoodust tulenevalt
leiab ringkonnakohus, et maakohus kohaldas ennatlikult võlgniku suhtes sundtoomist ja
aresti. Maakohus jättis võlgniku avalduse tähelepanuta ning jättis välja selgitamata, kas esineb
täitemenetluse lõppemise alus tulenevalt TMS §-st 51.




(allkirjastatud digitaalselt)

 Tiit Kollom                           Ulvi Loonurm                            Reet Allikvere
