                     KOHTUOTSUS
                              EESTI VABARIIGI NIMEL


Kohus                           Viru Maakohus

Otsuse tegemise aeg ja koht     27.04.2016 Jõhvi kohtumaja


Kriminaalasja number            1-16-2200 (15244001361)

Kohtunik                        Anne PALMISTE

Kohtuistungisekretär            Jane VÄLI

Tõlk                            Riina PALMI

Prokurör                        Kristiina ERTE

Kaitsja                         vandeadvokaat Nikolai RÕŽOV

Asja läbivaatamise kuupäev      27.04.2016
Kriminaalasi                    Mihhail           BELOUSSOVI                  süüdistus
                                Karistusseadustiku §424 järgi
                                kokkuleppemenetluses
                                Mihhail BELOUSSOV
                                sünd. 30.04.1955, isikukood 35504302267, xxx
Süüdistatav                         - Viru Maakohtu 23.07.2013 otsusega KarS §424
                                       järgi rahalise karistusega 300,80 € koos
                                       lisakaristusena mootorsõiduki juhtimisõiguse
                                       äravõtmisega tähtajaga 1 kuu
                                Oli kahtlustatavana kinni peetud 31.10.2015 –
                                02.11.2015

Juhindudes KrMS § 247, § 248 lg 1 p 5, § 249, § 306, § 309, § 310, § 313, § 315, § 318 lg
1 ja § 319 lg 1, 2, maakohus



OTSUSTAS:




                                                                                       1
Süüdi tunnistada Mihhail BELOUSSOV Karistusseadustiku §424 järgi ja mõista
karistuseks 3 (kolm) kuud vangistust.

Karistusseadustiku §68 lg.1 alusel arvata Mihhail BELOUSSOVI karistuse hulka
tema eelvangistuses viibitud aeg 31.10.2015 – 02.11.2015, s.o. 3 (kolm) päeva ja
lõplikult kuulub Mihhail BELOUSSOVIL kandmisele 2 (kaks) kuud 27
(kakskümmend seitse) päeva vangistust.

Karistusseadustiku §74 lg.1 alusel määrata, et mõistetud karistus 2 (kaks) kuud 27
(kakskümmend seitse) päeva vangistust jäetakse Mihhail BELOUSSOVI suhtes
tingimisi täielikult kohaldamata, kui süüdimõistetu ei pane katseajal toime uut
kuritegu ja täidab katseajaks kooskõlas Karistusseadustiku §75 lg.1 p.1 – 6 sätestatud
kontrollnõudeid.

Karistusseadustiku §74 lg.3 alusel määrata katseajaks 1 (üks) aasta 6 (kuus) kuud.

Karistusseadustiku §75 lg.1 p.1 – 6 alusel on Mihhail BELOUSSOV käitumiskontrolli
ajal kohustatud järgima järgmisi kontrollnõudeid:
-       elama alalises xxx
-       ilmuma kriminaalhooldaja määratud ajavahemike järel kriminaalhooldusosakonda
registreerimisele;
-       alluma kriminaalhooldaja kontrollile oma elukohas ning esitama talle andmeid
oma kohustuste täitmise ja elatusvahendite kohta;
-       saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
-       saama kriminaalhooldusametnikult eelneva loa elu-, töö- või õppimiskoha
vahetamiseks;
-       saama      kriminaalhooldusametnikult  eelneva     loa  Eesti   territooriumilt
lahkumiseks ja väljaspool Eesti territooriumi viibimiseks.

Karistusseadustiku §75 lg.2 p.2 alusel on           Mihhail    BELOUSSOV kohustatud
käitumiskontrolli ajal mitte tarvitama alkoholi

Karistusseadustiku §78 p.1    alusel   hakkab     katseaeg    kulgema   alates   käesoleva
kohtuotsuse kuulutamisest.

Määrata Mihhail BELOUSSOV katseajaks Viru Vangla kriminaalhooldusosakonna
juhataja poolt määratud kriminaalhooldusametniku järelevalve alla.

Karistusseadustiku §50 lg.1 p.1 alusel kohaldada Mihhail BELOUSSOVILE
lisakaristusena sõiduki juhtimise õiguse äravõtmist tähtajaga 5 (viis) kuud.

Liiklusseaduse § 127 alusel on Mihhail BELOUSSOV kohustatud 5 (viie) tööpäeva
jooksul alates käesoleva otsuse jõustumisest loovutama oma juhiloa Maanteeametile.

Rahuldada vandeadvokaat Nikolai RÕŽOVI taotlus, määrata tema poolt Mihhail
BELOUSSOVILE osutatud õigusabi tasu suuruseks kohtulikus menetluses osalemise
eest ja mõista välja riigituludest 24 (kakskümmend neli) eurot (s.h. osalemine
kohtuistungil 20 €, käibemaks 4 €).



                                                                                        2
Välja mõista Mihhail BELOUSSOVILT Kriminaalmenetluse seadustiku §179 lg.1 p.2
alusel sundraha seoses teise astme kuriteos süüdimõistmisega 645 (kuussada
nelikümmend viis) eurot, Kriminaalmenetluse seadustiku §175 lg.1 p.4 alusel kaitsjale
(vandeadvokaat Nikolai RÕŽOV) kohtueelses menetluses makstud tasu eest 120
(sada kakskümmend) eurot ja kaitsjale (vandeadvokaat Nikolai RÕŽOV) kohtulikus
menetluses osalemise eest makstud tasu 24 (kakskümmend neli) eurot riigituludesse.

Kriminaalmenetluse seadustiku §180 lg.3 alusel määrata, et kriminaalmenetluse kulud
kokku summas 789 (seitsesada kaheksakümmend üheksa) eurot tuleb Mihhail
BELOUSSOVIL tasuda ositi 12 (kaheteistkümne) kuu jooksul alates kohtuotsuse
jõustumisest.

Sundraha ja menetluskulud tuleb Mihhail BELOUSSOVIL tasuda Maksu- ja
Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele tuleb märkida viitenumber 99916700027815 ning selgitus
„Mihhail BELOUSSOV 1-16-2200 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse
avalikult teatavakstegemisest

Kohtuotsusega on kohtumenetluse poolel võimalik tutvuda vahetult peale selle
väljakuulutamist 27.04.2016.


Süüdistus

Mihhail Beloussov on antud kohtu alla ja teda süüdistatakse selles, et ta juhtis xxx)
ja kellel tuvastati tõendusliku alkomeetriga Dräger Alcotest 7110 EST, seeria
nr.ARDF-0054 alkoholi sisaldus 1,01 mg/l +/- 0,10 mg/l ja lõplikuks mõõtetulemuseks
0,91 mg/l kohta väljahingatavas õhus ning keda vastavalt Liiklusseaduse §69 lg.2 p.1
sätetele loetakse alkoholijoobes olevaks isikuks.

Oma tegevusega pani Mihhail Beloussov toime mootorsõiduki                     juhtimise
joobeseisundis, s.o KarS §424 järgi kvalifitseeritava kuriteo.




Kokkulepe

Abiprokurör Kristiina Erte, süüdistatav Mihhail Beloussov ja tema kaitsja
vandeadvokaat Nikolai Rõžov sõlmisid 15.03.2016 kokkuleppe, mille kohaselt
süüdistatav ja tema kaitsja nõustusid kuriteo kvalifikatsiooniga, tekitatud kahju laadi

                                                                                     3
ja suurusega ning jõudsid kokkuleppele prokuröri poolt kohtus nõutava karistuse
liigis ja määras. KarS §424 järgi ettenähtud kuriteo toimepanemise eest nõuab
prokurör kohtus süüdistatavale karistuseks 3 kuud vangistust. KarS §68 lg.1 alusel
arvata karistusaja hulka eelvangistus 31.10.2015 – 02.11.2015, s.o. 3 päeva ja
lõplikuks karistuseks mõista 2 kuud ja 27 päeva vangistust.
KarS §74 lg.1, 3 alusel mõistetud vangistust täielikult täitmisele mitte pöörata, kui
Mihhail Beloussov katseaja 18 kuud jooksul ei pane toime uut kuritegu ja täidab
talle KarS §75 lg.1 sätestatud käitumiskontrolli ajaks pandud kontrollnõudeid ja
kohustusi:
1)elama kohtu määratud alalises elukohas - xxx;
2)ilmuma kriminaalhooldaja määratud ajavahemike järel kriminaalhooldusosakonda
registreerimisele;
3)alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4)saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5)saama kriminaalhooldusametnikult eelneva loa elu-, töö- või õppimiskoha vahetamiseks;
6)saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
Vastavalt KarS §75 lg.2 p.2 kohustada Mihhail Beloussovi käitumiskontrolli ajal mitte
tarvitama alkoholi.
KarS §50 lg.1 p.1 alusel nõuab prokurör kohtus Mihhail Beloussovile lisakaristusena
mootorsõiduki juhtimise õiguse äravõtmist 5 (viieks) kuuks.
Süüdimõistva kohtuotsuse korral kuulub Mihhail Beloussovilt väljamõistmisele:
- kaitsjatasu osutatud õigusabi eest kohtueelsel uurimisel vandeadvokaat Nikolai
Rõžovile summas 120 eurot ja summas 120 eurot, samuti kohtumenetluses tulevate
kaitsjatasude summad;
- sundraha 1,5 palga alammäära, s.o. 645 eurot.
Vähendada osaliselt menetluskulude summat, jättes riigi kanda kaitsjatasu 120 eurot
kohtueelses menetluses. Ülejäänud menetluskulud lubada maksta süüdistataval osade
kaupa aasta jooksul.


Maakohtu istung

Abiprokurör Kristiina Erte jäi maakohtu istungil kokkuleppe juurde, palus Mihhail
Beloussov Karistusseadustiku §424 järgi süüdi tunnistada ning mõista karistus
vastavalt kokkuleppes sätestatule.

Süüdistatav Mihhail Beloussov jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.

Kaitsja vandeadvokaat Nikolai Rõžov palus kokkuleppe kinnitada.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

                                                                                      4
Mihhail Beloussovile on esitatud süüdistus selles, et ta juhtis alkoholijoobes xxx,
kontrolli tulemusel oli väljahingatavas õhus 0,91 mg/l alkoholi (t.l 4-6).

Vastavalt Liiklusseaduse §69 lg.1 ei tohi juht olla joobeseisundis.

Vastavalt    Liiklusseaduse   §69 lg.2 p.1 loetakse   mootorsõidukijuht  olevaks
alkoholijoobes, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või
rohkem.

Maakohus leiab, et Mihhail Beloussov tuleb Karistusseadustiku §424 järgi süüdi
tunnistada.

Karistusseadustiku §424     näeb   karistusena     ette    rahalise   karistuse   või   kuni
kolmeaastase vangistuse.

Maakohus nõustub kokkuleppes sisalduva karistuse liigiga ja leiab, et nimetatud
karistuse liik vastab toimepandud kuriteo asjaoludele ning süüdistatava isikule.
Kriminaalasja materjalide kohaselt on süüdistatav varem kriminaalkorras karistatud.
Arvestada tuleb ka süüdimõistva kohtuotsusega kaasnevaid kriminaalmenetluse
kulusid.

Maakohus nõustub ka kokkuleppes sisalduva karistuse määraga – vangistus 3 kuud,
mis jäetakse täielikukult tingimisi kohaldamata, kui süüdistatav täidab talle 1 aasta 6
kuu pikkuse katseaja jooksul määratud kontrollnõudeid ja lisakohustust. Karistuse
suuruse määramisel on maakohtu hinnangul arvestatud konkreetse kuriteo raskust,
selle toimepanemise asjaolusid ja süüdistatava isikut. Samuti nõustub maakohus
lisakaristuse - mootorsõiduki juhtimisõiguse äravõtmine - kohaldamise tähtajaga 5
kuud.

Vastavalt Kriminaalmenetluse seadustiku          §180     lg.1   kuuluvad    süüdimõistetult
väljamõistmisele kriminaalmenetluse kulud.

Eeltoodu alusel kuuluvad Mihhail Beloussovilt väljamõistmisele sundraha, kaitsjatasu
kohtueelses ja kohtulikus menetluses.

Süüdistatav Mihhail Beloussov kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkulepe kinnitada.

Kaitsja palus maakohtu istungil samuti kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 15.03.2016 abiprokurör Kristiina Erte,
süüdistatav Mihhail Beloussovi ja tema kaitsja vandeadvokaat Nikolai Rõžovi poolt
sõlmitud kokkuleppe.




                                                                                          5
(allkirjastatud digitaalselt)
Anne PALMISTE
kohtunik




                                6
