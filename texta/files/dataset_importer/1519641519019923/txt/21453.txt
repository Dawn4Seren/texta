                          KOHTUOTSUS
                               EESTI VABARIIGI NIMEL
                                     Tagaseljaotsus


Kohus                              Harju Maakohus
Kohtunik                           Mai Grauberg
Otsuse tegemise aeg ja koht        11. märts 2016.a, Tallinn, Kentmanni kohtumaja
Tsiviilasja number                 2-15-115694
Tsiviilasi                         Express Credit AS hagi XXX vastu võlgnevuse, intressi,
                                   viiviste ja kahju nõudes
Tsiviilasja hind                   1 000 eurot
Menetlusosalised ja nende          Hageja: Express Credit AS (registrikood 12338141; asukoht
esindajad                          Rävala pst 8, 10143 Tallinn);
                                   Hageja lepinguline esindaja: Marie Tsine (e-post:
                                   marie@condorinkasso.ee);
                                   Kostja: XXX(isikukood XXX; elukoht XXX; tegelik elukoht
                                   teadmata).
Asja läbivaatamine                 Kirjalik menetlus

RESOLUTSIOON
   1. Rahuldada hagi tagaseljaotsusega.
   2. Välja mõista kostjalt XXX hageja Express Credit AS kasuks võlgnevus kokku 691,95 eurot,
      millest 500 eurot põhivõlgnevus, intress summas 25 eurot, 27.11.2015.a seisuga
      sissenõutavaks muutunud lepingujärgsed viivised summas 141,95 eurot ja kahju summas
      25 eurot.
   3. Välja mõista kostjalt XXX hageja Express Credit AS kasuks viivis 0,17% põhivõlalt päevas
      alates 28.11.2015.a kuni põhinõude täitmiseni, kuid mitte rohkem kui 308,05 eurot.
   4. Toimetada käesolev kohtuotsus hagejale kätte.
   5. Toimetada otsus kostjale kätte Ametlike Teadaannete kaudu.
   6. Käesolev kohtuotsus on tagatiseta viivitamata täidetav.
Menetluskulude jaotus ja kindlaksmääramine
   1. Jätta Express Credit AS ja XXXmenetluskulud XXXkanda.
   2. Välja mõista kostjalt XXXhageja Express Credit AS kasuks menetluskulud 451 eurot,
      millest 175 eurot riigilõiv, 36 eurot kohtutäituri tasu ning 240 eurot õigusabikulud.


                                                                                          1
  3. Hüvitamisele kuuluvatelt menetluskuludelt tuleb XXXtasuda Express Credit AS-le
     käesoleva kohtuotsuse jõustumisest alates kuni täitmiseni tasumata summalt viivist
     võlaõigusseaduse § 113 lõike 1 teises lauses ettenähtud ulatuses.


Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil.

Kostja võib esitada Harju Maakohtu Kentmanni kohtumajale tagaseljaotsuse peale kaja, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
esitada sõltumata mõjuva põhjuse olemasolust, kui hagile vastamata jätmise puhul oli hagi
kostjale või tema esindajale kätte toimetatud muul viisil kui isiklikult allkirja vastu üleandmisega
või elektrooniliselt või kui tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada. Koos kajaga tuleb kohtule esitada kõik asja
ettevalmistamise lõpuleviimiseks vajalik ning tasuda kajalt kautsjon Rahandusministeeriumi
arvelduskontole nr EE571010220229377229 AS SEB Pank, nr EE062200221059223099
Swedbank AS, nr EE513300333522160001 Danske Bank A/S Eesti filiaal või nr
EE221700017003510302 Nordea Bank AB Eesti filiaal. Kautsjonina tasutakse summa, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot.

Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

Hagi asjaolud, nõue
16.04.2015. a sõlmis kostja Express Credit AS-iga laenulepingu nr XXX 500,00 euro saamiseks.
Laenutaotluse esitamine toimus Express Credit AS-i internetikeskkonnas www.ekspressraha.ee.
Enne laenusumma ülekandmist kostjale pidi ta käima talle sobivas postkontoris või laenuandja
kontoris isikusamasust tuvastamas. Kostja isikusamasuse tuvastamine toimus 16.04.2015.a ID-
kaardi alusel Tallinna Õismäe postkontoris. 16.04.2015.a rahuldas Express Credit AS kostja
laenutaotluse ning laenusumma 500,00 eurot kanti kostja kontole. Laenu tagastamise tingimused
on sätestatud laenulepingus nr XXX ning selle Üldtingimustes. Laenulepingu nr XXX alusel
kohustus kostja saadud laenu tagastama ühe osamaksega hiljemalt 16.05.2015.a kokku summas
525 eurot, s.h laenu põhiosa 500,00 eurot ja intress 25 eurot. Kostja laenulepingust nr XXX
tulenevat kohustust ei täitnud. Express Credit AS edastas kostjale meeldetuletuskirja, kuid kostja
meeldetuletuskirjale ei reageerinud ja laenulepinguga kokkulepitud osamakseid ei tasunud.
12.06.2015. a edastas Express Credit AS kostjale teate laenulepingu nr XXX ülesütlemise kohta
ning andis võla tasumiseks täiendava (viimase) tähtaja kuni 26.06.2015.a. Laenuandja teatas, et
võlgnevuse tasumata jätmise korral ütleb ta laenulepingu erakorraliselt üles ja nõuab sisse kogu
võlgnevuse.
Seisuga 12.06.2015.a luges laenuandja laenulepingu nr 20150413037 üles öelduks.


                                                                                                 2
Hageja palub kostjalt välja mõista hageja kasuks põhivõlgnevuse summas 500 eurot, intressi
summas 25 eurot, võla sissenõudmisega seotud kulud 25 eurot ja lepingujärgsed viivised 141,95
eurot. Lisaks, mõista kostjalt välja hageja kasuks viivised põhinõudelt alates hagiavalduse
kohtusse esitamisest kuni põhinõude täitmiseni lepingujärgses viivisemääras 0,17% päevas, kuid
mitte rohkem kui 308,05 eurot. Menetluskulud palub hageja jätta kostja kanda ning mõista
kostjalt välja hageja kasuks riigilõiv summas 175 eurot, õigusabikulud summas 240 eurot ning
kohtutäituri tasu summas 36 eurot; lisaks mõista kostjalt välja väljamõistetud menetluskuludelt
menetluskulude suurust kindlakstegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses tasumata summalt.

Kohtu selgitused
Kohus selgitab, et tulenevalt TsMS § 444 lg-st 3 võib kohus tagaseljaotsuse teha kirjeldava ja
põhjendava osata.
Kuivõrd kohus määrab käesolevas asjas kindlaks menetluskulud, esitab ta põhjendused nende
väljamõistmise osas.
TsMS § 174 lg 1 kohaselt määrab menetluskulude rahalise suuruse menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. TsMS § 138 lg 1 kohaselt on menetluskulud
menetlusosaliste kohtukulud ja kohtuvälised kulud. Kohtuvälised kulud on TsMS § 144 p 1
kohaselt menetlusosaliste esindajate ja nõustajate kulud. Kohtukulud on TsMS § 138 lg 2
kohaselt muuhulgas riigilõiv ning asja läbivaatamise kulud.
Hageja on palunud kostjalt menetluskuludena välja mõista 451 eurot, millest 175 eurot
moodustab menetluses tasutud riigilõiv, õigusabikulud 240 eurot, millele lisandub käibemaks
ning kohtutäituri tasu 36 eurot. Hageja kinnitab menetluskulude kindlaksmääramise taotluses, et
kõik kulud on kantud seoses käesoleva tsiviilasja menetlusega ning märgib, et hageja on
käibemaksukohuslane ning saab tekkinud kuludelt käibemaksu tagasi arvestada.
Kohus peab põhjendatuks hageja kulutusi riigilõivule summas 175 eurot.
TsMS § 174 lg 10 kohaselt peab menetluskuludelt arvestatava käibemaksu hüvitamiseks
menetlusosaline kinnitama, et ta ei ole käibemaksukohustuslane või ei saa muul põhjusel
tekkinud kuludelt käibemaksu tagasi arvestada.
TsMS § 175 lg 1 sätestab, kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud,
mõistab kohus kulud välja põhjendatud ja vajalikus ulatuses. Lepinguline esindaja on
menetlusosalist menetluses esindav advokaat või muu esindaja käesoleva seadustiku §-s 218
sätestatu kohaselt.
Kuivõrd hageja on menetluskulude kindlaksmääramise avalduses kinnitanud, et on
käibemaksukohuslane ning saab tekkinud kuludelt käibemaksu tagasi arvestada, on kohus
seisukohal, et juhindudes TsMS § 174 lg-st 10 ja TsMS § 175 lg-st 1, on käesolevas tsiviilasjas
põhjendatud hageja lepingulise esindaja kulud summas 240 eurot, ilma käibemaksuta. Kohus
arvestab lepingulise esindaja kulude väljamõistmisel asja keerukust ja mahtu, hageja esindaja
tehtud tööd ning asjaolu, et asjas ei ole toimunud sisulist vaidlust ega istungeid.
Hageja on palunud ühtlasi kostjalt välja mõista kohtutäituri tasu 36 eurot seoses kostjale
kohtumaterjalide kättetoimetamisega kohtutäituri vahendusel. Kohus peab eelnimetatud kulu
põhjendatuks ning vajalikuks.
Kokku peab kohus põhjendatuks hageja menetluskulusid summas 451 eurot.
TsMS § 177 lg 4 kohaselt kohus märgib menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
                                                                                    3
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist VÕS § 113 lõike 1 teises lauses ettenähtud ulatuses. Antud juhul on
hageja vastava taotluse esitanud, mistõttu märgib kohus menetluskulude kindlaksmääramise
lahendis, et määruse jõustumisest kuni täitmiseni tuleb kostjal tasuda hagejale hüvitamisele
kuuluvatelt menetluskuludelt (451 eurot) viivist võlaõigusseaduse § 113 lõike 1 teises lauses
ettenähtud ulatuses.
TsMS § 178 lg-st 1 tulenevalt saab hüvitatavate menetluskulude suurust vaidlustada selle
kohtulahendi peale edasi kaevates, kui koos menetluskulude jaotusega määrati kindlaks
hüvitatavate menetluskulude suurus.
/allkirjastatud digitaalselt/
Mai Grauberg
Kohtunik




                                                                                               4
