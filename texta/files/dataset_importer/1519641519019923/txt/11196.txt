                                                                      2-16-102431




                          KOHTUOTSUS
                              EESTI VABARIIGI NIMEL
                                    Tagaseljaotsus

Kohus                             Viru Maakohus
Kohtunik                          Tarmo Tina
Otsuse tegemise aeg ja koht       04. juuli 2016, Jõhvi kohtumaja
Tsiviilasja number                2-16-102431
Tsiviilasi, hageja nõue           KÜ Humala 5 hagi R. R. vastu võlgnevuse 1551, 27 euro
                                  nõudes
Tsiviilasja hind                  1551, 27 eurot
Menetlusosalised ja nende         Hageja: KÜ Humala 5 (RK 80003596, asukoht Humala 5,
esindajad                         30722 Kohtla-Järve)
                                  Hageja esindaja: A. S. (Õigusbüroo Companion jurist, e-
                                  post aleksei.smelov@companion.ee )
                                  Kostja: R. R. (IK xxx, elukoht xxx, e-post xxx )


Asja lahendamise viis             Kirjalik menetlus

RESOLUTSIOON
   1. Rahuldada hagi tagaseljaotsusega.

   2. Välja mõista R. R.ilt KÜ Humala 5 kasuks korteriomandi asukohaga xxx
      majandamiskulude võlgnevus 1551, 27 eurot, sh. põhivõlgnevus 1538, 04
      eurot ja sisse nõutavaks muutunud viivis 13, 23 eurot seisuga 31.12.2015.

   3. Tunnistada tagaseljaotsus tagatiseta viivitamata täidetavaks.

Menetluskulude jaotus ja kindlaksmääramine
   4. Jätta menetluskulud R. R. kanda.

   5. Välja mõista R. R.ilt KÜ Humala 5 kasuks menetluskulud 315 eurot, sh.
      maksekäsu kiirmenetluses tasutud riigilõiv 46, 54 eurot, hagi esitamisel
      tasutud täiendav riigilõiv 178, 46 eurot ja õigusabikulu 90 eurot.

   6. Välja mõista R. R.ilt KÜ Humala 5 viivis menetlusku1udelt (315 eurolt)
      menetluskulude suurust kindlaks tegeva lahendi jõustumisest alates kuni
      täitmiseni võlaõigusseaduse § 113 lõike 1 teises lauses ettenähtud ulatuses.


                                                                              1/4
                                                                                 2-16-102431


EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada
otsuse peale apellatsioonkaebuse. Kaebus esitatakse Tartu Ringkonnakohtule 30 päeva
jooksul, alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada
kirjalikus menetluses, kui kaebuses ei taotleta selle lahendamist istungil. Tartu
Ringkonnakohus võib apellatsioonkaebuse lahendada kirjalikus menetluses, kui kaebuses
endas ei taotleta selle lahendamist istungil. Apellatsioonkaebuse esitamisel tasutakse
riigilõivu sama palju, kui tuleb tasuda esialgsel esitamisel maakohtule, arvestades kaebuse
ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole nr EE571010220229377229 SEB Pank; nr
EE062200221059223099 Swedbank; nr EE513300333522160001 Danske Bank;
EE221700017003510302 Nordea Bank kautsjon, mis vastab riigilõivule poolelt
hagihinnalt, kuid mitte vähem kui 100 eurot ja mitte rohkem kui 1500 eurot. Kui
tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Kohus selgitab, et vastavalt TsMS § 187 lg 6 peab menetlusabi taotlemise korral
menetlusabi taotleja seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

Asjaolud

Hageja esitas hagi kostja vastu võlgnevuse nõudes. Kohus võttis hagi 09.06.2016
määrusega menetlusse ja andis kostjale tähtaja kirjaliku vastuse esitamiseks. Kostja sai
hagimaterjalid kätte isiklikult allkirja vastu.

Kohtuotsuse põhjendused

Kohus, tutvunud hagiavalduse ja toimiku materjalidega, leiab, et hagi on kostjate II ja IV
suhtes õiguslikult põhjendatud ja kuulub tsiviilkohtumenetluse seadustiku (TsMS) § 407 lg
1 alusel rahuldamisele tagaseljaotsusega. TsMS § 407 lg-te 1 ja 3 kohaselt võib kohus
hageja taotlusel või omal algatusel hagi tagaseljaotsusega rahuldada ilma kohtuistungit
pidamata hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud. Sel juhul
loetakse hageja esitatud faktilised väited kostja poolt omaksvõetuks.
Kostja sai hagimaterjalid kätte isiklikult allkirja vastu 15.06.2016 (tl 38). Vastuse esitamise
tähtajaks oli 29.06.2016. Kostja ei ole hagile tähtaegselt vastanud ega taotlenud vastamise
tähtaja pikendamist.

                                                                                          2/4
                                                                              2-16-102431



TsMS § 444 lg 4 alusel kirjeldava ja põhjendava osa võib välja jätta ka tagaseljaotsusest ja
kostja õigeksvõtul põhinevast otsusest, sõltumata hagihinnast. Tagaseljaotsuse puhul võib
põhjendavas osas piirduda ka üksnes õigusliku põhjenduse märkimisega.

Hagi tõendatud kostja omaksvõtuga ning õiguslikult põhjendatud võlaõigusseaduse (VÕS)
§-ga 65, 76, 100, 101 lg 1 p 1, korteriomandiseaduse § 13 lg 1 ja korteriühistuseaduse §-ga
7 lg 4, 15¹. Kohus rahuldab hagi kostja vastu tagaseljaotsusega ja mõistab välja kostjalt
hageja kasuks korteriomandi asukohaga Humala 5-4 Kohtla-Järve majandamiskulude
võlgnevus 1551, 27 eurot, sh. põhivõlgnevus 1538, 04 eurot ja sisse nõutavaks muutunud
viivis 13, 23 eurot seisuga 31.12.2015.

Menetluskulude jaotus ja kindlaksmääramine

TsMS § 162 lg 1 järgi kannab hagimenetluse kulud pool, kelle kahjuks otsus tehti. Kuna
hagi kuulub rahuldamisele, tuleb menetluskulud jätta täies ulatuses kostja kanda.
Menetluskulude jaotus tuleb kohtulahendis märkida ka siis, kui menetlusosalised seda ei
taotle (TsMS § 173 lg 2).

Menetluskulude rahalise suuruse määrab menetluskulude jaotuse alusel vajalikus ja
põhjendatud ulatuses kindlaks asja menetlev kohus samas tsiviilasjas, millega seoses kulud
tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid (TsMS § 174 lg 1). Kohus märgib
menetluskulude kindlaksmääramist taotlenud isiku avalduse alusel menetluskulude
kindlaksmääramise lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
VÕS § 113 lõike 1 teises lauses ettenähtud ulatuses (TsMS § 177 lg 4).

TsMS § 138 lg-te 1 ja 2 alusel on menetluskulud menetlusosaliste kohtukulud ja
kohtuvälised kulud. Kohtukulud on riigilõiv, kautsjon ning asja läbivaatamise kulud.
TsMS § 144 p 1 alusel kohtuvälised kulud on menetlusosaliste esindajate ja nõustajate
kulud.

Hageja palub välja mõista kostjalt menetluskulud 495 eurot sh 08.02.2016 maksekäsu
kiirmenetluses tasutud riigilõiv 46, 54 eurot, 23.05.2016 ja 07.06.2016 hagiavalduse
esitamisel tasutud täiendav riigilõiv 183, 46 eurot, õigusabi kulud 270 eurot (3*90)
käibemaksuta ning viivise väljamõistetud menetluskuludelt VÕS § 113 lg 1 teises lauses
ettenähtud ulatuses.

TsMS § 175 lg 1 kohaselt peab kohus hindama menetlusosalist esindanud lepingulise
esindaja kulude põhjendatust ja vajalikkust. Kohus leiab, et õigusabikulud hagiavalduse
koostamise eest 270 eurot on põhjendatud osaliselt. Hageja esindaja on märkinud
õigusabile kulunud ajaks 3 tundi. Kuna tegemist on trafaretse ja mitte keeruka hagiga
võlgnevuse nõudes, loeb kohus põhjendatud ajaks 1 tunni. Riigikohtu senises praktikas on
põhjendatud ja vajalikuks peetud tunnihind 120 eurot käibemaksuta (Riigikohtu
tsiviilkolleegiumi määrus tsiviilasjas nr 3-2-1-93-13). Menetluskulude koos käibemaksuga
väljamõistmise eelduseks on avaldaja kinnitus, et ta ei saa kuludelt käibemaksu tagasi
arvestada. Kui avaldaja ei kinnita, et ta ei saa käibemaksu tagasi arvestada, mõistab kohus
menetluskulud tema kasuks välja ilma käibemaksuta (RKTKm 3-2-1-65-13 p 16). Hageja

                                                                                       3/4
                                                                              2-16-102431


kinnitab, et hageja ei ole käibemaksukohustulane. Seega mõistab kohus hageja esindaja
kulud hageja kasuks välja ilma käibemaksuta.

Kohus märgib menetluskulude kindlaksmääramist taotlenud isiku avalduse alusel
menetluskulude kindlaksmääramise lahendis, et hüvitamisele kuuluvatelt menetluskuludelt
tuleb tasuda menetluskulude suurust kindlaks tegeva lahendi jõustumisest alates kuni
täitmiseni viivist VÕS § 113 lõike 1 teises lauses ettenähtud ulatuses (TsMS § 177 lg 4).
Hageja on vastava taotluse kohtule esitanud.

Kuna kohus rahuldab hagi tagaseljaotsusega, mõistab kohus kostjalt välja hageja kasuks
menetluskulud 315 eurot, sh. maksekäsu kiirmenetluses tasutud riigilõiv 46, 54 eurot,
hagiavalduse esitamisel tasutud täiendav riigilõiv 178, 46 eurot ning õigusabi kulud 90
eurot käibemaksuta ning viivise väljamõistetud menetluskuludelt (315 eurolt) VÕS § 113
lg 1 teises lauses ettenähtud ulatuses.

Viivitamatu täitmine

Vastavalt TsMS § 468 lg 1 p 2 tunnistab kohus omal algatusel tagatiseta viivitamata
täidetavaks tagaseljaotsuse.

Kohus tunnistab käesoleva kohtuotsuse tagatiseta viivitamatult täidetavaks.



Tarmo Tina
Kohtunik
/allkirjastatud digitaalselt/




                                                                                     4/4
