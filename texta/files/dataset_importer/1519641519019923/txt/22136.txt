                         KOHTUMÄÄRUS
 Kohus                               Tartu Maakohus

 Määruse tegemise aeg ja koht        3. märtsil 2016. a Tartu kohtumajas

 Väärteoasja number                  4-16-639

 Kohtunik                            Ingeri Tamm

 Kohtuistungisekretär                Kristi Suvi

 Tõlk                                -
 Taotluse esitaja                    Politsei- ja Piirivalveameti Lõuna prefektuur

 Väärteoasi                          Sissenõudja avaldus asenduskaristuse määramiseks

 Süüdlane                            Oskar Sõõru
                                     isikukood 39306302725; elukoht: XXXX,
                                     e-post: XXXX
 Kaitsja                             -

 RESOLUTSIOON                        Juhindudes VTMS § 211 lg 3, kohus määras:

     1. Jätta rahuldamata sissenõudja Lõuna prefektuuri avaldus Oskar Sõõrule
        17.01.2013. a kiirmenetluse otsusega väärteoasjas nr 2780,13,000068 määratud 30
        trahviühiku suuruse rahatrahvi arestiga asendamiseks seoses selle tasumisega.
     2. Määruse koopia saata Oskar Sõõrule, Politsei- ja Piirivalveameti Lõuna prefektuurile
        ning Tartu kohtutäitur Sirje Taelale.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik

Oskar Sõõrut karistati Lõuna prefektuuri 17.01.2013. a kiirmenetluse otsusega väärteoasjas nr
2780,13,000068 narkootiliste ja psühhotroopsete ainete ning nende lähteainete seaduse

                                              1
(edaspidi NPALS) § 151 järgi rahatrahviga 30 trahviühikut, s.o 120 eurot. Kohtuvälise
menetleja lahend rahatrahvi määramise kohta jõustus 01.02.2013. a.

Sissenõudja Lõuna prefektuur esitas 29.01.2016. a avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust. Kohtutäitur teavitas 10.11.2015. a
kohtuvälist menetlejat rahatrahvi täitmise võimatusest. Tasumata rahatrahvi summa on 120
eurot.

Lõuna prefektuur teatas 03.03.2016, et Oskar Sõõru on 29.02.2016. a rahatrahvi 120 eurot
tasunud täies ulatuses.

Kohtu seisukoht

VTMS § 211 lg 3 sätestab, et kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna Oskar Sõõru on talle Lõuna prefektuuri 17.01.2013. a karistamisotsusega määratud 30
trahviühiku suuruse trahvi, s.o 120 eurot, täies ulatuses 29.02.2016. a tasunud, jätab kohus
VTMS § 211 lg 3 alusel sissenõudja avalduse rahatrahvi asendamiseks arestiga rahuldamata.

Kui võlgnik on enne asenduskaristuse kohaldamist rahatrahvi täies ulatuses tasunud, lõpetab
TMS § 201 lg 3 kohaselt menetluse rahatrahvi sissenõudes kohtutäitur.

/allkirjastatud digitaalselt/

Ingeri Tamm
kohtunik




                                             2
