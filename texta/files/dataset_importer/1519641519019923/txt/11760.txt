                         KOHTUMÄÄRUS
 Kohus                              Harju Maakohus
 Määruse tegemise aeg ja koht       27.06.2016.a. Tallinnas, Liivalaia kohtumajas
 Väärteoasja number                 4-16-4127
 Kohtukoosseis                      Kohtunik Katre Poljakova
 Väärteoasi                         Deniss Barantšukovi esitatud kaebus Politsei – ja
                                    Piirivalveameti Põhja prefektuuri korrakaitsebüroo
                                    liiklusjärelvalvekeskuse          liiklusmenetlustalituse
                                    02.05.2016.a otsusele väärteoasjas nr 2316,16,003857;

 Kohtumenetluse pooled              Kaebuse esitaja: Deniss Barantšukov, isikukood
                                    37907222229, elukoht: XXXX (e-post: XXXX);

                                    Kohtuväline menetleja: Politsei – ja Piirivalveameti
                                    Põhja            prefektuuri          korrakaitsebüroo
                                    liiklusjärelvalvekeskuse         liiklusmenetlustalitus
                                    (asukoht: Rahumäe tee 6, Tallinn);

 RESOLUTSIOON                       Jätta Deniss Barantšukovi Harju Maakohtu Liivalaia
                                    kohtumajale 23.05.2016.a esitatud kaebus läbi
                                    vaatamata ja tagastada kaebus selle esitajale.
                                    Käesolev kohtumääruse koopia saata kaebuse
                                    esitajale Deniss Barantšukovile.
 Edasikaebamise kord                Määrusele saab esitada kaebuse määruskaebe korras 15
                                    päeva jooksul, alates päevast, mil ta sai vaidlustatavast
                                    kohtumäärusest teada või pidi teada saama.
                                    Määruskaebus esitatakse Harju Maakohtule.
Kohtumääruse asjaolud:
Harju Maakohtu Liivalaia kohtumajale 23.05.2016.a esitatud kaebuses märkis Deniss
Barantšukov, et tema ei nõustu Politsei- ja Piirivalveameti Põhja prefektuuri korrakaitsebüroo
liiklusjärelvalvekeskuse liiklusmenetlustalituse otsusega väärteoasjas nr. 2316,16,003857.
Palub temale määratud trahvi tühistada, kuivõrd tema kõrval istus isik, kes omas üle kahe aasta
pikkust sõidustaaži ning sõidukil olid peal õppeauto märgid.

26.05.2016.a Harju Maakohus jättis Deniss Barantšukovi esitatud kaebuse käiguta ning määras
kaebuse esitajale puuduste kõrvaldamise tähtajaks 08.06.2016.a.
Deniss Barantšukovile selgitati, et viimase poolt esitatud kaebus ei vasta VTMS § 115 nõuetele.
Harju Maakohtu 26.05.2016.a määruses juhtis kohus kaebuse esitaja tähelepanu sellele, et
VTMS § 115 lg 3 p.p 1, 2 kohaselt peab kaebuse esitaja kaebuses märkima, kas ta soovib
kohtuistungist osa võtta ja, kas ta soovib, et menetluses osaleb kaitsja, kui tal seda ei ole.
Kaebuse esitaja ei märkinud kaebuses, kas ta soovib kaitsja osavõttu.
Samuti juhtis kohus tähelepanu VTMS § 115 lg 4 nõetele, mille kohaselt kaebusele kirjutab alla
selle esitaja. Deniss Barantšukovi nimel oli esitatud koopia allkirjastatud kaebusest. Kohus
selgitas, et kohtule esitatud kaebus tuleb allkirjastada digitaalselt või käsikirjaliselt edastades
kohtule dokumendi originaali.
Samuti viitas kohus VMTS § 115 lg lg 1 p 9 ja lg 5 p.p 2- nõuetele, mille kohaselt kaebuses
märgitakse isikud, kelle istungile kutsumist taotletakse, ja tõendid, mida kaebuse esitanud isiku
taotlusel on vaja kohtus uurida ning lisatakse: tõendid, tunnistajate nimed ja aadressid, kelle
ülekuulamist taotletakse ning muud kaebuse esitaja poolt vajalikuks peetavad dokumendid.
Kohtule esitatud kaebuse juurde ei olnud lisatud tõendeid, milliste uurimist soovitakse (kui
soovitakse), tunnistajate nimesid ning aadresse juhul, kui soovitakse kedagi tunnistajana üle
kuulata ning muid dokumente, mida kaebuse esitaja peab vajalikuks kohtule esitada.
Tähelepanuväärseks tuleb pidada fakti, et kaebuse esitajale selgitati, et vastavalt VTMS § 118
lg 2 p 3 kohaselt jäetakse kaebus puuduste tähtaegsel mittekõrvaldamisel läbi vaatamata.
Harju Maakohtu 26.05.2016.a koostatud kohtumäärus kaebuse käiguta jätmise kohta ning
puuduste kõrvaldamise kohta edastati kohtu poolt 27.05.2016.a kaebuse esitaja Deniss
Barantšukovile e-posti teel, viimase poolt kohtule avaldatud aadressile: XXXX.

Kohtumääruse motiivid:
Kohus arvestades eelpool välja toodud ja tuvastatud asjaolusid asub seisukohale, et Deniss
Barantšukovi Harju Maakohtu Liivalaia kohtumajale 23.05.2016.a esitatud kaebus tuleb jätta
läbi vaatamata ja tagastada kaebuse esitajale ning seda seetõttu, et Deniss Barantšukov ei ole
kohtule esitanud VTMS § 115 nõuetele vastavat kaebust s.t viimane ei ole kõrvaldanud
käesolevaks hetkeks Harju Maakohtu 26.05.2016.a kohtumääruses välja toodud kaebuses
esinevaid puudusi. Samuti ei ole Deniss Barantšukov kohtule selgitanud, mis on tinginud tal
jätmast esitada kohtule nõuetekohast kaebust. Deniss Barantšukov oleks pidanud 26.05.2016.a
kohtumääruses märgitud puudused kõrvaldama hiljemalt 08.06.2016.a kuid seda tehtud ei ole.

Käesoleval hetkel ei ole kohtule tekkinud kahtlust nagu kaebuse esitaja Deniss Barantšukov ei
oleks kätte saanud 26.05.2016.a Harju Maakohtu kohtumäärust kaebuse käiguta jätmise ja
puuduste kõrvaldamise kohta. Kohus asub seisukohale, et kaebuse esitaja avaldades kohtule ise
oma kontakti võtmise võimaluseks e-posti aadressi, mistõttu peab ta olema valmis, et selle
kaudu edastatakse temale menetlusdokumente.

Arvestades eeltoodut ja teadmist, et kaebuse esitajale on selgitatud tagajärgedest, millised
kaasnevad sellisel juhul, kui ta tähtaegselt kaebuses esinevaid puudusi ei kõrvalda, tuleb
kohaldada VTMS § 118 lg 2 p 3 ja jätta kaebus läbi vaatamata ja tagastada see kaebuse esitajale.

Kohtunik Katre Poljakova (allkirjastatud digitaalselt)
