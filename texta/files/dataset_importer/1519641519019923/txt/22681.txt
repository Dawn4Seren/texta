                           KOHTUOTSUS
                            EESTI VABARIIGI NIMEL




Kohus                       Pärnu Maakohus

Kohtunik                    Anne Randjärv
                            Elen Rasmussen
Istungisekretär

Otsuse teatavakstegemise    26.02.2016 Rapla kohtumaja kantselei kaudu
aeg ja koht

Tsiviilasja number          2-15-2610
Hagi ese                    Ühisvara jagamise nõue

Hagi hind                   3500 eurot




Menetlusosalised ja nende   Hageja: M A xxxxxxxxxxx elukoht: xxx xxxx, xxxxxx xxxxxx,
esindajad                   xxxxx xxx x
                            Esindaja: vandeadvokaat Margus Sorga
                            e-post: margus.sorga@bnt.eu



                            Kostja: M B xxxxxxxxxxx elukoht: xxxxxx xxxx, xxxxx xxxx,
                            xxxxx x
                            e-post: xxx@xxx
                            Esindaja: Peeter Malve Amantese Õigusbüroo OÜ
                            e-post: info@amantese.ee



Istungi toimumise aeg       20.01.2016
                                              2



RESOLUTSIOON
Hagi rahuldada.

Jagada poolte ühisvara järgmiselt:
   1. Määrata kinnistu asukohaga xxxxxx xxxx, xxxxx xxxx, xxxxx x (registriosa nr xxxxxx)
      väärtusega 66 000 eurot kostja ainuomandisse ja mõista kostjalt hageja kasuks välja hüvitis
      kinnistu väärtuse ½ ulatuses, s.o 33 000 eurot.
   2. Määrata kostja kanda 6.06.2003 AS-ga Swedbank sõlmitud laenulepingust nr xx-xxxxxx-xx
      tulenev laenukohustus ja vähendada kostjalt väljamõistetavat hüvitist ½ laenu jäägi võrra
      seisuga 21.06.2009, s.o 19 106.95 euro võrra.
   3. Määrata hageja kanda 27.08.2008 AS-ga Swedbank sõlmitud laenulepingust nr xx-xxxxxx-
      xx tulenev laenukohustus ja suurendada kostjalt väljamõistetavat hüvitist ½ laenu jäägi võrra
      seisuga 21.06.2009, s.o 4545.60 euro võrra.

Ühisvara jaotusest lähtuvalt mõista M B M A kasuks välja enamsaadud ühisvara eest hüvitis
18 438 (kaheksateist tuhat nelisada kolmkümmend kaheksa) eurot ja 65 senti.

Määrata otsuse täitmise kord selliselt, et M B on kohustatud hüvitise 18 438.65 eurot tasuma 6
(kuue) kuu jooksul alates käesoleva kohtuotsuse jõustumisest.

M B on kohustatud tasuma viivist hüvitise tasumisega viivitamise korral VÕS § 113 lg 1 sätestatud
määras kuni hüvitise täieliku tasumiseni.


Menetluskulude jaotus Kumbki pool kannab oma õigusabikulud ise. Menetluskulud (990 eurot)
kannab ½ ulatuses hageja ja ½ ulatuse kostja, seega tuleb M B M A kauks välja mõista 495
(nelisada üheksakümmend viis) eurot.


Edasikaebamise kord             Kohtuotsuse peale võib esitada apellatsioonkaebuse Tallinna
Ringkonnakohtule 30 päeva jooksul selle kättetoimetamisest alates. Kaebus võidakse lahendada
kirjalikus menetluses, kui ei taotleta asja arutamist kohtuistungil.


Asjaolud ja hageja seisukoht
Poolte abielu sõlmiti xx.xx.xxxx ja lahutati xx.xx.xxxx. Poolte abielulised suhted lõppesid
xx.xx.xxxx, kui hageja kolis ära poolte ühisest kodust. Poolte ühisvara koosneb kinnistust
asukohaga xxxxxx xxxx, xxxxx xxxx, xxxxx x (registriosa nr xxxxxx) ja kooselu ajal võetud kahest
laenust. Kinnistu on poolte ühisvara xx.xx.xxxx sõlmitud abieluvaralepingu alusel.

Hageja taotleb ühisvara jagamist selliselt, et kinnistu tuleb jätta kostja ainuomandisse ning mõista
kostjalt hageja kasuks välja hüvitis ½ kinnistu väärtuse ulatuses. Kinnistu väärtusena tuleb aluseks
võtta riiklikult tunnustatud eksperdi Virgo Laansoo eksperthinnangus nr 1741-15 märgitud turuhind
74 000 eurot (kd II, tl 28-51/. Hageja hinnangul on Virgo Laansoo oma ekspertiisis turuväärtust
usutavalt põhjendatud ja ekspertiisi teostamisel on võetud aluseks asjakohased andmed ja
kohandused.
                                              3



Laenulepingust nr xx-xxxxxx-xx tulenev kohustus tuleb jätta kostja kanda ja laenulepingust nr xx-
xxxxxx-xx tulenev kohustus hageja kanda. Mõlema laenu jääk abielusuhete lõppemise, s.o
xx.xx.xxxx seisuga tuleb jagada pooleks. Kuna esimest laenukohustust on täitnud kostja, tuleb
temalt väljamõistetavat hüvitist ½ laenujäägi (19 106.95 euro) ulatuses vähendada. Teist
laenukohustust on täitnud hageja ja nimetatud laenu ½ laenujäägi (4545.60 euro) ulatuses tuleb
kostjalt väljamõistetavat hüvitist suurendada. Järgmise tehte järgi (37 000 – 19 106.95 + 4545.60)
on hüvitise suuruseks 22 438.65 eurot.

Hageja leiab, et kostja taotlus, määrata hüvitise tasumine kuue kuu jooksul pärast kohtuotsuse
jõustumist, tuleb jätta rahuldamata. Kostja selgituse kohaselt saab ta hüvitise tasuda vaid kinnistu
müügi kaudu. Seega ei annaks viivitus midagi ja kohtutäitur võiks kohe asuda kinnistut müüma.

Hageja leiab, et menetluskulud on õige jätta kostja kanda, kes ei olnud nõus ühisvara kohtuväliselt
jagama. Hagi esitamise ajal oli abieluliste suhete lõppemisest möödunud juba 5 aastat.
Menetluskulude jätmine poolte endi kanda oleks hageja suhtes äärmiselt ebaõiglane.

Kostja seisukoht
Kostja nõustub hagejaga ühisvara koosseisu ja laenujääkide jagamise viisi osas abieluliste suhete
lõppemise, s.o xx.xx.xxxx seisuga.

20.01.2016 toimunud kohtuistungil asus kostja ootamatule seisukohale, et hagi tuleks jätta
rahuldamata, kuna hageja taotletud kinnistu jagamise viis on kostja suhtes äärmiselt ebaõiglane.
Ebaõiglus seisneb selles, et hageja soovitud viisil kaasomandi lõpetamine tooks kostjale kaasa
kohustuse omandada midagi, mida tal ei ole rahaliselt võimalik omandada. Hageja käitub heade
kommete vastaselt, kuna ei arvesta kostja majandusliku olukorraga.

Alternatiivselt leiab kostja, et kui lähtuda hageja pakutud arvutuskäigust ühisvara jagamisel, tuleb
kinnistu väärtuse määramisel lähtuda riiklikult tunnustatud eksperdi Denno Treimanni
ekspertarvamuses nr 5864 märgitud turuväärtusest 58 000 eurot /kd I, tl 146-155/. Sellisel juhul on
kostja tasutava hüvitise suuruseks 9893.05 eurot. Denno Treimanni arvamus riimub hageja enda
praktikaga, kes on üritanud kinnistut müüa. Virgo Laansoo ekspertiisiakt jääb väheinformatiivseks.

Kostja taotleb hüvitise tasumise ajatamist kuue kuu peale. Kostjal ei ole hüvitise tasumiseks muud
varianti, kui kinnistu müüa, kuid ta ei saa seda teha enne, kui saab ainuomanikuks. Kuuekuulist
tähtaega tuleb hakata arvestama päevast, kui kostja on ainuomanikuna kinnistusraamatusse kantud.
Viiviste väljamõistmise korral palub kostja ajatada ka need.

Menetluskulude väljamõistmine kostjalt, kes on niigi materiaalsetes raskustes, oleks äärmiselt
ebaõiglane. Ühisvara jagamine on mõlemale poolele kasulik, mistõttu tuleb kulud jätta poolte endi
kanda.

Kohtu seisukoht
PKS § 37 lg 3 järgi jagatakse ühisvara abikaasade vahel kaasomandi lõpetamise sätete kohaselt
võrdsetes osades, kui ei ole kokku lepitud teisiti. PKS § 38 järgi jagatakse ühisvaral lasuvad
kohustused sarnaselt muu varaga.
                                               4



AÕS § 77 lg 2 järgi, kui kaasomanikud ei saavuta kokkulepet kaasomandis oleva asja jagamise
viisis, otsustab kohus hageja nõudel jagada asi kaasomanike vahel reaalosadeks, anda ühele või
mitmele kaasomanikule, pannes neile kohustuse maksta teisele kaasomanikule välja nende osa
rahas või müüa asi avalikult või kaasomanike vahelisel enampakkumisel ning saadud raha jagada
kaasomanike vahel vastavalt osa suurusele. Kuna abikaasade ühisvara jagatakse kaasomandi sätete
järgi, on kohus kõnesoleva vaidluse lahendamisel seotud hageja taotletud jagamise viisiga.

Kohus leiab, et hageja ettepanek ühisvara jagamiseks, millega kostja on sisuliselt nõustunud /kd II,
tl 81-84, kohtuistungil alternatiivselt hagi rahuldamata jätmisele kd II, tl 99/, on mõistlik ja lähtub
pärast abielu lõppemist viie aasta jooksul välja kujunenud tegelikust olukorrast. Kostja esindaja
seisukoht kohtuistungil, et hageja taotletud kinnistu jagamise viis on kostja suhtes äärmisel
ebaõiglane, on üllatuslik. Vaidlusalune kinnistu on kostja kodu. Kohtumenetluse vältel on kostja
kinnitanud, et on kinnistuga emotsionaalselt seotud ja soovib seal edasi elada /kd I, tl 50-51/.
Tegelikult peab kostja ebaõiglaseks seda, et kinnistu ainuomanikuks saamisel on ta kohsutatud
hagejale hüvitist maksma.

Kinnistu xxxxx x turuväärtuse hindamiseks on asjas teostatud kaks ekspertiisi. Riiklikult
tunnustatud eksperdi Denno Treimanni 13.07.2015 antud eksperthinnangu järgi on kinnistu
turuväärtuseks 58 000 eurot /kd I, tl 146-155/, riiklikult tunnustatud eksperdi Virgo Laansoo
30.10.2015 antud eksperthinnangu järgi 74 000 eurot. Hageja on seisukohal, et kohus peab hüvitise
määramisel lähtuma Virgo Laansoo antud hinnangust, kostja, et Denno Treimanni hinnangust.
Hageja on leidnud ka seda, et kohus peaks aluseks võtma ühe eksperthinnangutest, mitte hakkama
kahe eksperthinnangu põhjal ise hinda määrama, toetudes Riigikohtu lahendis nr 3-2-1-77-07 p 14
väljendatud seisukohale, et „Olukorras, kus poolte esitatud dokumentaalsed tõendid erinesid
teineteisest oluliselt, pidi kohus tuginema kas ühe või teise poole esitatud tõendile ja põhjendama,
miks tuleb kinnistu väärtuse määramisel võtta aluseks just see tõend ning miks ei saa arvestada
teistel dokumentaalsetel tõenditel märgitud väärtusi.“

Kahe kohtuasja vahel on olulisi erinevusi. Tsiviilasjas nr 3-2-1-77-07 esitasid pooled enda tellitud
hindamisakte, kus hindamistulemused erinesid miljonite kroonide võrra. Käesolevas asjas on kaks
kohtu määratud riiklikult tunnustatud eksperti hinnanud ühe ja sama kinnistu turuväärtust 3,5-
kuulise vahega. Saadud tulemuste mõningane erinevus on oluline eelkõige käesoleva vaidluse
seisukohalt, kus ühe omaniku valitud ühisvara jagamise viis tekitab teisele omanikule hüvitise
maksmise kohustuse.

Kohtul puudub alus kahelda kummagi riiklikult tunnustatud eksperdi pädevuses, metoodikas või
erapooletuses. Eksperthinnanguid kõrvutades on arusaadav, et üheks määravaks asjaoluks hinnatava
objekti turuväärtuse kujunemisel võib osutuda võrdlusobjektide valik /kd I, tl 153 ja kd II, tl 38/.
Võrdlusobjektide vale valik on hageja hinnangul üks Denno Treimanni eksperthinnangu olulistest
puudustest /kd I, tl 174-175/. Ekspert Denno Treimann on võrdlusse võtnud seitse tehingut, Virgo
Laansoo kuus, neli võrdlusobjekti on ekspertiisiaktides kokkulangevad. Seega, kui võtta
eksperthinnangutest keskmine, toetuks saadud tulemus suuremale hulgale võrdlusobjektidele ning
võiks seega olla lähemal tegelikule võimalikule müügihinnale. Eeltoodust tulenevalt peab kohus
kõnesoleval juhul põhjendatuks lugeda kahe eksperthinnangu alusel vaidlusaluse kinnistu
turuväärtuseks 66 000 eurot.

Kõike eeltoodut aluseks võttes leiab kohus, et hagi kuulub rahuldamisele. Poolte ühisvara, mille
                                              5

koosseisu osas vaidlus puudub, tuleb jagada hageja taotletud viisil, lugedes jagatava kinnisasja
turuhinnaks kahe riiklikult tunnustatud eksperdi eksperthinnangute alusel 66 000 eurot.

Kostja taotlus, määrata kohtuotsuse täitmise kord selliselt, et hüvitise tasumine ajatatakse kuuele
kuule, on kohtu hinnangul põhjendatud. Kuigi sellekohase kohustuse tekkimine ei saanud kostjale
tulla ootamatult, sest hagi esitamisest 18.02.2015 alates on hageja olnud ühisvara jagamise viisi
suhtes ühesugusel seisukohal, tuleb arvestada asjaoluga, et xxxxx x on olnud pika aja vältel ja on ka
käesoleval ajal kostja ja tema perekonna kodu. Kui hüvitise tasumine ei osutu võimalikuks muudest
vahenditest, on kostja sunnitud kinnistu müüma ja tegema seega oma elukorralduses olulisi
muudatusi. Kohus juhib poolte tähelepanu võimalusele, et hüvitise tasumise osas võib pärast
kohtuotsuse jõustumist sõlmida soovi korral täiendavaid kokkuleppeid, kui see on mõlema poole
huvides.

TsMS § 164 lg 1 järgi kannab hagilises abieluasjas kumbki pool oma menetluskulud ise. TsMS §
164 lg 2 järgi võib kohus jagada kulud erinevalt TsMS § 164 lg 1 sätestatust, kui tegemist on abielu
varavahekorral põhineva vaidlusega või kui kulude selline jaotus ei oleks õiglane, muu hulgas kui
see kahjustaks ülemääraselt ühe abikaasa olulisi vajadusi.

Menetluskulude nimekirja on esitanud hageja. Hageja menetluskulud koosnevad tasutud riigilõivust
300 eurot, ekspertiisikuludest 690 eurot, õigusabikuludest 5301 eurot ja esindaja sõidukuludest 87
eurot. Õigusabikuludele ja sõidukuludele on lisatud käibemaks 1209 eurot. Hageja taotleb
menetluskulude väljamõistmist kostjalt, kuna poolte kirjavahetusest perioodil 19.01.2015 kuni hagi
esitamiseni 18.02.2015 oli selge, et kostja ei soovi ühisvara vabatahtlikult jagada ning kohtusse
pöördumine on hageja ainus võimalus. Abielusuhete lõppemisest oli möödunud siis juba üle viie
aasta. Menetluskulude jätmine poolte endi kanda oleks hageja hinnangul tema suhtes äärmiselt
ebaõiglane.

Kostja leiab, et hageja sellekohane taotlus tuleb jätta rahuldamata, kuna see oleks kostja suhtes
ebaõiglane. Kostja ei katkestanud kohtueelseid läbirääkimisi, hageja kiirustas kohtusse
pöördumisega. Kostja on niigi majanduslikes raskustes ja hageja menetluskulude väljamõistmine
kahjustaks tema olukorda veelgi. Ühivara jagamine on mõlema poole huvi, mistõttu menetluskulude
väljamõistmine vastaspoolelt ei ole ootuspärane. Hageja menetluskulud on ebamõistlikult suured.
Kohtusse tulles pidi hageja arvestama, et menetluskulud võivad jääda poolte endi kanda.

Kohus nõustub kostja seisukohaga, et hageja menetluskulude jätmine tervikuna kostja kanda ei ole
õiguslikult põhjendatud. Üldreeglina kannab hagilises perekonnaasjas kumbki pool oma
menetluskulud ise, milline asjaolu pidi kohtusse pöördudes olema hagejale teada. TsMS § 164 lg 3
sätestatud õigluse printsiibist lähtuvalt peab kohus kõnesoleval juhul põhjendatuks jätta kohtuasjaga
seotud menetluskulud, s.o hagi esitamisel tasutud riigilõiv ja ekspertiisikulud (kokku 990 eurot) ½
ulatuses kostja kanda ning sellest tulenevalt mõista kostjalt hageja kasuks välja 495 eurot. Muus
osas kannavad pooled oma menetluskulud ise.

(allkirjastatud digitaalselt)

Anne Randjärv
kohtunik
6
