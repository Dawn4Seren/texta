                                                             Tsiviilasi nr 2-15-116983




                         KOHTUOTSUS
                              EESTI VABARIIGI NIMEL
                                TAGASELJAOTSUS

Kohus                              Tartu Maakohus
Kohtunik                           Lea Aavastik
Otsuse tegemise aeg ja koht        12. august 2016, Tartu Kohtumaja
Tsiviilasi                         Lindorff Eesti AS hagi Katrina Kavelahti vastu võla
                                   väljamõistmiseks
Tsiviilasja hind                   5 941 eurot 11 senti
Menetlusosalised ja nende          hageja Lindorff Eesti AS, registrikood 10231048,
esindajad                          asukoht Sakala 10/Kentmanni 4, 10141 Tallinn;
                                   hageja volitatud esindaja Olga Vijard; e-post
                                   juristid.ee@lindorff.com;
                                   kostja Katrina Kavelahti, isikukood XXX, tegelik
                                   elukoht ei ole teada.

Menetlus                           Kirjalik menetlus

RESOLUTSIOON
   1. Hagi rahuldada tagaseljaotsusega.
   2. Välja mõista Katrina Kavelahtilt (Kavelahti) Lindorff Eesti AS kasuks AS
      Swedbank ja Katrina Kavelahti vahel 19.10.2011 sõlmitud väikelaenu lepingust
      tulenev võlgnevus summas 5 610 eurot (viis tuhat kuussada kümme) eurot ja 19
      senti, mis koosneb põhivõlast 4 596.13 eurot, intressist 256.99 eurot ja
      sissenõutavaks muutunud viivisest 757.07 eurot.
   3.    Välja mõista Katrina Kavelahtilt Lindorff Eesti AS kasuks viivis põhinõudelt
        (4 596.13 eurot) alates hagi esitamisest s.o 16.02.2016 võlaõigusseaduse § 113
        lõikes 1 teises lauses sätestatud määras kuni põhinõude täies ulatuses
        tasumiseni, kuid mitte enam kui 3 839.06 eurot.
   4. Tunnistada otsus tagatiseta viivitamata täidetavaks.
   5. Toimetada otsus kätte menetlusosalistele. Kostjale avaldada kohtuotsuse
      resolutsioon väljaandes Ametlikud Teadaanded. Dokument loetakse avalikult
      kättetoimetatuks 15 päeva möödumisel väljavõtte väljaandes Ametlikud
      Teadaanded ilmumise päevast.
Menetluskulude jaotus ja kindlaksmääramine
   6. Jätta hageja menetluskulud kostja kanda. Kostja menetluskulud jätta kostja
       kanda.
   7. Määrata tsiviilasjas nr 2-15-116983 Lindorff Eesti AS menetluskulude
      rahaliseks suuruseks 425 (nelisada kakskümmend viis) eurot.
   8. Välja mõista Katrina Kavelahtilt Lindorff Eesti AS kasuks menetluskulude
      katteks 425 (nelisada kakskümmend viis) eurot.


Kaja esitamine
Hagimaterjalid ja kirjaliku vastuse nõue on kostjale avalikult kätte toimetatud dokumendi
väljavõtte avaldamisega väljaandes Avalikud Teadaanded. Kostja, kellele kohus andis
kirjaliku vastuse esitamise tähtaja, ei ole tähtaegselt kohtule vastanud.
Kostja võib esitada Tartu Maakohtule tagaseljaotsuse peale kaja, kui tema tegevusetus, mis
oli tagaseljaotsuse tegemise aluseks, oli tingitud mõjuvast põhjusest. Kaja võib esitada
sõltumata mõjuva põhjuse olemasolust, kui hagi oli kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest
või selle täitmiseks algatatud täitemenetlusest teada. Kajalt tasutakse riigilõivu asemel
kautsjon.
Menetlusabi taotlemisel peab menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaja.
Apellatsioonkaebuse esitamine
Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel otsuse
avalikult teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima; vastasel juhul loetakse, et ta on nõus asja lahendamisega
kirjalikus menetluses.

Kirjeldav ja põhjendav osa
Tsiviilkohtumenetluse seadustiku (TsMS) § 444 lg 3 alusel jätab kohus otsusest välja
kirjeldava ja põhjendava osa.
Menetluskulud
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 162 lg 1
järgi hagimenetluse kulud kannab pool, kelle kahjuks otsus tehti. Kuna kohus rahuldas
hagi, jäävad hageja menetluskulud kostja kanda.
Maakohus määrab menetluskulude rahalise suuruse kindlaks kohtuotsuses TsMS § 174 lg 2
järgi. Hageja palub kostjalt välja mõista riigilõivu 425 eurot, mis tuleb kostjalt hageja
kasuks välja mõista.
Kostja menetluskulud jätab kohus kostja kanda. Arvestades asjaolu, et kostja ei ole
menetluses osalenud ega hagile vastanud, ei saa tal menetluskulusid tekkinud olla.


/digitaalselt allkirjastatud/
Kohtunik


                                                                                           2
