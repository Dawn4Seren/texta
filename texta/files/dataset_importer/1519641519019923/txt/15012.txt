                               KOHTUOTSUS
                                (TAGASELJAOTSUS)
                                 Eesti Vabariigi nimel

Kohtuasja number                 2-16-6767
Otsuse tegemise aeg ja koht      20. mai 2016.a, Jõhvi
Kohus                            Viru Maakohus
Kohtunik                         Piret Raik
Kohtuasi                         Placet Group OÜ hagi R. H.i vastu võlgnevuse        588, 82
                                 euro ja lisanduva viivise nõudes
Kohtuistungi toimumise aeg       Kirjalik menetlus
Hagihind                         621, 02 eurot
Menetlusosalised                 Hageja:             Placet Group OÜ ( RK 11198910)
                                 Hageja esindaja:    Marek Aunver (Civilis Õigusbüroo OÜ,
                                                     volikirja alusel, e-post: jurist@itm.ee)
                                 Kostja:             R. H. (IKxxx registri järgne elukoht:
                                                     xxx, e-post: xxx, viibimiskoht xxx)
RESOLUTSIOON

1.   Hagi rahuldada tagaseljaotsusega.

2.   Välja mõista R. H.ilt Placet Group OÜ kasuks võlgnevus 588 (viissada
kaheksakümmend kaheksa) eurot 82 senti.

3.   Välja mõista kostja R. H.ilt hageja Placet Group OÜ kasuks viivis 8,05%
põhinõudelt (400 eurot) aastas alates 29.04.2016.a. kuni põhinõude kohase täitmiseni.

4.    Menetluskulud jätta kostja R. H.i kanda.
Välja mõista R. H.ilt Placet Group OÜ kasuks menetluskulud summas 225 (kakssada
kakskümmend viis) eurot.

5.    Väljamõistetud   summad      tasuda   ITM      Inkasso    arveldusarvele      nr
EE562200221040923052, selgitusena märkida võlgniku nimi, isikukood ja tsiviilasja nr 2-
16-6767.




6.      Tagaseljaotsus kuulub viivitamatult täitmisele.

                                                                                            1(3)
EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1. Placet Group OÜ esitas hagi R. H.i vastu võlgnevuse nõudes.
Hagiavalduse kohaselt sõlmisid hageja ja R. H. 13.10.2012 laenulepingu nr 31002106623,
mille alusel kostja laenas hagejalt 400 eurot. Lepingu järgi oli kostja kohustatud tagastama
laenu 12.11.2012.a vastavalt lepingu lisale ühe osamaksena (põhiosa 400 eurot, intress 22
eurot, lepingutasu 8 eurot). Kostja ei ole oma kohustust täitnud.
Hageja palub kostjalt välja mõista võlgnevuse 588,82 eurot (sh 400 eurot on tagastamata
põhivõlgnevus, 22 eurot on sissenõutavaks muutunud tasumata intress, lepingutasu 8 eurot, 44
eurot võla sissenõudmisega seotud kulud, 114,82 eurot sissenõutavaks muutunud viivis) ja
viivise põhinõudelt kuni selle kohase tasumiseni alates 29.04.2016 VÕS § 113 lg 1 määras.
Menetluskulud 225 eurot palub hageja jätta kostja kanda.

2. Kohus saatis kostjale hagimaterjalid ja nõudis kirjalikku vastust.
Kostjat hoiatati, et kirjaliku vastuse tähtajaks andmata jätmise korral on kohtul õigus
tagaseljaotsusega hagi rahuldada. Hagiamaterjalid toimetati kostjale isiklikult kätte
03.05.2016.a. Kostja kohtu määratud tähtajaks ei vastanud ega esitanud vastuväiteid

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.




KOHTU PÕHJENDUSED


                                                                                            2(3)
4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja
jätta või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 401 lg 1, § 397 lg 1, § 76, § 100, § 101, § 108, § 113 lg 1, TsMS § 367.
Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Menetluskulud

7. TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.
Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Kohus rahuldab hagi. Hageja kantud menetluskulud, sealhulgas vajalikud kohtuvälised kulud,
kannab kostja.
Hageja menetluskulud on riigilõiv hagi esitamiselt 125 eurot ja õigusabikulud 100 eurot,
kokku 225 eurot. Kohus mõistab kostjalt hageja kasuks menetluskulude katteks 225 eurot.


/allkirjastatud digitaalselt/

Piret Raik
Kohtunik




                                                                                                     3(3)
