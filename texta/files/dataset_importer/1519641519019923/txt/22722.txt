                     KOHTUOTSUS
                              EESTI VABARIIGI NIMEL


Kohus                          Viru Maakohus

Otsuse tegemise aeg ja koht    26.02.2016 Jõhvi kohtumaja

Kriminaalasja number           1-16-1563 (16244000026)

Kohtunik                       Anne PALMISTE

Kohtuistungi sekretär          Jane VÄLI

Prokurör                       Kristiina ERTE

Asja läbivaatamise kuupäev     26.02.2016

                               Rando ABENI süüdistus Karistusseadustiku §424
Kriminaalasi                   järgi
                               kokkuleppemenetluses
                               Rando ABEN
                               sünd. 29.10.1996, isikukood 39610295222, Eesti
                               Vabariigi kodanik, emakeel eesti keel, algharidus,
Süüdistatav
                               elukoht xxx, töökoht xxx, xxx, varem kriminaalkorras
                               karistamata

Juhindudes KrMS §247, §248 lg.1 p.5, §249, §306, §309, §310, §313, §315, §318 lg.1 ja
§319 lg.1, 2, maakohus


OTSUSTAS:


Süüdi tunnistada Rando ABEN Karistusseadustiku §424 järgi ning mõista karistuseks
3 (kolm) kuud vangistust.

Karistusseadustiku §73 lg.1 alusel määrata, et mõistetud karistust 3 (kolm) kuud
vangistust ei pöörata Rando ABENI suhtes täielikult täitmisele, kui süüdimõistetu ei
pane kohtu määratud katseajal toime uut tahtlikku kuritegu.

Karistusseadustiku §73 lg.3 alusel määrata katseajaks 1 (üks) aasta 6 (kuus) kuud.


                                                                                     1
Karistusseadustiku §78 p.1     alusel   hakkab   katseaeg   kulgema     alates   käesoleva
kohtuotsuse kuulutamisest.

Välja mõista Rando ABENILT Kriminaalmenetluse seadustiku §179 lg.1 p.2 alusel
sundraha summas 645 (kuussada nelikümmend viis) eurot, Kriminaalmenetluse
seadustiku §175 lg.1 p.4 alusel kaitsjale (vandeadvokaat Irina ŽURINA) kohtueelses
menetluses makstud tasu eest 96 (üheksakümmend kuus) eurot ja Kriminaalmenetluse
seadustiku §175 lg.1 p.3 alusel ekspertiisitasu summas 36 (kolmkümmend kuus) eurot
riigituludesse.

Sundraha ja menetluskulud tuleb Rando ABENIL tasuda ositi 6 (kuue) kuu jooksul
Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele tuleb märkida viitenumber 99916700015021 ning selgitus „Rando
ABEN 1-16-1563 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse
avalikult teatavakstegemisest

Kohtuotsusega on kohtumenetluse poolel võimalik tutvuda vahetult peale selle
väljakuulutamist 26.02.2016.


Süüdistus

Rando Aben on kohtu alla antud ja süüdistatakse selles, et ta juhtis 06.12.2015 kell
21.17 Lüganuse vallas Lüganuse alevikus Kiviõli tee maja nr.xx juurest kuni
Kohtla-Nõmme vallas Kohtla-Nõmme alevikus Tähe tänaval majani nr.xx
mootorsõidukit xxx (registreerimismärk xxx) ja kellel tuvastati Eesti Kohtuekspertiisi
Instituudi    uuringuaktiga     nr.2935T     ekspertiisi    käigus     narkootilise   aine
tetrahüdrokannabinooli metaboliidi sisaldus uriinis ning keda vastavalt Korrakaitseseaduse
§36 lg.1 sätetele loetakse joobeseisundis olevaks isikuks.

Oma tegevusega pani Rando Aben toime mootorsõiduki juhtimise joobeseisundis, s.o
KarS §424 järgi kvalifitseeritava kuriteo.


Kokkulepe

Abiprokurör Krsitiina Erte, süüdistatav Rando Aben ja tema kaitsja vandeadvokaat
Irina Žurina sõlmisid 26.02.2016 kokkuleppe, mille kohaselt süüdistatav ja tema
kaitsja nõustusid esitatud süüdistuse sisu, kuriteo kvalifikatsiooni, tekitatud kahju
laadi ja suurusega ning jõudsid kokkuleppele prokuröri poolt kohtus nõutavas
karistuse liigis ja määras. KarS §424 ettenähtud kuriteo toimepanemise eest nõuab

                                                                                        2
prokurör kohtus süüdistatavale karistuseks 3 kuud vangistust. KarS §73 lg.1 alusel,
arvestades kuriteo asjaolusid ja süüdlase isikut, mõistetud karistus jätta tingimisi
kohaldamata. Karistust mitte pöörata täitmisele, kui süüdimõistetu ei pane kohtu
määratud katseajal toime uut tahtlikku kuritegu. KarS §73 lg.3 alusel määrata
katseajaks 18 kuud.
Süüdistatavalt kuuluvad väljamõistmisele kriminaalmenetluse kulud, mis kuuluvad
tasumisele ositi 6 kuu jooksul.


Maakohtu istung

Abiprokurör Kristiina Erte jäi maakohtu istungil kokkuleppe juurde, palus Rando
Aben KarS §424 järgi süüdi tunnistada ja mõista karistus vastavalt kokkuleppes
sätestatule.

Süüdistatav Rando Aben jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Rando Abenile on esitatud süüdistus selles, et ta juhtis 06.12.2015 kell 21.17
Lüganuse vallas Lüganuse alevikus Kiviõli tee maja nr.xx juurest kuni Kohtla-
Nõmme vallas Kohtla-Nõmme alevikus Tähe tänava majani nr.xx mootorsõidukit
joobeseisundis.

Kriminaalasja materjalidest nähtub, et Eesti Kohtuekspertiisi Instituudi uuringuaktiga
nr.2935T ekspertiisi käigus tuvastati narkootilise aine tetrahüdrokannabinooli
metaboliidi sisaldus uriinis.

Vastavalt Liiklusseaduse §69 lg.1 ei tohi juht olla joobeseisundis.

Vastavalt Korrakaitseseaduse §36 lg.1 on joobeseisund alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund,
mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides.

Maakohus leiab, et Rando Aben tuleb KarS §424 järgi süüdi tunnistada.

KarS §424 näeb karistusena ette rahalise karistuse või kuni kolmeaastase vangistuse.

Maakohus nõustub kokkuleppes sisalduva karistuse liigiga – vangistus - ja leiab, et
nimetatud karistuse liik vastab toimepandud kuriteo asjaoludele ning süüdistatava
isikule. Kriminaalasja materjalide kohaselt on süüdistatav varem kriminaalkorras
karistamata.    Arvestades      ka   süüdimõistva     kohtuotsusega     kaasnevaid


                                                                                    3
kriminaalmenetluse kulusid, võib rahalise karistuse mõistmine muutuda iseenesest
eraldi karistuseks.

Maakohus nõustub ka kokkuleppes sisalduva karistuse määraga – 3 kuud vangistust
ja sellega, et nimetatud karistust ei pöörata KarS §73 lg.1, 3 alusel täitmisele
katseajaga 1 aasta 6 kuud. Maakohus leiab, et eelnimetatud karistus vastab
toimepandud kuriteo asjaoludele, raskusele ja süüdistatava isikule.

Vastavalt KrMS §180 lg.1 kuuluvad süüdimõistetult väljamõistmisele kriminaalmenetluse
kulud.

Süüdistatav Rando Aben kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 26.02.2016 abiprokurör Kristiina Erte, süüdistatav
Rando Abeni ja tema kaitsja vandeadvokaat Irina Žurina poolt sõlmitud kokkuleppe.




(allkirjastatud digitaalselt)
Anne PALMISTE
kohtunik




                                                                                   4
