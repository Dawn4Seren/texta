                                                                                   4-12-4793




                        KOHTUMÄÄRUS
Kohus                                     Tartu Maakohus

Määruse tegemise aeg ja koht              11.07.2016. a, Tartu Kohtumaja, Kalevi 1, Tartu

Väärteoasja number                        4-12-4793

Kohtunik                                  Madis Kägu

Kohtuistungi sekretär                     Ragne Põldaru

Taotlus                                   Riigi     Tugiteenuste     Keskuse       taotlus
                                          asenduskaristuse kohaldamiseks Jaanika Telvarile
Kohtutäitur                               Taive Peedosaar

Süüdlane                                  Jaanika Telvar
                                          (ik 48806282734; elukoht: XXXX;              e-post:
                                          XXXX; tel. XXXX)
RESOLUTSIOON                              Juhindudes VTMS § 211 lg 3 kohus
                                          määras:

jätta rahuldamata Riigi Tugiteenuste Keskuse avaldus Jaanika Telvarile Tartu Maakohtu
29.11.2012. a otsusega väärteoasjas nr 4-12-4793 määratud tasumata rahatrahvi osa
asendamiseks arestiga.
Kohtutäituril jätkata täitemenetlust.
Määrus edastada Jaanika Telvarile, Riigi Tugiteenuste Keskusele ja kohtutäiturile.


Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.

Kohtus tuvastatud asjaolud

Kohtutäitur Taive Peedosaare menetluses on Tartu Maakohtu 29.11.2012. a otsuse täitmine
väärteoasjas nr 4-12-4793, millega tühistati Lõuna Prefektuuri 21.09.2012. a otsus Jaanika
Telvari karistamise kohta ja tehti uus otsus, millega mõisteti Jaanika Telvarile LS § 224 lg 2
järgi karistuseks rahatrahv 170 trahviühikut, s.o 680 eurot (täiteasi nr 119/2013/1164).
Riigi Tugiteenuste Keskus esitas 01.06.2016. a kohtutäituri ettekande alusel taotluse Jaanika
Telvari suhtes asenduskaristuse kohaldamiseks, kuna trahv oli täielikult tasumata.
11.07.2016. a sai kohus Riigi Tugiteenuste Keskuselt andmed, et 10.07.2016. a on trahvi katteks
tasutud 30 eurot, seega on tasumata veel 650 eurot.

Jaanika Telvar on kohtuga korduvalt kontakteerunud ja avaldanud soovi trahvi täielikuks
tasumiseks. Tema sõnul on tal võimalik trahv täielikult ära tasuda 10.08.2016. a. Samuti on ta
selgitanud, et tal on XXXX ning ta on XXXX. XXXX, kuivõrd perearsti väljastatud tõendit ei
ole tal perearst U.P. puhkusel viibimise tõttu edastada.


Kohtu seisukoht

Kohus tegi kindlaks, et käesoleval juhul tuleb Riigi Tugiteenuste Keskuse avaldus
asenduskaristuse kohaldamiseks jätta rahuldamata, kuivõrd Jaanika Telvar on avaldanud soovi
trahvi täielikuks tasumiseks ning on teinud trahvi katteks ka esimese makse.
Riigi Tugiteenuste Keskuse avalduse rahuldamata jätmine ei vabasta Jaanika Telvarit karistuse
kandmisest, s.o rahatrahvi tasumisest. Juhul, kui Jaanika Telvar jätab trahvi lubatud ajaks, s.o
10.08.2016. a tasumata, on Riigi Tugiteenuste Keskusel võimalik esitada kohtule uus avaldus
asenduskaristuse kohaldamiseks.



Madis Kägu
kohtunik
/allkirjastatud digitaalselt/




                                             2(2)
