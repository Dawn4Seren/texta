                  KOHTUMÄÄRUS
Kohus                           Viru Maakohus

Määruse tegemise aeg ja         14.06.2016 Jõhvi kohtumaja
koht

Väärteoasja number              4-16-3732

Kohtunik                        Anne PALMISTE

Kohtuistungi sekretär           Jane VÄLI

Tõlk                            Marina DAVÕDOVITŠ

Asja läbivaatamise kuupäev      13.06.2016

Väärteoasi                      Politsei- ja Piirivalveameti Ida prefektuuri taotlus
                                Maksim         NOVIKOVILE          asenduskaristuse
                                määramiseks
                                Maksim NOVIKOV
Menetlusalune isik
                                sünd. 18.01.1983, isikukood 38301182241, xxx




Juhindudes Väärteomenetluse seadustiku §211, §190, §192 ja §193, Karistusseadustiku
§72 maakohus


MÄÄRAS:


Politsei ja Piirivalveameti Ida prefektuuri taotlus jätta rahuldamata.

Käesolevale kohtumäärusele on kohtumenetluse poolel õigus esitada määruskaebus
Viru Maakohtule 15 (viieteistkümne) päeva jooksul, alates vaidlustatava kohtumääruse
tegemisest.


Asjaolud ja menetluse varasem käik

Ida Prefektuuri 10.11.2014 üldmenetluse otsusega väärteoasjas nr.2440,14,004366
määrati Maksim Novikovile Narkootiliste ja psühhotroopsete ainete ning nende

                                                                                   1
lähteainete seaduse §151 järgi karistuseks rahatrahv 25 trahviühiku ulatuses, s.o.
summas 100 eurot. Kohtuvälise menetleja otsus jõustus 08.12.2014.

Ida Prefektuur esitas 09.05.2016 Viru Maakohtule taotluse Maksim Novikovile
väärteoasjas nr.2440,14,004366 määratud rahatrahvi asendamiseks aresti või
üldkasuliku tööga.
Taotluse kohaselt alustas Narva kohtutäitur Andrei Krek 30.04.2015 täitemenetluse
nr.066/2015/762 väärteoasjas nr.2440,14,004366. Täitemenetluse käigus laekumisi pole
olnud. 20.04.2016 teatas kohtutäitur kohtuvälisele menetlejale rahatrahvi täitmise
võimatusest.
Seoses eeltooduga palus Ida Prefektuur otsustada rahatrahvi asendamise aresti või
üldkasuliku tööga.


Maakohtu istung

Ida Prefektuuri esindaja maakohtu istungile ei ilmunud.

Menetlusalune isik Maksim Novikov selgitas maakohtu istungil, et rahatrahv on tal
kuni käesoleva ajani tasumata, kuna tööd ei olnud ja puudusid rahalised võimalused.


Maakohtu määruse põhjendused

Maakohus, tutvunud käesoleva asja materjalidega, leidis, et kohtuvälise menetleja
taotlus ei kuulu rahuldamisele.

Käesoleva asja materjalidest nähtub, et Ida Prefektuuri 10.11.2014 üldmenetluse
otsusega väärteoasjas nr.2440,14,004366 määrati Maksim Novikovile Narkootiliste ja
psühhotroopsete ainete ning nende lähteainete seaduse §151 järgi karistuseks
rahatrahv 25 trahviühiku ulatuses, s.o. summas 100 eurot. Kohtuvälise menetleja
otsus jõustus 08.12.2014.

Narva kohtutäitur Andrei Kreki 20.04.2016 täitmise võimatuse aktist täiteasjas nr.
066/2015/762 nähtub, et rahatrahvi sissenõudmine ei ole võimalik. Kohtutäitur on
kontrollinud võlgniku vara olemasolu ning talle teadaolevatel andmetel puudub
võlgnikul vara, millele oleks võimalik sissenõuet pöörata. Võlgnikule     kuuluvad
pangaarved on arestitud, pangaarvetel puuduvad rahalised vahendid.

Vastavalt Väärteomenetluse seadustiku §211 lg.1 teeb maakohus sissenõudja avalduse
alusel määruse rahatrahvi asendamise kohta arestiga või üldkasuliku tööga vastavalt
Karistusseadustiku §72, kui süüdlane ei ole rahatrahvi tervikuna määratud tähtajaks
tasunud või rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, vastavalt sama
sätte lg.2 arvestatakse rahatrahvi osalise tasumise korral tasutud osa asendusaresti või
üldkasuliku töö pikkuse määramisel proportsionaalselt tasutud summa suurusega.

Vastavalt Karistusseadustiku §72 lg.1, kui süüdlane ei tasu talle määratud või
mõistetud rahatrahvi, asendab kohus rahatrahvi arestiga ja vastavalt sama sätte lg.2
vastab rahatrahvi kümnele trahviühikule üks päev aresti. Karistusseadustiku §69 lg.1


                                                                                      2
kohaselt ühele päevale arestile vastab üks tund üldkasulikku tööd, mida ei mõisteta vähem
kui viis tundi.

Maksim Novikovile oli Ida Prefektuuri 10.11.2014 üldmenetluse otsusega karistuseks
määratud rahatrahv 25 trahviühikut, millele vastab 2 päeva aresti või 5 tundi
üldkasulikku tööd.

Kohus tuvastas vanglas kinnipeetavate isikute elektroonilisest andmekogust, et
Maksim Novikov viibib Viru Vanglas vahi all alates 25.02.2016. Teda, kui varem
kriminaalkorras korduvalt karistatud isikut, kahtlustatakse KarS §199 lg.2 p.4, 7, 8, 9,
§266 lg.2 p.1, §120, §213 lg.2 p.1 järgi kvalifitseeritavate kuritegude toimepanemises.
Kohtul puudub käesoleval ajal teadmine, kui kaua isik veel vahi all viibib ning
missugune on võimalik karistus, mis talle mõistetakse. Seega ei ole kohtul
käesoleval ajal võimalik määrata asenduskaristusena aresti või üldkasuliku töö
määramisel asenduskaristuse täitmisele pööramise aega.

Lähtudes ülaltoodust kohus leiab, et Maksim Novikovile asenduskaristuse määramine
käesoleval ajal ei ole põhjendatud ega otstarbekas.

Kohus peab vajalikuks selgitada, et KarS §82 lg.4 kohaselt on otsuse täitmine
aktuaalne ega aegu nelja aasta jooksul alates väärteoasjas tehtud otsuse jõustumisest.
Nimetatud otsus jõustus 08.12.2014, seega aeguks täitmine alles rohkem kui kahe
aasta pärast. Samuti tuleb arvestada asjaolu, et otsuse aegumine peatub isiku
vangistuses või aresti kandmise ajaks. Pärast isiku vabanemist kulgeb otsuse täitmise
tähtaeg edasi. Seega pole Maksim Novikovile määratud rahatrahvi täitmine nii
võimatu kui taotluse esitaja seda väidab, kuna otsuse täitmiseks on piisavalt
võimalusi ja aega.




(allkirjastatud digitaalselt)
Anne PALMISTE
kohtunik




                                                                                       3
