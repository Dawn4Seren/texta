                              KOHTUMÄÄRUS

Kohus                               Viru Maakohus

Määruse tegemise aeg ja koht        02.02.2016, Rakvere kohtumajas

Kohtuasja number                    4-15-11063

Kohtunik                            Anu Ammer

Kohtuasi                            Politsei- ja Piirivalveameti Ida prefektuuri avaldus
                                    TIMMO           KRAAVILE         määratud       rahatrahvi
                                    asendamiseks

Avalduse esitaja                    Politsei- ja Piirivalveameti Ida prefektuur, asukoht Rahu 38
                                    Jõhvi

Menetlusalune isik                  TIMMO KRAAV, isikukood 39702195214, elukoht xxxx

Kohtuistungi toimumise aeg          02.02.2016, avalikul kohtuistungil

Resolutsioon

        Rahuldada Politsei- ja Piirivalveameti Ida prefektuuri 17.12.2015 avaldus ja asendada Ida
Prefektuuri korrakaitsebüroo Rakvere politseijaoskonna 23.11.2012 otsusega väärteoasjas nr
2590,12,005705 Timmo Kraavile liiklusseaduse § 201 lg 2 ja § 203 alusel 23 trahviühiku
ulatuses, s.o summas 92,00 eurot määratud rahatrahv 2 päevase arestiga.
        KarS § 69 alusel asendada määratud arest 2 tunni üldkasuliku tööga, mille tegemise
tähtajaks määrata 1 kuu alates kohtumääruse jõustumisest.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

ASJAOLUD JA KOHTUMÄÄRUSE PÕHJENDUSED

       Politsei- ja Piirivalveameti Ida prefektuur esitas 17.12.2015 kohtule avalduse asendada
Timmo Kraavile määratud rahatrahv arestiga.
       Ida Prefektuuri korrakaitsebüroo Rakvere politseijaoskonna 23.11.2012 otsusega
väärteoasjas nr 2590,12,005705 Timmo Kraavile liiklusseaduse § 201 lg 2 ja § 203 alusel trahv
23 trahviühiku ulatuses, s.o summas 92,00 eurot. Kohtuvälise menetleja otsus rahatrahvi
määramise kohta jõustus 10.12.2012 ja kuna menetlusalune isik trahvi ei tasunud, suunati nõue
täitemenetlusse.

                                                                                               1
       Täitemenetluse käigus laekumisi ei olnud. Kohtutäitur Kristel Maalman teatas 11.11.2015
kohtuvälisele menetlejale eelnimetatud rahatrahvi täitmise võimatusest Täitemenetluse
seadustiku § 201 lg1 järgi.

       TMS §-st 201 lg 1 alusel, mille kohaselt rahatrahvi asendamist arestiga taotleb kohtult
sissenõudja, esitas Politsei- ja Piirivalveameti Ida prefektuur sissenõudjana kohtule avalduse
asenduskaristuse määramiseks.

       Kohtuistungil kinnitas Timmo Kraav, et rahatrahv on tasumata ning ka käesoleval ajal
puuduvad rahalised vahendid selle tasumiseks ning ta nõustus temale asendusaresti
kohaldamisega, kuid taotles aresti asendamist üldkasuliku tööga.

         VTMS § 211 lg 1 alusel teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS § 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata.
         KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS § 69
sätestatud korras. KarS § 72 lg 2 kohaselt vastab rahatrahvi kümnele trahviühikule üks päev
aresti.
         KarS § 69 sätete kohaselt võib kohus aresti mõistes, süüdlase nõusolekul asendada selle
üldkasuliku tööga, arvestusega, et ühele päevale arestile vastab üks tund üldkasulikku tööd.
Üldkasuliku töö tegemise tähtaeg väärteoasjades ei tohi ületada kahtteist kuud.

       Kohus, olles tutvunud kohtule esitatud avalduse ja selle lisadega, kuulanud ära Timmo
Kraavi, leiab, et esitatud avaldus on põhjendatud ja kuulub rahuldamisele ning kohus asendab
määratud rahatrahvi 23 trahviühiku ulatuses, s.o summas 92,00 eurot, 2 päevase arestiga, mille
KarS § 69 alusel võimaldab asendada 2 tunni üldkasuliku tööga, mille tegemise tähtajaks määrata
1 kuu alates kohtumääruse jõustumisest.

/allkirjastatud digitaalselt/

Anu Ammer
kohtunik




                                                                                                  2
