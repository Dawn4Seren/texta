                              KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number               2-16-101081
Otsuse tegemise aeg ja koht    10. mai 2016. a, Jõhvi
Kohus                          Viru Maakohus
Kohtunik                       Viljo Junolainen
Kohtuasi                       Kiviõli Kinnisvarahoolduse OÜ hagi N. Õ. (nimetavas
                               Õ.) vastu 570,91 euro võlgnevuse ja lisanduva viivise
                               nõudes
Kohtuistungi toimumise aeg     Kirjalik menetlus
Hagihind                       616,49 eurot


Menetlusosalised               Hageja:             Kiviõli Kinnisvarahoolduse OÜ ( RK
                                                   10245033, asukoht: Uus 6, 43124
                                                   Kiviõli)
                               Hageja esindaja:    Marie Tsine, Condor Inkasso OÜ
                                                   (volikirja     alusel,    e-post:
                                                   marie@gondorinkasso.ee )
                               Kostja:             N. Õ. (IK xxx, elukoht: xxx, e-post:xxx)

RESOLUTSIOON


1. Hagi rahuldada tagaseljaotsusega.

2. Välja mõista N. Õ.lt Kiviõli Kinnisvarahoolduse OÜ kasuks võlgnevus 570 (viissada
seitsekümmend) eurot 91 senti.

3. Välja mõista N. Õ.lt Kiviõli Kinnisvarahoolduse OÜ kasuks viivised põhinõudelt
(567,66 eurolt) päevas alates hagiavalduse esitamisest 23.03.2016. a kuni põhinõude
täitmiseni VÕS § 113 lg 1 sätestatud määras.

4. Menetluskulud jätta kostja N. Õ. kanda.

4.1. Välja mõista N. Õ.lt hageja Kiviõli Kinnisvarahoolduse OÜ kasuks menetluskulud
summas 365 (kolmsada kuuskümmend viis) eurot.


                                                                                          1(4)
4.2. Välja mõista N. Õ.lt Kiviõli Kinnisvarahoolduse OÜ kasuks viivis menetluskuludelt
(365 eurot) alates kohtulahendi jõustumisest kuni täitmiseni VÕS § 113 lg 1 sätestatud
määras.

5. Väljamõistetud summad tasuda Condor Inkasso OÜ arveldusarvele nr
EE393300332098010000 Danske Bank, selgitusena märkida võlgniku nimi, isikukood ja
tsiviilasja nr 2-16-101081.

6. Tagaseljaotsus kuulub viivitamatult täitmisele.


EDASIKAEBAMISE KORD


Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).

Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD


1. Kiviõli Kinnisvarahoolduse OÜ esitas hagi N. Õ. vastu võlgnevuse ja viiviste nõudes.

Hagiavalduse kohaselt on Kiviõlis xxx korteri omanikuna kinnistusraamatusse kantud V. N.. V.
N. suri 23.01.2001. a ja tema ainupärijaks on tütar N. Õ.. Pärijale lähevad üle kõik V. N.
õigused ja kohustused. Pärandvara koosseisu kuulub sh korteriomand asukohaga xxx, Kiviõli.
Korterelamu xxx haldamiseks korteriühistut moodustatud ei ole. Hageja haldab korterelamut
ning esitab igakuiselt arveid osutatavate teenuste eest vastavalt Kiviõli Linnavalitsuse poolt
kinnitatud tariifile. Hageja ja V. N. on sõlminud 10.03.2000. a elamu hoolduslepingu, mille
kohaselt on korteriomanik kohustatud iga kuu 20-ndaks kuupäevaks tasuma hageja arved
(perioodil 31.01.2013-29.02.2016. a). Kostja on jätnud hagejale nimetatud arved tasumata.
Hagiavalduse esitamise ajaks on kostja põhivõlgnevus 567,66 eurot ja viivis 3,25 eurot.


                                                                                             2(4)
Hageja palub kostjalt välja mõista koguvõlgnevuse 570,91 eurot ja menetluskulud summas
365 eurot (riigilõiv 125 eurot, õigusabikulu 240 eurot).

2. Kohus saatis kostjale hagimaterjalid ja kohustas kirjalikult vastama. Kostjat hoiatati, et
kirjaliku vastuse tähtajaks andmata jätmise korral on kohtul õigus tagaseljaotsusega hagi
rahuldada. Hagimaterjalid on kostja kätte saanud 22.04.2016. a, kinnitades seda e-toimiku
menetlemise infosüsteemi kaudu. Kostja kohtu määratud tähtajaks ei vastanud ega esitanud
vastuväiteid.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTUOTSUSE PÕHJENDUSED


4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja
jätta või põhjendavas osas piirduda ka üksnes õigusliku põhjenduse märkimisega.

Hagi on tõendatud kostja omaksvõtuga ning õiguslikult põhjendatud korteriomandi seaduse
(KOS) § 13 lg 1, võlaõigusseaduse (VÕS) § 8 lg 2, § 76, § 100, § 101, § 108, § 113 lg 1, §
619, TsMS § 367.

Kohus rahuldab hagi täies ulatuses.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.


Menetluskulud


7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.

Hageja menetluskulud on riigilõiv maksekäsu kiirmenetluse avalduselt 45 eurot, hagi
esitamiselt 80 eurot ja õigusabikulud 240 eurot, kokku 365 eurot.

                                                                                                     3(4)
Kohus mõistab kostjalt hageja kasuks menetluskulude katteks 365 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.

TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.



/ allkirjastatud digitaalselt /



Viljo Junolainen
Kohtunik




                                                                                               4(4)
