                            KOHTUMÄÄRUS
Kohus                           Harju Maakohus

Kohtunik                        Piret Randmaa

Määruse tegemise aeg ja koht    29.09.2016, Tallinn, Kentmanni kohtumaja

Tsiviilasja number              2-11-11575

Tsiviilasi                      XXXX(XXXX) seatud eestkoste jätkumise vajalikkuse
                                otsustamine ja talle määratud eestkostja ametiaja pikendamine
                                kohtu algatusel

Menetlustoiming                 Lõpplahend hagita asjas

Menetlusosalised ja nende       Puudutatud isik: XXXX (isikukood XXXX, elukoht vastavalt
esindajad                       rahvastikuregistri andmetele XXXX, tegelik viibimiskoht
                                käesoleval ajal XXXX asukohaga XXXX);
                                Puudutatud isik: XXXX (isikukood XXXX, elukoht XXXX);
                                Puudutatud isik: XXXX (isikukood XXXX, elukoht vastavalt
                                rahvastikuregistri andmetele XXXX);
                                Puudutatud isiku XXXXelukohajärgne kohalik omavalitsus:
                                Saue vald Saue Vallavalitsuse kaudu (asukoht Veskitammi 4,
                                Laagri alevik, 76401 Saue vald, Harjumaa);
                                Puudutatud isikule XXXX riigi õigusabi korras määratud
                                esindaja:     vandeadvokaat     Natalja    Santaševa  (OÜ
                                Advokaadibüroo CLARUS, registrikood 11221454, asukoht
                                Parda 12, 10151 Tallinn).
RESOLUTSIOON

    1. Tuvastada, et eestkoste jätkumine XXXX(isikukood XXXX) üle tema kõigi asjade
       ajamiseks on eestkostetava huvide kaitseks vajalik.
    2. Pikendada XXXXmääratud eestkostja              XXXX(XXXX, isikukood XXXX)
       ametiaega.
    3. Kohus kontrollib, kas eestkoste jätkumine XXXX üle on XXXX huvide kaitseks
       vajalik ning kas on alust eestkostja ülesandeid laiendada või kitsendada hiljemalt
       29.09.2021.
    4. XXXX on teovõimetu valimisõiguse tähenduses.
    5. XXXX ei saa piisavalt aru abielu sõlmimise ega muude perekonnaõiguslike
       tehingute õiguslikest tagajärgedest.
    6. Eestkostja on eestkostetava seaduslik esindaja, kelle õigus ja kohustus on
       eestkostetava varaliste ja isiklike õiguste ja huvide kaitsmine oma ülesannete
       piirides, arvestades käesoleva kohtumääruse resolutsiooni punktis 8 nimetatud
       XXXX jäetud õigust sooritada pisitehinguid.
    7. XXXXülesanneteks on XXXX esindamine kõigi õiguslike ja varaliste tehingute
       sooritamisel ning tema elu korraldamine ja tema vara valitsemine, talle
       inimväärsete elutingimuste, toimetulekuks vajaliku kõrvalabi, sotsiaal- ja
       raviteenuste ning järelevalve tagamine, samuti           XXXX esindamine kõigis
       õigustoimingutes kõigis ametiasutustes.
    8. XXXX on õigus teha iseseisvalt rahalisi pisitehinguid eestkostja poolt määratud
       rahasumma ulatuses.
    9. Eestkostja on kohustatud koostama ja esitama kohtule eestkostetava vara
       valitsemise ja muude ülesannete täitmise kohta kirjaliku aruande iga aasta 15.
       septembril. Aruandes tuleb eraldi välja tuua tehtud kulutused ning aruandele tuleb
       lisada kulutusi tõendavad dokumendid. Aruande vorm lisatakse käesolevale
       määrusele.
    10. Eestkostja peab hoidma oma vara eraldi           XXXX varast ega tohi kasutada
         eestkostetava vara oma huvides.
    11. Eestkostja on kohustatud teatama kohtule oma elukoha muutumisest.
    12. Eestkostja on kohustatud teatama kohtule viivitamatult asjaoludest, mis
         võimaldavad eestkoste lõpetada, eestkostja ülesandeid piirata või laiendada.
    Menetluskulude jaotamine
    13. Jätta XXXX riigi õigusabi korras õigusabi osutanud esindaja kulud ja XXXX
         ekspertiisi kulud Eesti Vabariigi kanda.

Edasikaebamise kord

Määruse peale võib esitada määruskaebuse Tallinna Ringkonnakohtule Harju Maakohtu kaudu 15
(viieteist) päeva jooksul alates määruse kättesaamisest isik, kellele eestkostja määramist menetleti;
isik, kes eestkostjaks määrati; isiku, kellele eestkostja määramist menetleti, abikaasa, otseliinis
sugulane, isiku enda nimetatud lähedane isik (usaldusisik) või isiku elukohajärgne valla- või
linnavalitsus. Vastavalt tsiviilkohtumenetluse seadustiku (edaspidi TsMS) § 531 lõikele 1 kehtib ja
kuulub täitmisele kohtumäärus alates kohtumääruse teatavakstegemisest eestkostjale.

Tsiviilasja asjaolud ja menetluse käik

1. Harju Maakohtu menetluses on XXXX(XXXX) seatud eestkoste jätkumise vajalikkuse
otsustamine ja talle määratud eestkostja ametiaja pikendamine kohtu algatusel. Tallinna Linnakohtu
23.02.1998 kohtuotusega tsiviilasjas 2/5/26-6444/97 tunnistati XXXX teovõimetuks, määrates
XXXX eestkostjaks Avo XXXX. Harju Maakohtu 28.09.2011 kohtumäärusega tsiviilasjas 2-11-
11575 pikendati XXXX üle seatud eestkostet ja määrati XXXX eestkostjaks XXXX tähtajaga 5
(viis) aastat.

2. Harju Maakohus algatas käesoleva hagita asja menetluse oma 09.06.2016 kohtumäärusega,
kaasates menetlusse puudutatud isikud       XXXX,        XXXX,        XXXX ja Saue valla Saue
Vallavalitsuse kaudu. Samuti määras kohus, juhindudes TsMS § 520 lõike 2 punktist 2, XXXX riigi
õigusabi kohustuseta hüvitada riigi õigusabi tasu ja õigusabikulusid ning määras XXXX suhtes
kohtupsühhiaatrilise ekspertiisi.

3. Puudutatud isiku XXXX elukohajärgne kohalik omavalitsus Saue vald Saue Vallavalitsuse
kaudu kinnitas oma 28.06.2016 kohtule saadetud seisukohas, et kuivõrd XXXX ei ole Saue vallas
elanud, mistõttu puudub Saue vallal ka temaga igasugune kontakt, ei esita nad käesolevas
menetluses ka oma seisukohta.

4. Puudutatud isikule XXXX riigi õigusabi korras määratud esindaja vandeadvokaat Natalja
Santaševa leidis oma 18.09.2016 kohtule esitatud kirjalikus seisukohas, et kuivõrd    XXXX
eestkostevajadus ei ole ära langenud, tuleks tema üle seatud eestkostet pikendada. Samuti on

                                                                                                   2
põhjendatud XXXX eestkostja ametiaja pikendamine, kuna           XXXX on käesoleva ajani taganud
XXXX õiguste ja huvide kaitse.

5. Ambulatoorse kohtupsühhiaatrilise ekspertiisi aktis nr 182 asus ekspert Riina Jents seisukohale,
et XXXX esineb vaimuhaigus püsikululise paranoidse skisofreenia näol (RHK 10 järgi – F20.00),
mille tõttu ei ole XXXX võimeline kestvalt oma tegudest aru saama ja neid juhtima, samuti
avaldama oma tahet, sealhulgas teostama valimisõigust. Psühhiaatri sõnul ei kahjusta XXXX
ärakuulamine tavalises keskkonnas tema tervist, kuid        XXXX ei suuda oma tahet eestkoste
pikendamise ega eestkostja isiku suhtes adekvaatselt avaldada.

6. Pärnu Maakohus kuulas 14.09.2016 vastavalt TsMS § 524 lõikele 1 isiklikult erinõude korras ära
puudutatud isiku XXXX, kes vastas paljudele kohtuniku küsimustele adekvaatselt, kuid nentis
siiski ka ise, et ta on nõus, et tema eestkostjaks jääb XXXX, kes ajaks tema panga- ja rahaasju.
Samuti märkis XXXX, et iseseisvalt ta hakkama ei saaks ja ta on Koeru Hooldekeskuses rahul.

7. Lisaks kuulas kohus 27.09.2016 telefoni teel vastavalt TsMS § 525 lõikele 3 isiklikult ära ka
puudutatud isiku XXXX, kes selgitas, et XXXX vajab jätkuvalt eestkostet ja ta on nõus jätkuvalt
XXXX eestkostja ülesandeid täitma.

8. Ka puudutatud isik XXXX kinnitas 27.09.2016 telefoni teel, et XXXX üle seatud eestkostet
tuleks pikendada. Samuti märkis XXXX, et ta on nõus, et XXXX eestkostjaks jääb XXXX,
kuna ta elab ise Suurbritannias ega saakski eestkostja olla.

Kohtumääruse põhjendused

9. Vastavalt TsMS § 528 lõikele 1 kohaldatakse eestkostja ülesannete ringi muutmisele ja uue
eestkostja määramisele, samuti eestkostja ametiaja pikendamisele eestkostja määramise kohta
sätestatut. Tsiviilseadustiku üldosa seaduse (TsÜS) § 8 lõike 2 teise lause kohaselt on isikul, kes
vaimuhaiguse, nõrgamõistuslikkuse või muu psüühikahäire tõttu ei suuda kestvalt oma tegudest aru
saada või neid juhtida, piiratud teovõime. Eestkoste seadmise eelduseks täisealisele isikule on
perekonnaseaduse (edaspidi PKS) § 203 lõike 1 kohaselt asjaolu, et isik ei suuda vaimuhaiguse,
nõrgamõistuslikkuse või muu psüühikahäire tõttu kestvalt oma tegudest aru saada või neid juhtida.
Sama paragrahvi lõike 2 kohaselt võib eestkostja määrata ainult nende ülesannete täitmiseks,
milleks eestkoste on vajalik. Eestkoste ei ole vajalik, kui täisealise huve saab kaitsta volituse
andmise ning perekonnaliikmete või muude abiliste kaudu. Eestkoste seadmisel annab kohus
hinnangu isiku võimele saada aru abielu sõlmimise, isaduse omaksvõtu ja muude
perekonnaõiguslike tehingute õiguslikest tagajärgedest.

Kohus on seisukohal, et asjaolu, et XXXX esineb vaimuhaigus paranoidse skisofreenia näol
(RHK 10 järgi - F20.00), on tõendatud tsiviilasjas läbiviidud kohtupsühhiaatrilise ekspertiisi aktiga
nr 182. Tulenevalt eeltoodust on XXXX käesoleva ajani TsÜS § 8 lõike 2 tähenduses piiratud
teovõimega isik, mistõttu asub kohus, juhindudes PKS § 203 lõikes 4 sätestatust, seisukohale, et
eestkoste jätkumine on eestkostetava üle tema huvide kaitseks vajalik. Kohtu hinnangul ei ole
võimalik XXXX huve kaitsta volituste andmise ega abiliste kaudu.

10. PKS § 204 lõige 1 sätestab, et eestkostjaks määratakse füüsiline isik, kes oma isikuomadustelt ja
võimetelt sobib määratud ülesannetes eestkostetava huve kaitsma. Eestkostjat määrates arvestatakse
ka tema ja eestkostetava vahelisi suhteid. Kohus, nõustudes XXXX riigi õigusabi korras määratud
esindajaga, leiab, et kuivõrd     XXXX on käesoleva ajani oma eestkostja ülesannete täitmisega
toime tulnud, tuleb     XXXX ametiaega XXXX eestkostjana pikendada. Samuti on               XXXX
andnud eestkostja ametiaja pikendamise kohta oma nõusoleku. Lisaks on              XXXX eestkostja

                                                                                                   3
ametiaja pikendamisega nõus ka puudutatud isik            XXXX.          XXXXeestkostja ametiaja
pikendamiseks takistavaid asjaolusid kohus tuvastanud ei ole.

11. Tulenevalt puudutatud isiku XXXX psüühilisest seisundist ja XXXX riigi õigusabi korras
määratud esindaja seisukohast, asub kohus seisukohale, et XXXX eestkostja ülesanneteks tuleb
jätta    XXXX esindamine kõigi õiguslike ja varaliste tehingute sooritamisel ning tema elu
korraldamine ja tema vara valitsemine, talle inimväärsete elutingimuste, toimetulekuks vajaliku
kõrvalabi, sotsiaal- ja raviteenuste ning järelvalve tagamine, samuti XXXX esindamine kõigis
õigustoimingutes kõigis ametiasutustes, jättes XXXX siiski õiguse sooritada pisitehinguid, s.o teha
iseseisvalt rahalisi pisitehinguid eestkostja poolt määratud rahasumma ulatuses. Vastavalt PKS §
207 lõikele 1 on eestkostja oma ülesannete ulatuses eestkostetava seaduslik esindaja. PKS § 206
lõike 1 kohaselt kaitseb eestkostja eestkostetava varalisi ja isiklikke õigusi ning huve. Muu hulgas
peab eestkostja hoolitsema selle eest, et eestkostetav saaks vajalikul määral ravi- ja
sotsiaalteenuseid.

12. Tulenevalt asjaolust, et XXXX tuleb seada eestkoste tema kõigi asjade ajamiseks, tuleb
vastavalt TsMS § 526 lõikes 5 sätestatule tunnistada      XXXX ka valimisõiguse tähenduses
teovõimetuks ja hääleõiguse kaotanuks. Kohus on seisukohal, et tulenevalt kõigest eeltoodust tuleb
asuda seisukohale, et      XXXX ei ole võimeline aru saama ka perekonnaõiguslike tehingute
õiguslikest tagajärgedest.

13. TsMS § 526 lõike 2 punkti 5 ja lõike 3 kohaselt märgitakse kohtumääruses tähtaeg, millal kohus
hiljemalt otsustab eestkoste lõpetamise või pikendamise, mis ei või olla pikem kui 5 (viis) aastat
määruse tegemisest alates. PKS § 203 lõike 4 kohaselt kontrollib kohus iga 5 (viie) aasta järel, kas
eestkoste jätkumine eestkostetava üle on eestkostetava huvide kaitseks vajalik ning kas on alust
eestkostja ülesandeid laiendada või kitsendada, tehes selle kohta määruse. Kooskõlas PKS § 203
lõikes 4 sätestatuga asub kohus seisukohale, et kohus on kohustatud kontrollima, kas eestkoste
jätkumine XXXX üle on XXXX huvide kaitseks vajalik ning kas on alust eestkostja ülesandeid
laiendada või kitsendada hiljemalt 29.09.2021.

14. Kohus selgitab, et vastavalt PKS § 193 lõigetele 1 ja 2 teostab kohus eestkostja tegevuse üle
järelevalvet. Kohus võib eestkostjale teha ettekirjutusi tema ülesannete täitmiseks ning nende
järgimata jätmise korral on kohtul õigus eestkostja tema ülesannetest vabastada. Samuti peab
eestkostja teatama kohtule oma elukoha muutusest.

PKS § 194 lõike 1 kohaselt võib kohus igal ajal nõuda eestkostjalt informatsiooni tema ülesannete
täitmise kohta ning sama paragrahvi lõike 2 kohaselt peab eestkostja esitama kohtule igal aastal
kirjaliku aruande eestkostetava vara valitsemise ja eestkostja muude ülesannete täitmise kohta.
Aruandes tuuakse eraldi välja tehtud kulutused ning lisatakse neid tõendavad dokumendid.
Igapäevaseks ülalpidamiseks tehtud kulutuste kohta näidatakse aruandes ära igas kuus keskmiselt
kuluva summa suurus ja neid tõendavaid dokumente ei lisata. Kohus kohustab XXXX esitama
eestkostja aruande kohtule iga aasta 15. septembril. Aruande vorm lisatakse käesolevale määrusele.

Vastavalt PKS § 206 lõikele 2 peab eestkostja, juhul kui ta saab teada asjaoludest, mis võimaldavad
eestkoste lõpetada, sellest teatama kohtule ja valla- või linnavalitsusele. Sama kehtib asjaolude
kohta, mis võimaldavad eestkostja ülesandeid piirata või laiendada.

15. Lisaks selgitab kohus, et vastavalt PKS § 179 lõikele 5 peab eestkostja eestkostetava vara
valitsema hea eestkostja hoolsusega. Eestkostja vastutab oma kohustuste süülise rikkumisega
tekitatud kahju eest. PKS § 183 lõike 3 kohaselt peab eestkostja hoidma enda ja eestkostetava vara
eraldatuna ega tohi kasutada eestkostetava vara oma huvides ning taotlema vastavalt PKS § 187

                                                                                                  4
kohtult eelneva nõusoleku, et: 1) käsutada eestkostetavale kuuluvat kinnisasja või
kinnisasjaõigust; 2) käsutada eestkostetavale kuuluvat kinnisomandi ülekandmisele või
kinnisasjaõiguse tekkimisele, ülekandmisele või lõppemisele suunatud nõuet; 3) kohustuda tegema
käesoleva lõike punktides 1 ja 2 nimetatud käsutusi; 4) sõlmida eestkostetava nimel kinnisasja või
kinnisasjaõiguse tasulisele omandamisele suunatud lepingut; 5) anda kasutusse eestkostetavale
kuuluvat kinnisasja. Vastavalt PKS § 207 lõikele 2 on vaja kohtu eelnevat nõusolekut ka
eestkostetava eluruumi üürilepingu ülesütlemiseks või lõpetamiseks ja üle nelja-aastase tähtajaga
kestvuslepingute sõlmimiseks.

Menetluskulude jaotamine

16. TsMS § 172 lõige 3 sätestab, et täisealisele piiratud teovõimega isikule eestkostja määramise
menetluse kulud võib jätta täielikult või osaliselt riigi kanda. Kohus asub seisukohale, et XXXX
riigi õigusabi korras õigusabi osutanud esindaja kulud ja XXXX ekspertiisi kulud tuleb jätta Eesti
Vabariigi kanda.

/allkirjastatud digitaalselt/

Piret Randmaa
kohtunik


Kohtuistungi sekretär Lea Krüger (telefon (+372)6200057, elektronpost lea.kryger@kohus.ee). Kohtujurist
Anneli Põder (elektronpost anneli.poder@kohus.ee). Harju Maakohtu Kentmanni kohtumaja k elei (Kentmanni
13, 10116 Tallinn, telefon (+372)6200120, faks (+372)6200191, elektronpost menetlusdokumentide saatmiseks
hmkkentmanni.menetlus@kohus.ee).




                                                                                                            5
