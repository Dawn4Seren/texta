                         KOHTUOTSUS
                              EESTI VABARIIGI NIMEL

Kohus                                Pärnu Maakohus

Otsuse tegemise aeg ja koht          07. aprill 2016.a. Pärnu kohtumaja


Kriminaalasja number                 1-16-2465 (15267001210)

Kohtukoosseis                        Kohtunik Rubo Kikerpill

Istungisekretär                      Jaanika Lusti

Prokurör                             Abiprokurör Pille Juhkov

Kriminaalasi                         X süüdistuses KarS         §   263   lg   1     p   2     järgi
                                     kokkuleppemenetluses
Süüdistatav
                                     X
                                     Elu- või asukoht ja aadress: x
                                     Isikukood või sünniaeg:     x
                                     Kodakondsus:                 x
                                     Haridus:                     x
                                     Emakeel:                     x
                                     Töökoht või õppeasutus: x
                                     Karistatus:                  kriminaalkorras karistamata
                                     Tõkend:                      elukohast lahkumise keeld
                                     alates 16.02.2016 kuni 15.06.2016.a. kahtlustatavana oli
                                     kinni peetud 06.12.2015, vabastatud 07.12.2015

                                     Kaitsja nimi:                  Viktor Kozlov

RESOLUTSIOON                         Juhindudes KrMS § 248 lg 1 p 5, § 249, kohus
                                     otsustas:

Süüdi tunnistada X KarS § 263 lg 1 p 2 järgi ja mõista talle karistuseks 4 (neli) kuud
vangistust.

KarS § 68 lg 1 alusel lugeda kantuks eelvangistuses viibitud aeg 06.12.2015.a kuni
07.12.2015.a, so 2 (kaks) päeva. Ära kandmata karistuseks lugeda seega 3 (kolm) kuud ja 28
(kakskümmend kaheksa) päeva vangistust.

                                                                                    Lk 1 / 4
KarS § 74 lg 1 ja 3 alusel mõistetud vangistust tingimisi mitte kohaldada ja täies ulatuses
täitmisele mitte pöörata, kui X ei pane 1 (ühe) aasta pikkuse katseaja jooksul toime uut
tahtlikku kuritegu ja täidab talle katseajaks kooskõlas KarS §-ga 75 lg 1 p 1-6 pandud
kontrollnõudeid ja kohustusi:
1) elab kohtu määratud alalises elukohas;
2) ilmub kriminaalhooldaja määratud ajavahemike järel kriminaalhooldusosakonda
registreerimisele;
3) allub kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saab kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saab kriminaalhooldusametnikult eelneva loa elu-, töö- või õppimiskoha vahetamiseks;
6) saab kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2 alusel määrata lisakohustustena käitumiskontrolli ajal kohustus mitte
tarvitada alkoholi.

Katseaja alguseks lugeda kohtuotsuse kuupäev.

Asitõendid.
KrMS § 126 lg 3 p 1 alusel jätta kriminaalasja materjalide juurde järgmised asitõendid:
2 DVD-R plaati häirekeskusele tehtud kõnede salvestistega.

Välja mõista X´ilt menetluskulud riigituludesse KrMS § 173 lg 2 alusel: sundraha 645 € ja
tasu riigi õigusabi eest 216 €, kokku 861 €.

KrMS § 180 lg 3 alusel võimaldada X´il menetluskulude tasumine ositi 12 kuu jooksul alates maist
2016.a kuni aprillini 2017.a iga kuu 15. kuupäevaks võrdsetes osades summas 71,75 eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700023071. Selgituseks märkida: menetluskulud, isiku nimi,
kriminaalasja number.

Kui rahalised nõuded pole täies ulatuses tähtajaks täidetud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.

                                                                                        Lk 2 / 4
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul alates
otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSKÄIK

5.12.2015 kella 21.29:07 ajal, viibides Pärnu-Jaagupi alevis X tn 12-1 korteris, helistas enda
mobiiltelefonilt X Lääne Prefektuuri juhtimiskeskusele         asukohaga Pikk tn 18, Pärnu,
hädaabinumbrile 112 ja ähvardas, et „Pärnu tasulises parklas seisab Volvo V70 ja seal on pomm
sees ja see lõhkeb 13 minuti pärast“;
-samuti tema, rikkus raskelt avalikku korda sellega, et 05.12.2015 kella 23.52.05 ajal viibides
Pärnu-Jaagupi alevis X tn 24 eramus, helistas enda mobiiltelefonilt X Lääne Prefektuuri
juhtimiskeskusele asukohaga Pikk tn 18, Pärnu, hädaabinumbrile 112 ja ähvardas sõnadega, et „
panen igale poole pommid, Pärnu-Jaagupi mendijaoskonnale, 10 minuti pärast pommi, mis
plahvatab" ja 06.12.2015 kella 00.12.12 ajal helistas uuesti enda mobiiltelefonilt X Lääne
Prefektuuri juhtimiskeskusele asukohaga Pikk tn 18, Pärnu, hädaabinumbrile 112 ja ähvardas
sõnadega, et „ma panen pommi ja ma lasen kõik õhku“
Seega tema, avalikus kohas käitumise üldnõuete rikkumisega, kui see             on toime pandud
lõhkeseadeldisega ähvardades, pani toime KarS § 263 lg 1 p 2 järgi kvalifitseeritava kuriteo.

Prokurör ja süüdistatav kaitsja juuresolekul on sõlminud kokkuleppe, mille kohaselt prokurör nõudis
kohtus süüdistatava süüdi tunnistamist KarS § 263 lg 1 p 2 järgi ning karistamist 4 kuulise
vangistusega
KarS § 68 lg 1 alusel arvata eelvangistusaeg 06.12.2015 kuni 07.12.2015.a. karistusaja hulka, seega
kuulub kandmisele 3 kuud ja 28 päeva vangistust
KarS § 74 lg 1,3 alusel jätta vangistust tingimuslikult täies ulatuses täitmisele pööramata, juhul kui
süüdistatav 1 ( ühe ) aastase katseaja jooksul ei pane toime uut tahtlikku kuritegu ja täidab KarS §
75 lg 1 p 1- 6 sätestatud kontrollnõudeid kriminaalhooldaja järelevalve all. KarS § 75 lg 1
sätestatud kontrollnõuded on järgmised:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha
vahetamiseks.
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 75 lg 2 p 2 alusel määrata lisakohustustena käitumiskontrolli ajal kohustus mitte tarvitada
alkoholi.

MAAKOHTU SEISUKOHT

Kohtuliku arutamise põhjal tegi kohus järeldused, et süüdistatava süüditunnistamine ja kokkuleppe
sõlmimine on olnud süüdistatava tõelise tahte avaldus ja kriminaalasja menetlemisel on järgitud
kokkuleppemenetluse sätteid.

                                                                                       Lk 3 / 4
Tema käitumises teo õigusvastasust ja süüd välistavad asjaolud puuduvad. Karistust kergendava
asjaoluna esineb süü puhtsüdamlik kahetsus, raskendavaid asjaolusid ei ole. Süüdistatav tuleb süüdi
tunnistada ning mõista karistus vastavalt kokkuleppele.
Tõkendit ei ole kohaldatud.
Tsiviilhagi ei ole.

Asitõendid.
KrMS § 126 lg 3 p 1 alusel jätta kriminaalasja materjalide juurde tõenduslikult olulised asitõendid -
2 DVD-R plaati häirekeskusele tehtud kõnede salvestistega.

Kriminaalmenetluse seadustiku § 173 lg 2 sätestab, et menetluskulud hüvitab kohustatud isik
menetleja määratud ulatuses. Seega tuleb süüdlaselt välja mõista KrMS § 179 lg 1 p 2, § 175 ja §
180 lg 1 alusel riigituludesse sundraha 645 eurot ja tasu riigi õigusabi eest 216 eurot. KrMS § 180 lg
3 alusel ja arvestades isiku majanduslikku seisundit võimaldada süüdlasel menetluskulude tasumine
ositi 12 kuu jooksul.




/allkirjastatud digitaalselt/

Rubo Kikerpill
Kohtunik




                                                                                       Lk 4 / 4
