                        KOHTUMÄÄRUS
Kohus                            Tartu Maakohus
Määruse tegemise aeg ja koht     8. september 2016, Tartu kohtumaja

Kriminaalasja number             1-13-10468
Kohtunik                         Rutt Teeveer
Kohtuistungi sekretär            Helju Rebane
Tõlk                             Alla Lašmanova
Prokurör                         Lõuna Ringkonnaprokuratuuri abiprokurör Meelis Juursoo
                                 (istungil ei osalenud)
Kriminaalasi                     Roman Kotovitši süüdistus KarS § 184 lg 2 p 2 järgi
                                 kokkuleppemenetluses
Menetlustoiming                  Roman Kotovitši tingimisi enne tähtaja lõppemist
                                 vangistusest vabastamise otsustamine
Süüdimõistetu                    Roman Kotovitš
                                 isikukood 37403170316; elukoht vabanemisel XXXX
Kaitsja                          kokkuleppel jurist Monica Meristo-Dmitrijev

RESOLUTSIOON
Vabastada Roman Kotovitš Harju Maakohtu 26.11.2013 otsusega mõistetud vangistuse
kandmisest tingimisi enne tähtaega.
KarS § 76 lg 5 alusel määrata Roman Kotovitšile katseaeg kuni 20.01.2018. KarS § 78 p 2
kohaselt hakata Roman Kotovitši katseaega arvestama alates käesoleva kohtumääruse
jõustumisest.
Kohustada Roman Kotovitši 1 (ühe) aasta ja 2 (kahe) kuu jooksul alates ennetähtaegselt
vabastamisest alluma käitumiskontrollile. Käitumiskontrolli ajal on Roman Kotovitš
kohustatud järgima KarS § 75 lg-s 1 sätestatud kontrollnõudeid, st ta on kohustatud:
   1. elama kohtu määratud alalises elukohas, s.o aadressil XXXX;
   2. ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3. alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4. saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5. saama kriminaalhooldusametnikult eelneva loa elu-, töö- või õppimiskoha
      vahetamiseks;



                                                                                     1
   6. saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.
KarS § 75 lg 2 p-de 21, 4, 7 alusel määrata Roman Kotovitšile käitumiskontrolli ajaks
kohustused:
   1. mitte omada või tarvitada narkootilisi või psühhotroopseid aineid;
   2. asuda tööle või võtta end Eesti Töötukassas arvele hiljemalt 2 (kahe) nädala jooksul
      alates vangistusest ennetähtaegselt vabastamisest;
   3. mitte teadvalt suhelda kriminaalkorras karistatud isikutega ilma kriminaalhooldaja
      eelneva loata.
Määrus Roman Kotovitši suhtes kriminaalhoolduse ning elektroonilise valve teostamiseks
saata täitmiseks Tallinna Vangla vastavale kriminaalhooldusosakonnale.
Vabastada süüdimõistetu Roman Kotovitš karistuse kandmiselt pärast kohtumääruse
jõustumist.
Määruse koopia saata kinnipeetavale ja tema kaitsjale ning Tartu vanglale ja prokurörile.


Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.
ASJAOLUD JA MENETLUSE KÄIK
Harju Maakohtu 26.11.2013 otsusega kriminaalasjas nr 1-13-10468 tunnistati Roman Kotovitš
süüdi KarS § 184 lg 2 p 2 ettenähtud kuriteo toimepanemises ja temale mõisteti karistuseks
tähtajaline vangistus 4 aastat ja 6 kuud. KarS § 68 lg 1 alusel arvestati karistusaja hulka
eelvangistuses viibitud aeg 28.05.2013, s.o 1 päev, lugedes ärakandmata karistuseks tähtajalise
vangistuse 4 aastat 5 kuud ja 29 päeva, millise karistusaja algust arvestati KarS § 68 lg 1 alusel
Roman Kotovitši viimasest kahtlustatavana kinnipidamisest, s.o alates 22.07.2013. Kohtuotsus
jõustus 17.12.2013.
Kinnipeetava karistusaeg algas seega 22.07.2013 ja lõpeb selle täieliku ärakandmise korral
20.01.2018.
Tartu Maakohtu 30.12.2015 määrusega jäeti Roman Kotovitš karistuse kandmiselt tingimisi
enne tähtaega elektroonilise järelevalve kohaldamisega vabastamata, kuna kohtu hinnangul ei
võimaldanud Roman Kotovitši tingimisi ennetähtaegset vabastamist karistuse kandmiselt tema
varasem elukäik, kuriteo toimepanemise asjaolud, osaliselt käitumine karistuse kandmise ajal
ning Roman Kotovitši isik. Kohtumäärus jõustus 12.02.2016.
12.08.2016 esitas Tartu vangla maakohtule materjalid Roman Kotovitši vangistusest tingimisi
enne tähtaega vabastamise kohta KarS § 76 lg 2 p 2 järgi. Materjalidest nähtuvalt vangla toetab
tulenevalt Roman Kotovitši ohtlikkuse tasemest tema tingimisi ennetähtaegset vabastamist.

KOHTUMENETLUSE POOLTE SEISUKOHAD
Prokurör esitas Roman Kotovitši tingimisi enne tähtaega vabastamise võimalikkuse kohta
kirjaliku seisukoha, milles palub kohtul jätta Roman Kotovitš vangistusest tingimisi enne
tähtaega vabastamata. Roman Kotovitši on kriminaalkorras korduvalt karistatud, kuid ta on
jätkanud kuritegude toimepanekut. Vangistuses on tal 2 kehtivat distsiplinaarkaristust.
Distsiplinaarkaristuste olemasolu näitab, et ka seekordne vangistuses viibitud aeg ei ole


                                                                                                2
mõjutanud tema käitumist paremuse suunas. Roman Kotovitšil on narkosõltuvus. Need
asjaolud suurendavad omakorda uute süütegude toimepanemise tõenäosust. On positiivne, et
Roman Kotovitš osales riigikeelekursustel ja läbis sotsiaalprogramme, kuid andud asjaolud ei
kaalu üle seda negatiivset, millel prokurör eelnevalt peatus.
Roman Kotovitš avaldas kohtule, et ta on hetkel igati motiveeritud elama ilma sõltuvusaineid
kasutamata ja õiguskuulekalt. Roman Kotovitš selgitas kohtule, et ta on mõistnud, et kui ta
jätkan endisel viisil, siis rikub ta kogu oma tuleviku ja see teadmine annab talle jõudu elada
edaspidi õiguskuulekalt ja vabaneda sõltusvusprobleemidest.
Kaitsja oli seisukohal, et Roman Kotovitš tuleks enne tähtaega vabastada.

KOHTU SEISUKOHT
Roman Kotovitš kannab karistust, mis on talle mõistetud KarS § 184 lg 2 p 2 järgi, mis on
tahtlik esimese astme kuritegu.
KarS § 76 lg 2 p 2 kohaselt võib kohus tahtlikus esimese astme kuriteos süüdlase katseajaga
tingimisi enne tähtaega vabastada, kui ta on tegelikult ära kandnud vähemalt kaks kolmandikku
mõistetud karistusajast, kuid mitte vähem kui 4 kuud.
Käesolevaks ajaks on Roman Kotovitš temale mõistetud karistusajast vähemalt kaks
kolmandikku, kuid mitte vähem kui 4 kuud ära kandnud. Möödunud on ka vangistusseaduse §
76 lg-s 4 sätestatud tähtaeg. Seega on olemas formaalne alus tema vangistusest tingimisi
ennetähtaegseks vabastamiseks.
KarS § 76 lg 4 järgi arvestab kohus tingimisi enne tähtaega vangistusest vabastamise
otsustamisel materiaalse alusena kuriteo toimepanemise asjaolusid, süüdlase isikut, varasemat
elukäiku ning käitumist karistuse kandmise ajal, samuti tema elutingimusi ja neid tagajärgi,
mida võib süüdlasele kaasa tuua tingimisi enne tähtaega karistusest vabastamine.
Kohtule esitatud materjalidest nähtub, et Roman Kotovitši on kriminaalkorras korduvalt
karistatud, sh narkootikumidega seotud süütegude - kolmel korral narkootiliste ainete
ebaseadusliku käitlemise, kinnipeetava poolt arsti ettekirjutuseta narkootilise aine tarvitamise
- aga korduvalt ka varavastaste süütegude toimepanemise eest. Ka reaalset vangistust kannab
ta mitmendat korda.
Roman Kotovitš on olnud narkosõltlane. Narkootikume hakkas ta väidetavalt tarbima juba 17-
aastaselt. Tema poolt toime pandud kuriteod on olnud otseses seoses narkootikumide
tarbimisega. Oma sõltuvusprobleemist ning narkootikumide kahjulikkusest saab ta aru ja on
mõistnud vajadust vabaduses püüda läbi tugigruppide ja vajadusel psühholoogi abil
sõltuvusprobleemist vabaneda.
Positiivne on, et Roman Kotovitš on vangistuse jooksul tegelenud kuriteoriskide
maandamisega. Ta on osalenud tööhõives ja riigikeele kursustel. Ta on ka läbinud
sotsiaalprogrammid „Õige hetk“, „Eluviisitreening“, „12 sammu“               ning osalenud
Tagasilanguse ennetamise grupitöös. Eelnev viitab sellele, et Roman Kotovitšil on tahe ja
motivatsioon tegeleda kuritegelikule käitumisele viinud probleemidega, õppida neid ennetama
ja lahendama, et lõppkokkuvõttes pöörduda õiguskuuleka käitumise juurde.
Vabaduses on kinnipeetaval ka kindel elukoht ning vanemate toetus, mis võib vähendada
Roman Kotovitši puhul uute kuritegude toimepanemise riski.
Lisaks märgib kohus, et Roman Kotovitšil on võimalus pärast vabanemist asuda tööle XXXX
siseviimistlejana.




                                                                                              3
Roman Kotovitš kinnitab, et soovib edaspidi kuritegelikust käitumisest hoiduda. Arvestades
kinnipeetava käitumist vanglas, ei saa seda välistada. Tal on küll kaks kehtivat
distsiplinaarkaristust, kuid rikkumised pole rasked. Kaaskinnipeetavatega ega
vanglateenistujatega ei ole tal probleeme olnud. Ta on vangistuse jooksul läbinud
sotsiaalprogrammi „Eluviisitreening“ ning osalenud Tagasilanguse tugigrupis ning veel
paljudes sõltuvusprobleemidega tegelevates töögruppides ning õppinud riigikeelt. Samuti on
Roman Kotovitš töötanud majandusabitöödel. Eelnevast võib järeldada, et kantud karistus on
tema puhul praeguseks oma eesmärgi täitnud.
Head on ka Roman Kotovitši taasühiskonnastumise väljavaated. Pärast vabanemist on tal
olemas kindel elukoht. Tema lähivõrgustiku moodustavad ema, kasuisa ja poeg. Perega on
kinnipeetaval head suhted. Järelikult on Roman Kotovitšil olemas lähedased isikud, kes saavad
teda tema püüdlustes aidata ja toetada ning kes saavad tema üle teostada täiendavat sotsiaalset
kontrolli. Ennetähtaegse vabanemise korral on Roman Kotovitšil olemas töökoht.
Hinnanud eelnevaid asjaolusid, leiab kohus, et Roman Kotovitši saab tingimisi enne tähtaja
lõppemist vangistusest vabastada.
KarS § 76 lg-st 5 ja § 78 p-st 2 lähtuvalt kestab Roman Kotovitši katseaeg käesoleva
kohtulahendi jõustumisest kuni 20.01.2018.
KarS § 76 lg 5 teise lause kohaselt allutatakse süüdlane katseajaks KarS §-s 75 sätestatud
käitumiskontrollile, kuid mitte rohkem kui kuni 24 kuuks. Kohus leiab, et arvestades
toimepandud kuritegude iseloomu ja isiku korduvaid karistamisi, tuleb Roman Kotovitš
allutada käitumiskontrollile 1 aastaks ja 2 kuuks. Selline aeg võimaldab isikut piisavalt pikalt
kontrollida ning samaaegselt ka toetada, et aidata tal hoiduda edaspidi uute kuritegude
toimepanemisest.
Kuna Roman Kotovitši kuritegude toimepanemise ajendiks oli majandusliku kasu saamine ning
soodusteguriks uimastisõltuvus, siis selleks, et minimeerida õigusrikkumiste toimepanemise
riski veelgi, tuleb ta lisaks KarS § 75 lg-s 1 sätestatud kontrollnõuetele käitumiskontrolli ajaks
KarS § 76 lg 5 ja 75 lg 2 p-de 21 ja 4 alusel määrata täiendavad kohustused mitte omada või
tarvitada narkootilisi või psühhotroopseid aineid ning asuda tööle või võtta end arvele Eesti
Töötukassas hiljemalt 2 nädala jooksul alates ennetähtaegselt vabastamisest. Kohus peab igati
põhjendatuks ka KarS § 75 lg 2 p 7 alusel panna Roman Kotovitšile kohustuse mitte suhelda
teadvalt kriminaalkorras karistatud isikutega ilma kriminaalhooldaja eelneva loata.




/allkirjastatud digitaalselt/
Kohtunik




                                                                                                4
