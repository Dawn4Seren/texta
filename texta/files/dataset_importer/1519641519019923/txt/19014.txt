                                KOHTUOTSUS
                               (TAGASELJAOTSUS)
                                Eesti Vabariigi nimel

Kohtuasja number                 2-16-3026
Otsuse tegemise aeg ja koht      07. aprill 2016. a, Jõhvi
Kohus                            Viru Maakohus
Kohtunik                         Viljo Junolainen
Kohtuasi                         Korteriühistu Kiviõli Uus 1 hagi E. P. vastu võlgnevuse
                                 380,35 euro nõudes
Kohtuistungi toimumise aeg       Kirjalik menetlus
Hagihind                         380,35 eurot


Menetlusosalised                 Hageja:              KÜ Kiviõli Uus 1 (RK xxx, aadress:
                                                      Uus 1, 43121 Kiviõli)
                                 Hageja               Sergei Gromtsev (Sergei Gromtsevi
                                 lepinguline          Juriidiline     büroo,     e-post;
                                 esindaja:            sergei.gromtsev@mail.ee)
                                 Kostja:              E. P. (IK xxx, elukoht: xxx, e-post: xxx)




RESOLUTSIOON


1. Hagi rahuldada tagaseljaotsusega.

2. Välja mõista E. P.lt KÜ Kiviõli Uus 1 kasuks koguvõlgnevus 380 (kolmsada
kaheksakümmend) eurot 35 senti, millest 336,70 eurot on põhivõlg ning hagiavalduse
esitamise ajaks sissenõutavaks muutunud viivised 43,65 eurot.

3. Jätta menetluskulud E. P. kanda.

3.1 Välja mõista E. P.lt KÜ Kiviõli Uus 1 kasuks menetluskulud kogusummas 247
(kakssada nelikümmend seitse) eurot.

4. Tagaseljaotsus kuulub viivitamatult täitmisele.

                                                                                              1(3)
EDASIKAEBAMISE KORD


Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik, tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr EE062200221059223099 AS-s Swedbank, kautsjoni 100 (ükssada
kakskümmend viis) eurot ja esitades kohtule selle kohta maksekorralduse (TsMS § 142 lg
2). Kui tagaseljaotsus toimetatakse kätte avalikult, võib kaja esitada 30 päeva jooksul
alates päevast, kui kostja sai tagaseljaotsusest või selle täitmiseks algatatud
täitemenetlusest teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD


1. KÜ Kiviõli Uus 1 esitas esindaja kaudu hagi E. P. vastu võlgnevuse nõudes. Korterelamus
Uus 1 on korteriomanike asutatud korteriühistu. Kostjale kuulub nimetatud elamus
korteriomand. Kostjal on tekkinud võlg korteriühistu ees. Hageja on vastavalt tarbitud
teenustele esitanud igakuiselt kostjale arveid, kus on märgitud kasutatud teenused ning
tasumisele kuuluvad summad. Kostja ei ole õigeaegselt ja korrektselt arveid tasunud. Seisuga
01.02.2016. a on kostja põhivõlg hageja ees 336,70 eurot ning viivisevõlgnevus 43,65 eurot.
Hageja seaduslik esindaja on korduvalt pöördunud kostja poole ning andnud tähtaegu
võlgnevuse tasumiseks, kuid nendest hoolimata ei ole kostja võlgnevust tasunud.

Hageja palub kostjalt välja mõista võlgnevus 380,35 eurot ja menetluskulud kogusummas 247
eurot (sh riigilõiv 100 eurot, õigusabikulud 147 eurot).

2. Kohus saatis kostjale hagimaterjalid ja nõudis kirjalikku vastust. Kostjat hoiatati, et
kirjaliku vastuse tähtajaks andmata jätmise korral on kohtul õigus tagaseljaotsusega hagi
rahuldada. Hagimaterjalid toimetati kostjale kätte isiklikult 22.03.2016.a./tl 35/. Kostja kohtu
määratud tähtajaks omapoolseid seisukohti ning vastuväiteid ei esitanud.


KOHTU PÕHJENDUSED


3. Kohus, tutvunud hagiavaldusega, leiab, et hagi on õiguslikult põhjendatud ja kuulub
rahuldamisele tagaseljaotsusega.

                                                                                                   2(3)
4. Vastavalt tsiviilkohtumenetluse seadustiku (TsMS) § 407 lg 1, 2 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks. Hageja nõusolekut ka eeldatakse, kui hageja ei ole kohtule
teatanud, et ta ei soovi tagaseljaotsuse tegemist.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

5. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega. Hagi on
tõendatud kostja omaksvõtuga ning õiguslikult põhjendatud korteriühistuseaduse (KÜS) § 5
lg 1, § 7 lg 4,§ 15 lg 1, § 15 1 , võlaõigusseaduse (VÕS) § 76 lg 1, § 100, § 101 lg 1 p 1 ja 6,
TsMS § 367.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.


Menetluskulud


6. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

7. TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse. Hageja menetluskulud on riigilõiv 100 eurot, õigusabikulud 147 eurot, kokku 247
eurot. Kohus mõistab kostjalt hageja kasuks menetluskulude katteks 247 eurot.




/ allkirjastatud digitaalselt /




Viljo Junolainen
Kohtunik




                                                                                                     3(3)
