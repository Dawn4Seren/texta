                              KOHTUOTSUS
                                EESTI VABARIIGI NIMEL


Kohus                              Tartu Maakohus
Otsuse tegemise aeg ja koht        10. oktoober 2016, Viljandi kohtumaja
Kriminaalasja number               1-16-7401 (16284000013)
Kohtunik                           Aivar Hint
Kohtuistungi sekretär              Marita Kalamees
Kriminaalasi                       Carol Adamson süüdistuses KarS § 422 lg 1 järgi
                                   kokkuleppemenetluses
Prokurör                           Triin Tumala
Süüdistatav                        Carol Adamson (isikukood 39512126027; elukoht: xxxxx
                                   xxx xxx-x xxxx-xxxxxxxx xxxx xxxxxxxxx ; karistatus:
                                   omab kriminaalkaristatust)

RESOLUTSIOON

Juhindudes kriminaalmenetluse seadustiku (KrMS) § 248 lg 1 p 5 ja § 249 kohus otsustas:

1. Tunnistada Carol Adamson süüdi karistusseadustiku (KarS) § 422 lg 1 järgi ja mõista
   talle karistusena vangistus 2 (kaks) aastat.

  KarS § 74 lg 1 ja 3 alusel määrata, et mõistetud vangistus jääb täielikult tingimisi
  kohaldamata. Määrata Carol Adamsonile katseaeg 2 (kaks) aastat ning mõistetud
  vangistust 2 (kaks) aastat ei pöörata täitmisele, kui Carol Adamson ei pane katseajal
  toime uut kuritegu ja täidab KarS § 75 lg-s 1 sätestatud käitumiskontrolli nõuded:
     1) elab kohtu määratud alalises elukohas – xxxxx xxx xxx-x xxxx-xxxxxxxx xxxx
     xxxxxxxxxxxx ;
     2) ilmub kriminaalhooldaja määratud ajavahemike järel kriminaalhooldusosakonda
     registreerimisele;
     3) allub kriminaalhooldaja kontrollile oma elukohas ning esitab talle andmeid oma
     kohustuste täitmise ja elatusvahendite kohta;
     4) saab kriminaalhooldusametnikult eelneva loa elukohast lahkumiseks Eesti
     territooriumi piires kauemaks kui viieteistkümneks päevaks;
     5) saab kriminaalhooldusametnikult eelneva loa elu-, töö- või õppimiskoha
     vahetamiseks;
     6) saab kriminaalhooldusametnikult eelneva loa Eesti territooriumilt lahkumiseks ja
     väljaspool Eesti territooriumi viibimiseks.

  Tühistada kohtuotsuse jõustumisel Carol Adamsonile tõkendina kohaldatud elukohast
  lahkumise keeld.

2. Menetluskulude hüvitamine:
   KrMS § 180 lg 1 alusel välja mõista Carol Adamsonilt kriminaalmenetluse kuludena
   sundraha 645 (kuussada nelikümmend viis) eurot, riigi õigusabi tasu 72
   (seitsekümmend kaks) eurot ja muu kriminaalmenetluse kulu 150 (ükssada
   viiskümmend) eurot (sealhulgas joobeseisundi tuvastamise kulud 28 eurot ja isiku
   ekspertiisitasud 122 eurot) riigi kasuks. Määrata kriminaalmenetluse kulud 867
   (kaheksasada kuuskümmend seitse) eurot tasumisele ositi aasta jooksul järgmiselt: 1)
   alates 2016. a novembrikuust igakuise menetluskulu osa 72 (seitsekümmend kaks) eurot
   25 senti tasumine, kuni menetluskulude täieliku tasumiseni; 2) igas kuus tasutava
   menetluskulu osa tasumistähtaeg kuu 30-s kuupäev; 3) tähtaegselt kohtu määratud
   menetluskulu osa tasumata jätmisel või kokkuvõttes tasumise graafikujärgse
   võlgnevuse korral, lugeda tähtaeg saabunuks menetluskulu tasumisele tervikuna.

Edasikaebamise kord ja selgitused kohtuotsusele
Kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
kohtule kirjaliku apellatsiooni esitamisega viieteistkümne päeva jooksul, alates päevast, mil
kohtumenetluse poolel on võimalik kohtus tutvuda kohtuotsusega. Kohtuotsus jõustub
edasikaebe (apellatsiooni) tähtaja möödumisel.
Käitumiskontrollile allutatud süüdimõistetule nimetab kriminaalhooldaja kriminaalhooldus-
osakonna juhataja ning kui süüdimõistetu katseajal ei järgi kontrollnõudeid või ei täida talle
pandud kohustusi, võib kohus kriminaalhooldusametniku sellekohase ettekande alusel määrata
täiendavaid kohustusi, pikendada katseaega kuni ühe aasta võrra või pöörata karistus täitmisele.
Ositi täitmiseks määratud kriminaalmenetluse kulud loetakse täidetuks ja otsust menetluskuludes
kohtutäiturile täitmisele pööramiseks ei saadeta, kui süüdimõistetu on rahasummad tähtaegselt
tasunud Eesti Vabariigile; tasumiseks vajalikud andmed sisalduvad kohtuotsuse lisas
(makseinfos); makseinfo tehakse kättesaadavaks ka e-toimiku süsteemi vahendusel.

ASJAOLUDE KIRJELDUS JA OTSUSE PÕHJENDUSED

Süüdistus
Süüdistusest nähtuvalt on Carol Adamson toime pannud kuriteona liiklus- ja käitumisnõuete
rikkumise kui sellega on ettevaatamatusest tekitatud teisele inimesele raske tervisekahjustus
KarS § 422 lg 1 järgi, mis seisnes selles, et tema rikkus mootorsõiduki juhina liiklus- ja
käitumisnõudeid põhjustades ettevaatamatusest oma tegevusega teisele inimesele raskeid
tervisekahjustusi, nimelt juhtides 10.01.2016 kella 17.19 paiku Viljandi maakonnas Viljandi
vallas Imavere-Viljandi–Karksi-Nuia mnt. 42,5 km suunaga Viljandi linna poole mootorsõidukit
Volvo riikliku registreerimismärgiga XXX XXX , olles ise alkoholi joobe seisundis
(etanoolisisaldus veres oli 1,75 +/- 0,06 mg/g) ja omamata vastava kategooria mootorsõiduki
juhtimisõigust, rikkudes seega oma tahtliku tegevusega Liiklusseaduse § 69 lg-t 3, mille kohaselt
mootorsõidukijuhil ühes grammis veres ei tohi olla alkoholi 0,20 milligrammi või rohkem või
ühes liitris väljahingatavas õhus 0,10 milligrammi või rohkem; rikkudes Liiklusseadus § 90 lg 1
p 1-te, mille kohaselt mootorsõidukit ei tohi juhtida isik, kellel puudub vastava kategooria või
alamkategooria mootorsõiduki juhtimisõigus; rikkudes Liiklusseaduse § 50 lg 3 p 1-te, mille
kohaselt peab juht sõidukiiruse valikul arvestama oma sõidukogemust, teeolusid, tee ja sõiduki
seisundit, veose iseärasusi, ilmastikutingimusi, liikluse tihedust ning muid liiklusolusid, et ta
suudaks seisma jääda sõiduki eespoolse nähtavusulatuse piires ning teel oleva sellise takistuse
ees, mida juht pidi ette aimama, ei tulnud Carol Adamson teeoludele mitte vastava sõidukiiruse,
vähese sõidukogemuse ja alkoholist põhjustatud terviseseisundi tõttu toime mootorsõiduki
juhtimisega, mille tagajärjel kaldus sõiduk sirgel teelõigul vastassuunavööndisse ja põrkas
esmalt kokku vastutuleva sõiduautoga Volvo registreerimismärgiga XXX XXX , mida juhtis
X.X ja seejärel sõiduautoga Opel registreerimismärgiga XXX XXX , mida juhtis .X X.
Kokkupõrke tagajärjel         said Carol Adamsoni poolt juhitud sõiduautos Volvo
registreerimismärgiga XXX XXX kaasreisijatena viibinud X.X ja X.X järgmisi raskeid
kehavigastusi: X.X xxxxxxxxxx xxxxxxxxxx,xxxxxxxxx-xxxxxx xxxxxx xxxxxxx xxxxxxx,
xxxxxxxx xxxxxx xxxxxx xxxxx, xxxxxxx xxxxxxxx xxxxxxx xxxxxxx xxxx xx xxxx
                                               2
xxxxxxx xxxxxxx xx X.X xxxxxxxxx xxxxxxxxx xx,xx,xx xxxxxxxx xxxxxxxx xxxxxxxx
xxxxxxxxxxxx xxxxxxxxxxx xxxxxxxxxxxxx xxxxxxxxxxxx xxxxxxxxxxx. Nimetatud
kehavigastused põhjustasid mõlematele kannatanutele rasked tervisekahjustused, millest
paranemine kestab vähemalt neli kuud. Sõidukit Opel registreerimismärgiga XXX XXX juhtinud
X.X ja tema sõidukis kaasreisijana viibinud X.X said liiklusõnnetuse tagajärjel kergemaid
tervisekahjustusi.

Kriminaalasjas sõlmitud kokkulepe
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 422 lg 1 järgi ja karistamiseks vangistusega 2 aastat. KarS § 74 lg 1, 3
alusel jätta mõistetud karistus 2 aastat vangistust tingimisi täielikult täitmisele pööramata, kui
süüdlane ei pane 2 aastase katseaja jooksul toime uut kuritegu ja täidab talle pandud
käitumiskontrolli nõudeid KarS § 75 lg 1 järgi:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
 3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
 6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Põhjendused süüdimõistmises
Kohtuistungil süüdistatav kinnitas, et on kokkuleppest aru saanud ja nõustus vastavalt
kokkuleppele süüdimõistmises ning karistamises. Kriminaaltoimiku materjalide alusel ja
kohtuliku arutamise põhjal tegi kohus järeldused, et kokkuleppe sõlmimine on olnud
süüdistatava tõelise tahte avaldus ja kriminaalasja menetlemisel on järgitud
kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamiseseme asjaolud selged, vastavuses õigusliku kvalifikatsiooniga ning
süüdistatav tuleb süüdi mõista vastavalt sõlmitud kokkuleppele.

Põhjendused karistuse mõistmisel
KarS § 422 lg 1 näeb ette süüdlase karistamise kuni viieaastase vangistusega. Kohus ei
tuvastanud asjaolusid, mis välistaksid süüdistatava karistamise kokkuleppemenetluses.
Süüdistatavat tuleb karistada vastavalt sõlmitud kokkuleppele.

Kohtu põhjendused kriminaalmenetluse kulude hüvitamiseks
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha.
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus. KrMS §
179 lg 1 kohaselt on sundraha teise astme kuriteo puhul 1,5 kuupalga alammäära, s.o 645 eurot.

KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses.

Süüdistatava Carol Adamsoni kaitsja esinemise eest kohtueelsel uurimisel on määratud
hüvitamisele kuuluvaks summaks riigi õigusabi tasuna 72 eurot.

                                                3
KrMS § 175 lg 1 p 3 kohaselt on menetluskuluks riiklikul ekspertiisiasutusel, muul riigiasutusel
või juriidilisel isikul seoses ekspertiisi tegemise või joobe tuvastamisega tekkinud kulud.
Kriminaalasjas ekspertiiside tegemise ja joobeseisundi tuvastamisega tekkinud kulud – 150
eurot.

KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 sätestatud erandeid.
KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi.

Kriminaalmenetluses on süüdistatavale arvestuslikult menetluskuludeks kokku 867 eurot:
sundraha 645 eurot, riigi õigusabi tasu 72 eurot ja muu kriminaalmenetluse kulu 150 eurot.
Kohus ei tuvastanud asjaolusid, et kriminaalasjas menetluskulude hüvitamine oleks
süüdimõistetul üle jõu käivaks kohustuseks. Arvestades süüdimõistetu majanduslikku olukorda
määrata tal menetluskulude tasumine ositi aasta jooksul, igakuiste võrdsete osade kaupa.

Kohtu muud põhjendused
Süüdistatavale tõkendina kohaldatud elukohast lahkumise keeld tuleb tühistada.
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(allkirjastatud digitaalselt)


Aivar Hint
Kohtunik




                                               4
