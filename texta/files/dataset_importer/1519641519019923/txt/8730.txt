                     KOHTUOTSUS
                              EESTI VABARIIGI NIMEL


Kohus                          Viru Maakohus

Otsuse tegemise aeg ja koht    24.08.2016 Jõhvi kohtumaja


Kriminaalasja number           1-16-5653 (16244000334)

Kohtunik                       Anne PALMISTE

Kohtuistungi sekretär          Jane VÄLI
Tõlk                           Marina DAVÕDOVITŠ
Prokurör                       Jaanika KÕRGMAA
Asja läbivaatamise kuupäev     24.08.2016
Kriminaalasi                   Vladislav          BUINOVSKI                süüdistus
                               Karistusseadustiku §424 järgi
                               kokkuleppemenetluses
Süüdistatav                    Vladislav BUINOVSKI
                               sünd. 28.02.1995, isikukood 39502282238, Eesti
                               Vabariigi kodanik, keskeriharidus, emakeel vene keel,
                               elukoht xxxa, töökoht xxx, varem kriminaalkorras
                               karistamata

Juhindudes KrMS §247, §248 lg.1 p.5, §249, §306, §309, §310, §313, §315, §318 lg.1 ja
§319 lg.1, 2, maakohus


OTSUSTAS:


Süüdi tunnistada Vladislav BUINOVSKI Karistusseadustiku §424 järgi ja mõista
karistuseks 5 (viis) kuud vangistust.

Karistusseadustiku §73 lg.1 alusel määrata, et mõistetud karistust 5 (viis) kuud
vangistust ei pöörata Vladislav BUINOVSKI suhtes täielikult täitmisele, kui
süüdimõistetu ei pane kohtu määratud katseajal toime uut tahtlikku kuritegu.

Karistusseadustiku §73 lg.3 alusel määrata katseajaks 1 (üks) aasta 6 (kuus) kuud.

                                                                                     1
Karistusseadustiku §78 p.1    alusel   hakkab   katseaeg   kulgema   alates   käesoleva
kohtuotsuse kuulutamisest.

Karistusseadustiku §50 lg.1 p.1 alusel kohaldada Vladislav BUINOVSKILE
lisakaristusena sõiduki juhtimise õiguse äravõtmine tähtajaga 2 (kaks) kuud.

Liiklusseaduse § 127 alusel on Vladislav BUINOVSKI kohustatud 5 (viie) tööpäeva
jooksul alates käesoleva otsuse jõustumisest loovutama oma juhiloa Maanteeametile

Välja mõista Vladislav BUINOVSKILT Kriminaalmenetluse seadustiku §179 lg.1 p.2
alusel sundraha seoses teise astme kuriteos süüdimõistmisega 645 (kuussada
nelikümmend viis) eurot, Kriminaalmenetluse seadustiku §175 lg.1 p.4 alusel kaitsjale
(vandeadvokaat Irina ŽURINA) kohtueelses menetluses makstud tasu eest 216
(kakssada kuusteist) eurot ja Kriminaalmenetluse seadustiku §175 lg.1 p.3 alusel
ekspertiisitasu 36 (kolmkümmend kuus) riigituludesse.

Sundraha ja menetluskulud tuleb Vladislav BUINOVSKIL tasuda Maksu- ja
Tolliameti arveldusarvele:
SEB pangas nr.EE351010052031000004
Swedbank nr.EE502200221014193355
Nordea pangas nr.EE401700017002872300
Danske Bank nr.EE873300333499990003.
Maksekorraldusele tuleb märkida viitenumber 99916700056378 ning selgitus
„Vladislav BUINOVSKI 1-16-5653 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse
avalikult teatavakstegemisest

Kohtuotsusega on kohtumenetluse poolel võimalik tutvuda vahetult peale selle
väljakuulutamist 24.08.2016.


Süüdistus

Vladislav Buinovski on antud kohtu alla ja teda süüdistatakse selles, et ta juhtis
16.02.2016 kell 23:35 Kohtla-Järve linnas Ida-Virumaal Ahtme – Rausvere tee
esimesel kilomeetril mootorsõidukit xxx (registreerimismärk xxx) ning kellel tuvastati
Eesti Kohtuekspertiisi Instituudi uuringuaktiga nr.409T ekspertiisi käigus narkootilise
aine tetrahüdrokannabinooli metaboliidi sisaldus uriinis, mis kuulub sotsiaalministri
18.05.2005      määruse nr.73     kohaselt   (Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja
aruandluse tingimused ja kord ning narkootiliste ja psühhotroopsete ainete
nimekirjad)     narkootiliste  ja    psühhotroopsete    ainete  nimekirja.   Vastavalt
kohtuekspertiisiaktile esines Vladislav Buinovskil joove, millega Vladislav Buinovski
rikkus Liiklusseaduse §69 lg.1 sätteid ja mille kohaselt juht ei tohi olla
joobeseisundis.

                                                                                     2
Seega pani Vladislav Buinovski toime mootorsõiduki joobeseisundis juhtimise, s.t.
KarS §424 ettenähtud kuriteo.


Kokkulepe

Abiprokurör Jaanika Kõrgmaa, süüdistatav Vladislav Buinovski ja tema kaitsja
vandeadvokaat Irina Žurina sõlmisid 21.06.2016 kokkuleppe, mille kohaselt
süüdistatav ja tema kaitsja nõustusid kuriteo kvalifikatsiooniga, tekitatud kahju laadi
ja suurusega ning jõudsid kokkuleppele prokuröri poolt kohtus nõutava karistuse
liigis ja määras. KarS §424 järgi ettenähtud kuriteo toimepanemise eest nõuab
prokurör kohtus süüdistatavale karistuseks 5 kuud vangistust. KarS §73 lg.1 alusel,
arvestades kuriteo asjaolusid ja süüdlase isikut, mõistetud karistus jätta tingimisi
kohaldamata. Karistust mitte pöörata täitmisele, kui süüdimõistetu ei pane kohtu
määratud katseajal toime uut tahtlikku kuritegu. KarS §73 lg.3 alusel määrata
katseajaks 1 aasta 6 kuud. Lisakaristusena KarS §50 lg.1 p.1 alusel võtta ära
mootorsõiduki juhtimise õigus 2 kuuks.
Vladislav Buinovskilt kuulub väljamõistmisele:
- kaitsjatasu osutatud õigusabi eest kohtueelsel uurimisel vandeadvokaadile Irina
Žurinale summas 216 eurot;
- sundraha 1,5 palga alammäära, so 645 eurot;
- ekspertiisitasu 36 eurot.
Vladislav Buinovskilt kuulub seega kokku väljamõistmisele 897 eurot (s.o. 216 +
645+36).
Menetluskulud lubada maksta süüdistataval osade kaupa aasta jooksul.


Maakohtu istung

Abiprokurör Jaanika Kõrgmaa jäi maakohtu istungil kokkuleppe juurde, palus
Vladislav Buinovski Karistusseadustiku §424 järgi süüdi tunnistada ning mõista
karistus vastavalt kokkuleppes sätestatule. Abiprokurör põhjendas menetluskulude
tasumise võimaldamist süüdistatava väikese sissetulekuga.

Süüdistatav Vladislav Buinovski jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe. Süüdistatav selgitas, et tema sissetulek on 2600 € kuus ja
ülalpeetavaid tal ei ole.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Vladislav Buinovskile on esitatud süüdistus selles, et tema, olles joobeseisundis,
juhtis 16.02.2016 kell 23:35 Kohtla-Järve linnas Ida-Virumaal Ahtme – Rausvere tee
esimesel kilomeetril mootorsõidukit xxx (registreerimismärk xxx) (t.l 2).


                                                                                     3
Vastavalt Liiklusseaduse §69 lg.1 ei tohi juht olla joobeseisundis.

Maakohus leiab, et Vladislav Buinovski tuleb Karistusseadustiku §424 järgi süüdi
tunnistada.

Karistusseadustiku §424         näeb   karistusena     ette    rahalise   karistuse   või   kuni
kolmeaastase vangistuse.

Maakohus nõustub kokkuleppes sisalduva karistuse liigiga ja leiab, et nimetatud
karistuse liik vastab toimepandud kuriteo asjaoludele ning süüdistatava isikule.
Kriminaalasja materjalide kohaselt on süüdistatav varem kriminaalkorras karistamata.
Arvestada tuleb ka süüdimõistva kohtuotsusega kaasnevaid kriminaalmenetluse
kulusid.

Maakohus nõustub ka kokkuleppes sisalduva karistuse määraga – vangistus 5 kuud,
mis jäetakse tingimisi kohaldamata, kui süüdistatav 1 aasta 6 kuu pikkuse katseaja
jooksul ei pane toime uut tahtlikku kuritegu. Karistuse suuruse määramisel on
maakohtu hinnangul arvestatud konkreetse kuriteo raskust, selle toimepanemise
asjaolusid ja süüdistatava isikut. Samuti nõustub maakohus lisakaristuse –
mootorsõiduki juhtimisõiguse äravõtmine - kohaldamise tähtajaga 2 kuud.

Vastavalt Kriminaalmenetluse seadustiku              §180     lg.1   kuuluvad    süüdimõistetult
väljamõistmisele kriminaalmenetluse kulud.

Arvestades süüdistatava sissetuleku suurust ja ülalpeetavate puudumist ei pea
maakohus põhjendatuks ja võimalikuks lubada tasuda kriminaalmenetluse kulud ositi
1 aasta jooksul.

Süüdistatav Vladislav Buinovski kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 21.06.2016 abiprokurör Jaanika Kõrgmaa,
süüdistatav Vladislav Buinovski ja tema kaitsja vandeadvokaadi Irina Žurina poolt
sõlmitud kokkuleppe.




(allkirjastatud digitaalselt)
Anne PALMISTE
kohtunik




                                                                                              4
