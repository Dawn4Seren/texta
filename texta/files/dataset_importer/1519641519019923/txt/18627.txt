                        KOHTUOTSUS
                              EESTI VABARIIGI NIMEL



 Kohtu nimetus                       Harju Maakohus Kentmanni kohtumaja
 Kohtuniku nimi                      Mai Grauberg
 Kohtuotsuse avalikult               12. aprill 2016.a, kell 16:30 kohtu tsiviilkantselei
 teatavaks tegemise aeg ja koht      kaudu Kentmanni 13, Tallinnas
 Tsiviilasja number                  2-15-121533
 Tsiviilasi                          ERGO Insurance SE hagi XXXvastu võlgnevuse, kahju
                                     nõudes
 Hagihind                            120,56 €
 Menetlusosalised ja nende           Hageja: ERGO Insurance SE (registrikood 10017013;
 esindajad                           asukoht Tammsaare tee 47, 11316 Tallinn);
                                     Hageja lepinguline esindaja: Anne-Liis XXX (e-post: anne-
                                     liis.XXX@okincure.ee);
                                     Kostja: XXX(isikukood XXX; elukoht XXX; tegelik
                                     elukoht teadmata).
 Mentluse liik                       Lihtmenetlus

Resolutsioon
   1. Rahuldada ERGO Insurance SE hagi XXXvastu täies ulatuses.
   2. Välja mõista XXXERGO Insurance SE kasuks põhivõlgnevus summas 83,54 eurot ja kahju
      summas 37,02 eurot.
   3. Välja mõista XXX ERGO Insurance SE kasuks riigilõivu 75 eurot ja esindaja kulude
      katteks 160 eurot.
   4. Jätta XXX menetluskulud tema enda kanda.
   5. Lihtmenetluses tehtud otsus kuulub viivitamatule täitmisele.

Otsuse täiendamise kord, otsuse edasikaebamise kord, tähtaeg, kaebusest loobumine
Kohus täiendab otsust kirjeldava ja põhjendav osaga, kui pool teatab 10 päeva jooksul arvates
otsuse kättetoimetamisest Harju Maakohtule, et ta soovib esitada otsuse peale apellatsioonkaebust.
Apellatsioonkaebuse esitamise soovi ei pea põhjendama.

Kui menetlusosaline ei teata 10 päeva jooksul arvates otsuse kättetoimetamisest kohtule, et ta
soovib esitada otsuse peale apellatsioonkaebust, siis loetakse, et ta on loobunud
apellatsioonkaebuse esitamise soovist.



                                                                                             1 (2)
Otsuse peale kaebuse esitamise tähtaeg on 30 päeva arvates täiendatud osaga (koos kirjeldava ja
põhjendava osaga) otsuse kättetoimetamisest, kuid mitte hiljem kui 5 kuud avalikult teatavaks
tegemisest. Apellatsioonkaebus esitatakse Tallinna Ringkonnakohtule (Pärnu mnt 7, Tallinn).
Apellatsioonkaebuse võib kohus lahendada kirjalikus menetluses, kui kaebuses ei taotleta
kohtuistungi pidamist. Ringkonnakohus võtab apellatsioonkaebuse menetlusse üksnes juhul, kui
maakohtu otsuses on antud luba edasikaebamiseks või kui maakohtu otsuse tegemisel on selgelt
ebaõigesti kohaldatud materiaalõiguse normi või on selgelt rikutud menetlusõiguse normi või on
selgelt ebaõigesti hinnatud tõendeid ja see võis oluliselt mõjutada lahendit..
Juhul, kui menetlusosaline taotleb menetlusabi kohtule esitatava kaebuse või taotluse
koostamiseks peab menetlusabi taotleja tegema seaduses sätestatud tähtaja järgimiseks tähtaja
kestel ka menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist.

Hageja nõue ja asjaolud
XXXkindlustusvõtjana sõlmis ERGO Insurance SE vahendusel 03.12.2011.a liikluskindlustuse
kindlustuslepingu nr XXX, valides lepingu tüübiks maksekohustusega lepingu. 13.04.2012.a ja
03.04.2013.a on väljastatud kindlustuspoliisid nr XXX ja XXX. Kostja rikkus omapoolseid
kohustusi, jättes tasumata temale väljastatud poliisi eest esitatud arve kogusummas 83,54 eurot.
Kuivõrd hageja põhitegevuseks ei ole võlgade sissenõudmine, sõlmis ta eelnevalt nimetatud võla
tasumata jätmisest tuleneva nõude sissenõudmiseks käsunduslepingu inkassoga. Sellega tekkis
hagejal kahju summas 37,02 eurot, mis seisneb makstud teenustasus.
Hageja palub kostjalt välja mõista hageja kasuks põhivõlgnevuse summas 83,54 eurot ja kahju
summas 37,02 eurot. Lisaks, palub hageja jätta menetluskulud kostja kanda ning mõista kostjalt
hageja kasuks menetluskuludena 235 eurot, millest riigilõiv 75 eurot ja õigusabikulud 160 eurot.

/allkirjastatud digitaalselt/
Kohtunik




                                                                                           2 (2)
