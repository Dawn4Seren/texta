                         KOHTUMÄÄRUS

Kohtuasja number                2-16-8086

Määruse tegemise aeg ja koht    06. detsember 2016 Jõhvi

Kohus                           Viru Maakohus

Kohtunik                        Piret Raik

Kohtuasi                        ERGO Insurance SE hagi M. K.i vastu kahju 14 504,42
                                euro hüvitamise nõudes

Menetlustoiming                 Menetluse lõpetamine / Kompromissi kinnitamine

Kohtuistungi toimumise aeg      10.oktoober 2016 / Kirjalik menetlus

Menetlusosalised ja nende       Hageja:              ERGO Insurance SE (RK 10017013,
esindajad                                            asukoht: Tammsaare tee 47, Tallinn)

                                Hageja lepinguline Kairi        Koppel              (e-post:
                                esindaja:          kairi.koppel@ergo.ee)

                                Kostja:              M. K. (IK xxx, elukoht: xxx)

                                                     Vandeadvokaadi vanemabi Roman
                                Kostja esindaja:     Golovenko                   (e-post:
                                                     roman.golovenko@jewelex.ee)

RESOLUTSIOON

1.      Kinnitada Ergo Insurance SE ja M. K.i vaheline kompromiss, mille kohaselt:

1.1     M. K. tunnistab ERGO Insurance SE nõuet 6 500 (kuus tuhat viissada) eurot;

1.2   M. K. tasub ERGO Insurance SE-le   6 500 eurot maksegraafiku alusel igakuiste
võrdsete osamaksetena 100 (ükssada) eurot alates 25. jaanuarist 2017 kuni täieliku
võlgnevuse tasumiseni.

M. K. tasub maksed hageja arveldusarvele nr EE441010602009484002 AS SEB Pangas
selgitusega: „liikluskahju 1511252.“



                                                                                        1
1.3    Pooled tunnistavad hageja õigust sundtäitmise kohaldamiseks kogu võlasumma
osas juhul, kui kostja hilineb kasvõi ühe makse tasumisega;

1.4     Kummagi poole kohtukulud jäävad poolte kanda;

1.5   M. K.il on õigus punktis 1.1 toodud võlasumma jääk ühes osas ennetähtaegselt
tasuda, samuti on kostjal õigus tasuda punktis 1.2 nimetatud osamakseid suuremas
summas.
Korraga suurema summa tasumine ei vabasta kostjat kohustusest jätkata tasumisele
järgnevatel kuudel veel järele jäänud ja punktis 1.2 kokkulepitud osamaksete tasumist.
Kokkulepitud osamaksest suurema summa tasumisel lüheneb vastavalt tagasimaksmise
aeg.

2. Lõpetada menetlus Ergo Insurance SE avalduses M. K.i vastu võlgnevuse nõudes.

3. Tagastada Ergo Insurance SE -le arveldusarve nr EE441010602009484002 AS-s
SEB Pank pool 1/2 Rahandusministeeriumi kontole 08.05.2016.a tasutud riigilõivust 325
(kolmsada kakskümmend viis) eurot.

4.    Kohtumäärus saata menetlusosalistele.


EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest alates.


ASJAOLUD

1. Viru Maakohtu menetluses on ERGO Insurance SE hagi M. K.i vastu liikluskahju 14504,42
euro nõudes.

2. 02. detsembril 2016.a esitasid pooled kompromissi ning palusid tsiviilasja menetluse
lõpetada. Kokkuleppe kohaselt kostja tunnistab hageja nõuet kogusummas 6 500 eurot ja
kohustub hagejale tasuma 6 500 eurot osade kaupa igakuiselt 100 eurot alates 25.01.2017 kuni
punktis 1 toodud summa täies ulatuses tasumiseni.
Hageja taotleb poole riigilõivu tagastamist summas 325 eurot ERGO Insurance SE
arveldusarvele nr. EE441010602009484002 AS SEB Pangas.

KOHTUMÄÄRUSE PÕHJENDUSED

3.    Kohus kinnitab kompromissi ja lõpetab tsiviilasja menetluse.

Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle.
Vastavalt TsMS § 430 lg 1 võivad pooled menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega, millega
ühtlasi lõpetab asja menetluse. Sama paragrahvi 3. lõike järgi ei kinnita kohus kompromissi,
kui see on vastuolus heade kommetega või seadusega või rikub olulist avalikku huvi või kui
kompromissi ei ole võimalik täita.


                                                                                          2
Kohus leiab, et poolte sõlmitud ja kohtule kinnitamiseks esitatud kompromiss ei ole vastuolus
seaduse ega heade kommetega, samuti ei riku saavutatud kokkulepe avalikku huvi.

5. Kohus selgitab, et vastavalt täitemenetluse seadustiku (TMS) § 2 lg 1 p 1 juhul, kui kostja
ei täida kompromissiga võetud kohustust, on hagejal õigus pöörduda kohtutäituri poole
kohtumääruse sundtäitmiseks.

6. Kohus selgitab pooltele menetlus lõpetamise õiguslikke tagajärgi.
Vastavalt TsMS § 432 kui menetlus on lõpetatud, ei saa hageja uuesti pöörduda kohtusse
sama kostja vastu vaidluses samal alusel sama hagieseme üle.
Kui menetlus on lõpetatud kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.
Kui kostja ei täida kompromissi tingimusi nõuetekohaselt ja tähtaegselt, on hagejal õigus
nõuda kohtumääruse sundtäitmist kohtutäituri kaudu.

7. Hageja esindaja palub tagastada pool menetluses tasutud riigilõivust.
Hageja esindaja tasus menetluses kokku riigilõivu 650 eurot 08.05.2016.a.
Vastavalt TsMS § 150 lg 2 p 1 tagastatakse pool menetluses tasutud riigilõivust kui pooled
sõlmivad kompromissi. Kohus tagastab hageja poolt tasutud riigilõivust pool s.t summas 325
eurot.

9.    Eeltoodu alusel ja juhindudes TsMS § 428 lg 1 p 4, § 430, kinnitab kohus poolte
vahelise kompromissi ja lõpetab tsiviilasjas menetluse.


/allkirjastatud digitaalselt/

Piret Raik
Kohtunik




                                                                                            3
