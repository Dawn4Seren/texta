                        KOHTUOTSUS
                              EESTI VABARIIGI NIMEL

Kohus                          Harju Maakohus Liivalaia kohtumaja

Otsuse tegemise aeg ja koht    23.03.2016 Tallinnas

                               1-16-2144 (15230106771)
Kriminaalasja number

Kohtukoosseis                  kohtunik Janika Kallin

Kohtuistungi sekretär          Kertu Kuusik

Tõlk                           Julia Zautina

Kriminaalasi                   Aleksei Baženov süüdistuses karistusseadustiku (KarS) §
                               184 lg 1 järgi kokkuleppemenetluses.
Abiprokurör                    Marek Soomaa

Süüdistatav                    Aleksei Baženov

                               isikukood: 37510070281; kodakondsus: määratlemata;
                               emakeel: vene keel; elukoht: XXX; põhiharidus; töökoht:
                               puudub,      on    Töötukassas       registreeritud;    varem
                               kriminaalkorras karistatud 3-l korral, viimati:
                               - 11.07.2014.a Harju Maakohtu otsusega nr 1-14-5990 KarS
                               § 199 lg 2 p 4-KarS 25 lg 1,2 alusel 3 kuud vangistust. KrMS
                               § 238 lg 2 kohaselt arvati 1/3 ja eelvangistuses viibitud aeg
                               maha ning lõplikuks karistuseks mõisteti 1 kuu 27 päeva
                               vangistust. KarS § 74 lg 1 alusel määrati katseaeg 18 kuud.
                               Katseaja algus 11.07.2014.a. Katseaja lõpp 10.01.2016.a

                               Tõkend-elukohast lahkumise keeld alates 10.12.2015.
                               Kahtlustatavana kinni peetud 10.12.2015.a, so 1 (üks) päev.
Kaitsja                        Leelo Viil (kohtuistungil ei osalenud)

RESOLUTSIOON
Juhindudes kriminaalmenetluse seadustiku (KrMS) § 239 lg 1, § 248 lg 1 p 5, § 249, §
175 lg 1 p 4, 9 § 179 lg 1 p 1, § 180 lg 1 kohus otsustas:

  1) Süüdi mõista Aleksei Baženov KarS § 184 lg 1 järgi ja karistada 1 (ühe) aasta ja
     8 (kaheksa) kuu pikkuse vangistusega.
2) KarS § 68 lg 1 järgi lugeda karistusaja hulka Aleksei Baženovi poolt eelvangistuses
    viibitud aeg 1 (üks) päev (10.12.2015a.). Aleksei Baženov peab ära kandma 1 (ühe)
    aasta 7 (seitsme) kuu ja 29 (kahekümne üheksa) päeva pikkuse vangistuse.
3) KarS § 65 lg 2 järgi suurendada Aleksei Baženovile käesoleva kohtuotsuse alusel
    mõistetud ja ärakandmisele kuuluvat 1 (ühe) aasta 7 (seitsme) kuu ja 29
    (kahekümne üheksa) päeva pikkust vangistust eelmise, Harju Maakohtu
    11.07.2014.a otsuse alusel mõistetud ning ärakandmata karistuse 1 (ühe) kuu ja
    27 (kahekümne seitsme) päeva pikkuse vangistuse võrra. Mõista Aleksei
    Baženovile liitkaristus – 1 (ühe) aasta, 9 (üheksa) kuu ja 26 (kahekümne kuue)
    päeva pikkune vangistus.
4) KarS § 69 lg 1 järgi asendada Aleksei Baženovile mõistetud ja ärakandmata
    karistus, 1 (ühe) aasta, 9 (üheks) kuu ja 26 (kahekümne kuue) päeva pikkune
    vangistus, üldkasuliku tööga. Ühele vangistuspäevale vastab 1 (üks) tund
    üldkasulikku tööd. Aleksei Baženov peab 2 (kahe) aasta pikkuse tähtaja jooksul
    tegema 656,00 (kuussada viiskümmend kuus) tundi üldkasulikku tööd.
    Üldkasuliku töö tegemise tähtaeg hakkab kulgema alates kohtuotsuse
    jõustumisest.
5) KarS § 69 lg 4 järgi peab Aleksei Baženov üldkasuliku töö tegemisel järgima
    Tallinna Vangla Kriminaalhooldusosakonna juhataja poolt määratud
    kriminaalhooldaja järelevalve all KarS § 75 lg 1 sätestatud järgmisi
    kontrollnõudeid ja kohustusi:
    - elab kohtu poolt määratud alalises elukohas: XXX;
    - ilmub           kriminaalhooldaja        määratud        ajavahemike       järel
        kriminaalhooldusosakonda registreerimisele;
    - allub kriminaalhooldaja kontrollile oma elukohas ning esitab
        kriminaalhooldajale andmeid oma kohustuste täitmise ja elatusvahendite
        kohta;
    - saab kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
    - saab kriminaalhooldusametnikult eelneva loa elu-, töö- või õppimiskoha
        vahetamiseks.
    - saab kriminaalhooldusametnikult eelneva loa Eesti territooriumilt
        lahkumiseks ja väljaspool Eesti territooriumi viibimiseks.
6) Võttes aluseks KarS § 75 lg 2 p 2¹ kohus määrab, et Aleksei Baženov on
    käitumiskontrolli ajal kohustatud mitte omama või tarvitama narkootilisi või
    psühhotroopseid aineid.
7) Võttes aluseks KarS § 75 lg 2 p 8 kohus määrab, et Aleksei Baženov on
    käitumiskontrolli ajal kohustatud osalema kriminaalhooldaja äranägemisel
    isikule sobivas sotsiaalprogrammis.
8) Määrata        Aleksei    Baženov      katseajaks     Tallinna    Vangla     Harju
    kriminaalhooldusosakonna juhataja poolt nimetatud kriminaalhooldaja
    järelevalve alla.
9) KarS § 78 p 1 alusel arvestada et Aleksei Baženovile määratud 2 (kahe) aasta
    pikkuse katseaja kulgemist alates kohtuotsuse kuulutamisest, s.o alates
    23.03.2016.a.
10) Aleksei Baženovi suhtes kohaldatud tõkend – elukohast lahkumise keeld –
    tühistada kohtuotsuse jõustumisel.
11) KarS § 832 lg 1 alusel konfiskeerida riigi tuludesse Aleksei Baženovilt sularaha
    summas 110,00 eurot, mis on Harju Maakohtu 29.02.2016.a määruse nr 1-16-1275



                                                                                    2
        alusel arestitud ning kantud 12.02.2016.a. Politsei- ja Piirivalveameti finantsbüroo
        poolt PPA tagatiskontole nr EE701700017001577198 (Rahandusministeerium).
    12) Välja mõista Aleksei Baženovilt sundraha 1075,00 eurot, kaitsjatasu 72,00 eurot
        ning ekspertiisitasu 336,00 eurot. Kriminaalmenetluse kulud tasuda kohtuotsuse
        jõustumisest arvates 10 (kümne) kuu jooksul. Väljamõistetud menetluskulud
        tasuda Maksu- ja Tolliameti arveldusarvele EE351010052031000004 SEB pangas,
        EE502200221014193355 Swedbankis, EE873300333499990003 Danske Bankis või
        EE401700017002872300 Nordea pangas, märkides selgitusena „Aleksei Baženov,
        1-16-2144, menetluskulud“. Menetluskulude tasumiseks vajaminev viitenumber
        edastatakse makseinfona süüdimõistetu postiaadressile. Samuti on makseinfo
        koos kohtuotsusega kättesaadav e-toimiku süsteemi kaudu. Kui rahalised nõuded
        ei ole täies ulatuses tähtaegselt tasutud, suunatakse nõuded täitemenetluse
        läbiviimiseks kohtutäiturile täitemenetluse seadustikus sätestatud korras ning
        süüdimõistetul tuleb kanda ka kohtuotsuse täitmisega seonduvad kulud.
    13) Asitõendid:
     - narkootiline aine on jäetud EKEI keemiaosakonda hoiule- konfiskeerida ja jätta
         ekspertiisiasutusele aine säilitamiseks, õppeotstarbel kasutamiseks või
         hävitamiseks.
     - narkootilise aine ekspertiisiaktiga nr 15E-AN1464 tagastatud esemed
         (fooliumvoldikud, minigrip kilekotid, vutlaris elektroonkaal, tühjad kasutamata
         minigrip kilekotid), mis asuvad kriminaalasja materjalide juures-hävitada
         kohtuotsuse jõustumisel KrMS § 126 lg 3 p 4 alusel.


 Edasikaebamise kord
 Kohtuotsuse peale on õigus esitada apellatsioon seoses kokkuleppemenetlust
 reguleerivate menetluse normide rikkumisega või kriminaalmenetlusõiguse olulise
 rikkumisega ning KrMS § 318 lg 4 sätestatud juhtudel. Süüdistatav ja kaitsja võivad
 esitada kokkuleppemenetluses tehtud kohtuotsuse peale apellatsiooni ka juhul, kui
 kokkuleppes kirjeldatud tegu ei ole kuritegu, see on karistusseadustiku järgi ebaõigesti
 kvalifitseeritud või kui süüdistatavale on kuriteo eest mõistetud karistus, mida seadus
 selle eest ette ei näe. Apellatsioonkaebuse esitamise soovist tuleb teatada kirjalikult
 Harju Maakohtu Liivalaia Kohtumajale 7 päeva jooksul alates kohtuotsuse
 kuulutamisest. Apellatsioon tuleb esitada 15 päeva jooksul alates kohtuotsuse
 kohtumenetluse pooltele kättesaadavaks tegemise päevast Tallinna Ringkonnakohtule
 Harju Maakohtu Liivalaia Kohtumaja kaudu.

 Kriminaalmenetluse kulude hüvitamise võib vaidlustada kohtuotsusest eraldi KrMS
 15.peatüki kohaselt, see on määruskaebe korras 10 päeva jooksul. Määruskaebus tuleb
 esitada Harju Maakohtu Liivalaia Kohtumajale.

Asjaolud:
Aleksei Baženovit süüdistatakse selles, et tema ebaseaduslikult omandas eeluurimisel
tuvastamata ajal, kuid enne 10.12.2015.a kella 12.00 tuvastamata kohas ning isikult suures
koguses narkootilist ainet fentanüüli sisaldavat pulbrit. Osa eelnevalt ebaseaduslikult
omandatud suures koguses narkootilisest ainest fentanüülist hoidis ta ebaseaduslikult enda
juures kuni 10.12.2015.a kella 12.00i, mil ta Tallinnas Õismäe tee 107a juures kahtlustatavana
kinni peeti ning tema pükste taskutest leiti ja võeti ära kokku 6 fooliumvoldikut. Pükste
esimesest parempoolsest väikesest taskust 1 minigrip kilekott, milles 5 fooliumvoldikut
sisaldavad pruunikasbeeži pulbrit massiga kokku 0,25 grammi, milles 2,2% fentanüüli ehk


                                                                                            3
puhtal kujul narkootilist ainet fentanüüli 0,0055 grammi. Pükste parempoolsest esimesest
taskust 1 fooliumvoldik sisaldab 0,036 grammi pruunikasbeeži pulbrilist ainet, mis sisaldab
narkootilist ainet fentanüüli, mille protsendilist sisaldust ei ole võimalik aine vähesuse tõttu
määrata. Osa eelnevalt ebaseaduslikult omandatud suures koguses narkootilisest ainet
fentanüülist hoidis ta ebaseaduslikult enda elukohas Tallinnas Õismäe tee 94-19 kuni 13:55,
mil nimetatud aadressil teostati läbiotsimine, mille käigus andis Aleksei Baženov vabatahtlikult
välja ühe minigrip kilekoti pruunikasbeeži pulbrilise ainega massiga 0,20 grammi, mis sisaldab
2,1% fentanüüli, pulbris on 0,0042 grammi puhast fentanüüli. Narkootiliste ja psühhotroopsete
ning nende lähteainete seaduse § 3 lg 1 järgi on narkootiliste ainete käitlemine keelatud, välja
arvatud meditsiinilisel või teaduslikul eesmärgil ning narkootiliste ainetega seotud kuritegude
ennetamiseks, avastamiseks ning tõkestamiseks või nimetatud seaduses ettenähtud
õppeotstarbel kasutamise eesmärgil. Fentanüül kuulub narkootiliste ja psühhotroopsete ainete
ning nende lähteainete seaduse § 31 lõike 1 ja § 4 lõike 15 alusel kehtestatud ja sotsiaalministri
18.mai 2005 määrusega nr 73 vastu võetud „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse
tingimused ja kord ning narkootiliste ja psühhotroopsete ainete nimekirjad“ lisa 1 narkootiliste
ja psühhotroopsete ainete II nimekirja. Vastavalt narkootiliste ja psühhotroopsete ainete ning
nende lähteainete seaduse § 31 lg 3 loetakse narkootilise aine suureks koguseks aine kogus,
millest piisab joobe tekitamiseks kümnele inimesele. Fentanüüli puhul piisab kümnele
inimesele joobe tekitamiseks keskmiselt 1,3 milligrammist narkootilisest ainest. Seega piisaks
süüdistatava käideldud 9,7 milligrammist fentanüülist narkojoobe tekitamiseks kokku umbes
74 inimesele. Suures koguses narkootilise aine (fentanüüli) ebaseadusliku käitlemisega
(omandamise, valdamise) pani Aleksei Baženov toime KarS § 184 lg 1 järgi
kvalifitseeritava kuriteo.

Kokkuleppe sisu, menetlusosaliste seisukohad:
Süüdistatava, tema kaitsja ja abiprokuröri vahel sõlmitud kokkuleppe alusel nõudis abiprokurör
kohtus süüdistatava süüdi mõistmist ja karistamist alljärgnevalt:
Aleksei Baženovi süüditunnistamist KarS § 184 lg 1 järgi kvalifitseeritava kuriteo
toimepanemises ja tema karistamist vangistusega 1 aasta 8 kuud.
 KarS § 68 lg 1 järgi lugeda eelvangistuses viibitud aeg 10.12.2015 (1 päeva), mil Aleksei
Baženov oli kahtlustatavana kinni peetud karistusaja hulka, mõistes lõplikuks karistuseks 1
aastat 7 kuud ja 29 päeva vangistust.
KarS § 65 lg 2 alusel moodustada liitkaristus Harju Maakohtu Liivalaia kohtumaja 11.07.2014.a
otsusega 1-14-5990 mõistetud karistuse ärakandmata osa võrra, s.o 1 kuu ja 27 päeva, mõistes
liitkaristuseks vangistuse 1 aastat 9 kuud ja 26 päeva.
KarS § 69 lg 1 alusel asendada mõistetud 1 aastat 9 kuud ja 26 päeva vangistust 656 tunni
üldkasuliku tööga.
KarS § 69 lg 3 alusel määrata Aleksei Baženovi üldkasuliku töö tegemiseks tähtaeg 2 aastat.
KarS § 69 lg 4 alusel on Aleksei Baženov üldkasuliku töö tegemise perioodil kohustatud
järgima KarS § 75 lõikes 1 sätestatud järgmisi kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;




                                                                                                4
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
Lisaks kohustada süüdistatavat: KarS § 75 lg 2 p 2¹ alusel käitumiskontrolli ajal mitte omama
või tarvitama narkootilisi või psühhotroopseid aineid.
KarS § 75 lg 2 p 8 alusel osalema kriminaalhooldaja äranägemisel isikule sobivas
sotsiaalprogrammis.
Konfiskeerimisele kuuluv vara: Aleksei Baženovi nõusolekul ning juhindudes KarS § 184 lg
5 p-st 2 ja § 832 lg-st 1 konfiskeerida kohtuotsusega tema poolt kuriteo toimepanemise
tulemusena saadud varana sularaha summas 110 eurot, mis on Harju Maakohtu Liivalaia
kohtumaja 29.02.2016.a määruse nr 1-16-1275 alusel arestitud./tl 44-49/.
12.02.2016.a. on Politsei- ja Piirivalveameti finantsbüroo poolt kantud nimetatud sularaha PPA
tagatiskontole nr EE701700017001577198 (Rahandusministeerium)

Süüdistatav tunnistas end talle esitatud süüdistuses süüdi ning jäi kokkuleppe ja sellest tuleneva
karistuse juurde, kinnitades et sõlmis kokkuleppe vabatahtlikult.
Abiprokurör jäi kohtuistungil sõlmitud kokkuleppe juurde.

Kohtu seisukoht:
Kohtuliku arutamise põhjal tegi kohus järelduse, et Aleksei Baženovi poolt kokkuleppe
sõlmimine oli tema vaba tahe. Kohus nõustub kuriteo kvalifikatsiooniga, karistuse liigi ja
määraga. Seega tuleb Aleksei Baženovile mõista kokkuleppe kohane karistus.

Menetluskulud:
KrMS § 179 lg 1 p 1 järgi on süüdimõistva kohtuotsusega kaasnev sundraha I astme kuriteo
korral 2,5 palga alammäära; Vabariigi Valitsuse 18.12.2015 määrusega nr 139 kehtestati
töötasu alammääraks täistööajaga töötamise korral 2,54 eurot tunnis ja 430 eurot kuus. Seega
on sundraha I astme kuriteo toimepanemise korral 1075,00 eurot. Aleksei Baženov pani toime
I astme kuriteo, seega tuleks temalt välja mõista sundraha 1075,00 eurot.

KrMS § 175 lg 1 p 4 kohaselt loetakse menetluskuluks määratud kaitsjale makstud tasu Aleksei
Baženovil oli kaitsja määratud riigi poolt; kaitsja on esitanud taotlusi kokku 72,00 eurot riigi
õigusabi tasu määramises ja riigieelarvest hüvitamises; kaitsja taotlused on rahuldatud, seega
tuleks Aleksei Baženovilt välja mõista kaitsjatasu 72.00 eurot.

KrMS § 175 lg 1 p 3 kohaselt loetakse menetluskuluks ekspertiisitasu. Kriminaalasjas on
läbiviidud narkootilise aine ekspertiis, maksumusega 336,00 eurot; ekspertiisitasu on
rahuldatud, seega tuleb Aleksei Baženovilt välja mõista ekspertiisitasu 336,00 eurot.

KrMS § 180 lg 1 järgi tasub menetluskulud süüdimõistetu; KrMS § 180 lg 3 järgi võib kohus
määrata, et menetluskulud tasutakse ositi. Kohus leiab, et Aleksei Baženov võib menetluskulud
ja sundraha tasuda 10 kuu jooksul arvates otsuse jõustumisest.




                                                                                                5
Asitõendid:
- narkootiline aine on jäetud EKEI keemiaosakonda hoiule- konfiskeerida ja jätta
ekspertiisiasutusele aine säilitamiseks, õppeotstarbel kasutamiseks või hävitamiseks.
-    narkootilise     aine     ekspertiisiaktiga   nr    15E-AN1464       tagastatud   esemed
(fooliumvoldikud, minigrip kilekotid, vutlaris elektroonkaal, tühijad kasutamata minigrip
kilekotid), mis asuvad kriminaalasja materjalide juures-hävitada kohtuotsuse jõustumisel KrMS
§ 126 lg 3 p 4 alusel.




/allkirjastatud digitaalselt/




                                                                                           6
