                            KOHTUMÄÄRUS
Kohus                               Viru Maakohus
Määruse tegemise aeg ja koht        19. jaanuar 2016 Jõhvi kohtumajas
Väärteoasja number                  4-16-7
Kohtunik                            Larissa Prokopenko kirjalikus menetluses
                                    Vladimir Romu kaitsja Monica Meristo-Dmitrijev kaebus PPA
Väärteoasi                          Ida prefektuuri 11.12.2015 otsusele väärteoasjas nr
                                    2440,15,008133

Kaebuse esitaja                     Vladimir Romu, isikukood 38602142216, xxx

                                    Kaitsja: Monica Meristo-Dmitrijev e-post xxx

ASJAOLUD JA PÕHJENDUS

Vladimir Romu kaitsja pöördus kohtusse kaebusega, milles vaidlustab PPA Ida prefektuuri
11.12.2015 otsust väärteoasjas nr 2440,15,008133, paludes võimaldada tasuda rahatrahvi ja
menetluskulusid ositi.

Viru Maakohtu 12.01.2016 määrusega jäeti kaebus käiguta ja anti kaebuse esitaja kaitsjale
tähtaeg puuduste kõrvaldamiseks.

13.01.2016 esitas kaitsja kohtule selgituse, mille kohaselt ei saa ta kohtuväliselt menetlejalt
taotleda üheks aastaks menetluskulude ja rahatrahvi ositi tasumist.

18.01.2016 esitas kaitsja Monica Meristo-Dmitrijev kohtule teate, milles ta loobub 03.01.2016
esitatud kaebusest.

VTMS § 118 lg 2 p 4 kohaselt maakohtunik teeb kaebuse läbi vaatamata jätmise kohta
määruse ja saadab määruse koopia ning tagastab kaebuse selle esitanud isikule, kui kaebusest
on kuni kohtuistungi alguseni loobutud.

Juhindudes VTMS § 118 lg 2 p 4 kohus

                                         MÄÄRAS:

Jätta läbi vaatamata Vladimir Romu kaitsja Monica Meristo-Dmitrijev kaebus Politsei - ja
Piirivalveameti Ida prefektuuri 11.12.2015 otsusele väärteoasjas nr 2440,15,008133.

Määruse ärakiri saata kaebuse esitajale, tema kaitsjale ja Politsei – ja Piirivalveameti Ida
prefektuurile.
Määruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.


allkirjastatud digitaalselt
Larissa Prokopenko
Kohtunik
