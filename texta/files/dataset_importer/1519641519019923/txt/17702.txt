                       KOHTUMÄÄRUS
Kohus                               Tartu Maakohus
Määruse tegemise aeg ja koht        21. aprill 2016.a, Võru kohtumaja
Asenduskaristuse number             4-16-1435 (2860,14,001784)
Kohtunik                            Marju Persidskaja
Avalduse esitaja/sissenõudja        Politsei- ja Piirivalveameti Lõuna prefektuur
Kohtutäitur                         O. K.
Avalduse sisu                       väärteo eest karistusena määratud rahatrahvi asendamine

Süüdlane                            Rait Kärgenberg (isikukood xxxxxxxxxxx, elukoht: xxx-
                                    xxxxxxxxxxxxxxxxxxxxxxxxxxxxxxxxxxxxxxx)

RESOLUTSIOON                        Juhindudes VTMS § 211 lg-st 3, kohus määras:

1. Jätta rahuldamata Politsei- ja Piirivalveameti Lõuna prefektuuri 26.02.2016 avaldus
   Rait Kärgenbergile Politsei- ja Piirivalveameti Lõuna prefektuuri 26.09.2014.a
   otsusega väärteoasjas nr 2860,14,001784 määratud rahatrahvi 71 trahviühikut, so 284
   eurot arestiga asendamiseks seoses Rait Kärgenbergi poolt rahatrahvi tasumisega.

2. Määrus saata Politsei- ja Piirivalveameti Lõuna prefektuurile, süüdlasele ja
   teadmiseks kohtutäiturile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik

Politsei- ja Piirivalveameti Lõuna prefektuur esitas 26.02.2016.a Tartu Maakohtu Võru
kohtumajale avalduse süüdlasele Rait Kärgenbergile määratud rahatrahvi asendamiseks
arestiga.

Politsei- ja Piirivalveameti Lõuna prefektuur määras 26.09.2014.a otsusega väärteoasjas nr
2860,14,001784        Rait    Kärgenbergile    (ik     xxxxxxxxxxx,      elukohaga      xxx-
xxxxxxxxxxxxxxxxxxxxxxxxxxxxxxxxxxxxxxx)            Liiklusseaduse § 227 lg 2 järgi 71
trahviühikut rahatrahvi, so summas 284 eurot. Otsus jõustus 16.10.2014.a. Kuna süüdlane ei
tasunud rahatrahvi vabatahtlikult, alustas Tartu piirkonna kohtutäitur O. K. tema suhtes
12.11.2014.a antud väärteoasjas täitemenetluse. 18.02.2016.a teavitas kohtutäitur kohtuvälist
menetlejat eelnimetatud rahatrahvi täitmise võimatusest. Menetlusalune isik Rait Kärgenberg ei
ole tasunud rahatrahvi summas 284 eurot.

Tulenevalt väärteomenetluse seadustiku § 211 lg-st 1 teeb maakohus sissenõudja avalduse alusel
määruse rahatrahvi asendamise kohta arestiga või süüdlase nõusolekul üldkasuliku tööga
vastavalt karistusseadustiku § 72-le, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohtuväline menetleja on seisukohal, et süüdlasele on võimalik kohaldada üldkasulikku tööd.
Juhindudes KarS §-st 72 ja TMS §-st 201 taotleb avaldaja asenduskaristuse kohaldamist Rait
Kärgenbergi suhtes väärteoasjas nr 2860,14,001784 tasumata rahatrahvi osas summas 284 eurot.

20.04.2016.a teatas Lõuna prefektuuri vanemliikluspolitseinik T. T. , et Politsei- ja
Piirivalveameti infosüsteemi ning andmebaaside järgi on Rait Kärgenberg (ik xxxxxxxxxxx),
19.04.2016.a tasunud väärteoasjas 286014001784 Liiklusseaduse § 227 lg 2 järgi
kvalifitseeritud rikkumise eest temale määratud rahatrahvi 284 eurot täies ulatuses.

Määruse põhjendused

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil
põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna süüdlane Rait Kärgenberg on rahatrahvi tasunud, siis tuleb sissenõudja avaldus jätta
rahuldamata.


/allkirjastatud digitaalselt/
Marju Persidskaja
kohtunik




                                             2 (2)
