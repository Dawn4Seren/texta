                                                                             4-15-9405




                          KOHTUOTSUS
                              EESTI VABARIIGI NIMEL


Kohus                             Harju Maakohus

Otsuse tegemise aeg ja koht       05. veebruaril 2016 Tallinn, Liivalaia kohtumaja

Väärteoasja nr                    4-15-9405

Kohtunik                          Külli Iisop

Väärteoasi                        Aare     Kiisi   kaebus   PPA     Põhja     prefektuuri
                                  korrakaitsebüroo             liiklusjärelevalvekeskuse
                                  menetlustalituse 08.10.2015 otsusele väärteoasjas nr
                                  2315,15,008825

Kohtumenetluse pooled             Kaebuse esitaja:    Aare       Kiis      (isikukood
                                  39603106020; elukoht: XXX)
                                  Kaebuse esitaja kaitsja: Toomas Alp, Põhja pst 2-2,
                                  Viljandi

                                  Kohtuväline menetleja: PPA Põhja prefektuuri
                                  korrakaitsebüroo               liiklusjärelevalvekeskuse
                                  menetlustalitus (asukoht: Rahumäe tee 6/1, Tallinn)

Asja läbivaatamine                Kirjalik menetlus


RESOLUTSIOON
1. Jätta rahuldamata Aare Kiisi kaebus PPA Põhja prefektuuri liiklusmenetlustalituse
08.10.2015 otsusele, millega kaebaja taotles talle LS § 227 lg 2 alusel kergema karistuse
määramist ja LS § 201 lg 2 osas otsuse tühistamist.
2. Tühistada otsus rahatrahvi tasumise aja osas ning KarS § 66 lg 2 alusel määrata, et A.
Kiisile mõistetud rahatrahv 760 eurot on võimalik tasuda ositi, s.o 10 kuu jooksul võrdsetes
osades alates kohtuotsuse jõustumisest ehk 76 (seitsekümmend kuus) eurot kuus.

Trahv tuleb tasuda kohtuvälise menetleja otsuses näidatud Rahandusministeeriumi arvele
EE891010220034796011 SEB Pangas, arvele EE932200221023778606 Swedpank pangas, arvele
EE403300333416110002 Danske pangas või arvele EE701700017001577198 Nordea pangas.
Kohustuslik on märkida viitenumber 10220155201155.



                                            1
Edasikaebamise kord
Väärteomenetluse seadustiku (VTMS) §-de 155 ja 156 alusel on menetlusaluse isiku advokaadist
kaitsjal, kohtuvälisel menetlejal või tema advokaadist esindajal õigus esitada kassatsioonikaebus
Riigikohtule 30 päeva jooksul arvates kohtuotsuse kättesaamisest, teatades kassatsiooni
esitamisest maakohtule 7 päeva jooksul samast päevast arvates.


Asjaolud ja kohtumenetluse poolte seisukohad
1. 08.10.2015 otsusega väärteoasjas nr 2315,15,008825 määras PPA Põhja prefektuuri
korrakaitsebüroo liiklusjärelevalvekeskuse menetlustalituse väärteomenetleja Aare Kiisile
karistuseks liiklusseaduse (LS) § 201 lg 2 ja § 227 lg 2 järgi rahatrahvi 190 trahviühikut, s.o 760
eurot.
Otsuse kohaselt juhtis A. Kiis 18.09.2015 kell 16.51 Harjumaal Jõelähtme vallas Maardu-Raasiku
tee 2 km-l mootorsõidukit kiirusega 110 km/h +/- 4 km/h olukorras, kus lubatud suurim kiirus
sellel teelõigul on 70 km/h ning ületas sellega lubatud suurimat kiirust mitte vähem kui 36 km/h.
Isik juhtis mootorsõidukit omamata vastava kategooria mootorsõiduki juhtimise õigust, kuivõrd
juhtimisõigus oli karistusena ära võetud alates 26.06.-24.12.2015. Sellise tegevusega eiras A. Kiis
LS § 90 lg 1 p 1 ja § 15 lg 5 p 3 nõudeid.

2. A. Kiisi kaitsja esitas kohtule kaebuse, milles palus kohtuvälise menetleja otsus tühistada
osaliselt ning määrata A. Kiisile karistuseks LS § 227 lg 2 alusel kergem karistus. Kaebaja leiab,
et kuivõrd A. Kiis ei teadnud 05.06.2015 otsusest, millega temalt juhtimisõigus ära võeti, siis
puudub tema teos tahtlus ja kohtuvälise menetleja otsus tuleb LS § 201 lg 2 osas tühistada.
Kaebaja kaitsja saatis 30.12.2015 kohtule e-kirja, milles nõustus asja lahendamisega kirjalikus
menetluses.

3. Kohtuväline menetleja oma vastuses kaebusele leiab, et vaidlustatud otsuse muutmiseks või
tühistamiseks puudub alus ning kaebus tuleb jätta rahuldamata.
A. Kiis oleks ise pidanud 05.06.2015 väärteootsuse vastu huvi tundma, sest väärteoprotokollis oli
lahendi kohtuvälise menetleja juures kättesaadavaks tegemise aeg kirjas ja väärteomenetluse
seadustik ei kohusta menetlejat lahendit isikule kätte toimetama. LS § 201 lg 2 koosseisu
täitmiseks piisab ka hooletusest.
Kohtuväline menetleja nõustus kaebuse läbivaatamisega kirjalikus menetluses.


Tuvastatud asjaolud ja kohtu järeldused
4. Kohus, läbi vaadanud esitatud kaebuse ning kohtuvälise menetleja kirjaliku seisukoha ning
kontrollinud väärteoasja nr 2315,15,008825 materjale, leiab, et kaebuse saab vastavalt VTMS §
120 lg-le 1 lahendada kirjalikus menetluses.

5. Menetledes väärteoasja kohtuvälise menetleja otsuse peale esitatud kaebuse alusel, arutab
maakohus väärteoasja täies ulatuses.
Poolte vahel ei ole vaidlust selles, et 18.09.2015 peatati liikluskontrolli käigus sõiduautoga 70
km/h lubaval teelõigul 106 km/h sõitev A. Kiis, kel juhtimisõigus oli karistusena ära võetud.

Kiiruseületamist tõendab kiirusmõõturi kasutamise protokoll, millest nähtub, et A. Kiisi poolt
juhitud sõiduauto liikumiskiiruse mõõtmisel näitas politsei poolt kasutatud seadme lugem 70 km/h
teelõigul 110 km/h laiendmääramatusega +/- 4 km/h. Samuti on tunnistajana üle kuulatud
politseitöötaja Sergei Etsver, kelle sõnul mõõdeti kiirust Maardu-Raasiku teel ning A. Kiisi sõiduki


                                               2
puhul näitas lugem 110 km/h. Ka A. Kiis ise tunnistas kohtueelses menetluses, et juhtis
väärteoprotokollis kirjeldatud ajal ja kohas sõiduautot ning kiirus läks liiga suureks.

Kaebaja poolt mootorsõiduki juhtimist vastava õiguseta tõendab Maanteeameti liiklusregistri
väljavõte, millest tulenevalt on Aare Kiisi juhtimisõigus alates 25. juunist 2015 kehtetuks
tunnistatud. Toimepandut kinnitavad ka 05.06.2015 otsus väärteoasjas nr 2840,15,000113, millest
nähtuvalt võeti A. Kiisilt 25.06.2015 juhtimisõigus 6 kuuks ning tunnistaja S. Estveri ütlused, kelle
sõnul selgus kontrollimisel, et A. Kiisil juhtimisõigus puudub.

6. Kohtu hinnangul on A. Kiis sõidukiiruse ületamise toime pannud vähemalt kaudse tahtlusega.
Usutavaks ei saa pidada kaebaja kohtuvälises menetluses antud eneseõigustavaid väiteid selle
kohta, et ta jäi mõttesse ja kiirus läks liiga suureks. Asja materjalidest nähtuvalt ületas A. Kiis
sõidukiirust mitte vähem kui 36 km/h. Seega pidi ta tajuma, et ületas liikluskorraldusvahendiga
lubatust kiirust ja möönas rikkumist.

Mis puudutab juhtimisõiguseta sõitmist, siis on kohtu hinnangul tegu on toime pandud hooletusest.
Kohus on väärteoasjas nr 4-15-9404 selgitanud, et Aare Kiis pidanuks ise huvi tundma tema suhtes
05.06.2015 tehtud otsusest, mh sellest, kas karistus hõlmab ka tema juhilubade kehtivust. Aare
Kiis suhtus tema suhtes tehtud otsusesse ükskõikselt ning ehkki ise väidab, et ei teadnud juhilubade
äravõtmisest, oleks kohusetundliku suhtumise korral pidanud juhtimisõiguse puudumist ette
nägema.
Kohus nõustub kohtuvälise menetleja seisukohaga selles, et väärteona on karistatav ka
ettevaatamatu tegu (KarS § 15 lg-st 3) ning rikkuja vastutab LS § 201 lg-s 2 sätestatud teo eest ka
juhul, kui see pandi toime hooletusest. Seega ei ole mingit põhjust kohtuvälise menetleja otsust
süüteokoosseisu subjektiivsete tunnuste puudumise tõttu tühistada.

7. Eeltoodust tulenevalt on A. Kiisi poolt juhtimisõiguseta sõitmine, s.o LS § 90 lg 1 p-s 1
kirjeldatu, samuti sõidukiiruse ületamine, s.o LS § 50 lg 5 p 3 sätestatud rikkumine tõendatud
kohtuvälises menetluses kogutud tõenditega ning tema teod on õigesti kvalifitseeritud LS § 227 lg
2 ja § 201 lg 2 järgi.

8. KarS § 56 lg 1 kohaselt on karistamise aluseks isiku süü. Karistuse mõistmisel kohtu poolt või
määramisel kohtuvälise menetleja poolt arvestatakse ka kergendavaid ja raskendavaid asjaolusid,
võimalust mõjutada süüdlast edaspidi hoiduma süütegude toimepanemisest ja õiguskorra
kaitsmise huvisid.

Aare Kiisi karistati LS § 201 lg 2 ja § 227 lg 2 ettenähtud väärtegude toimepanemise eest KarS §
63 lg 1 alusel LS § 201 lg 2 järgi rahatrahviga 190 trahviühikut, s.o summas 760 eurot.

LS § 201 lg 2 kohaselt võib selle väärteo eest kohaldada karistusena rahatrahvi kuni 300
trahviühikut või aresti. A. Kiisile on seega kahe teo eest määratud kergemaliigiline karistus ning
seda veidi üle sanktsiooni keskmise määra.

Asja materjalidest nähtuvalt olid A. Kiisil enne juhtimisõiguse äravõtmist esmased juhiload ning
seega ei ole tema juhtimiskogemused kuigi suured. Ta on toime pannud enamohtliku süüteo, st
ületanud sõidukiirust vähemalt 36 km/h. Kohtu hinnangul näitab see, et A. Kiis ei ole varasematest
sõidukijuhi koolitustest ja eksamitest hoolimata omandanud õigeid ja ohutuid liiklusvõtteid ning
seab oma tegevusega ohtu nii enda kui kaasliiklejate elu, tervise ja vara.
Lisaks sellele on teda varasemate liiklusrikkumiste eest juba kolmel korral karistatud, kuid see ei
ole aidanud tal kujundada seaduskuulekat ning kaasliiklejaid arvestavat liikluskäitumist.

                                                3
Vastupidi, kaebaja ei ole tema suhtes tehtud otsuse vastu isegi huvi tundnud ning jätkas juhina
liikluses osalemist, veendumata juhtimisõiguse olemasolus. Seega peab uue teo eest määratav
karistus olema varasematest märksa rangem.

Kohtu hinnangul peab A. Kiis talle mõistetava karistusega tunnetama, et juht ei tohi liikluseeskirja
nõuetesse suhtuda ükskõikselt. Kaebaja ei ole aru saanud, et piirkiiruse eesmärk ei ole autojuhtide
kiusamine, vaid liiklusohutuse tagamine. Kui kaebaja soovib edaspidigi mootorsõiduki juhina
liikluses osaleda, tuleb tal oma käitumist oluliselt muuta ning liigelda viisil, mis oleks turvaline nii
iseendale kui ka teistele kaasliiklejatele.

Eeltoodust tulenevalt leiab kohus, et A. Kiisile keskmisest määrast suurema karistuse määramine
on olnud õigustatud ning selle tühistamiseks puudub alus. Karistus vastab kohtu arvates A. Kiisi
süü suurusele, on vajalik tema mõjutamiseks edaspidi mitte enam toime panna uusi süütegusid
ning on kooskõlas ka õiguskorra kaitsmise huvidega.

9. Samas leiab kohus, et arvestades A. Kiisi varalist olukorda, asjaolu, et kaebaja on ajateenistuses
ning ajateenija toetus ei ole suur (riigiprortaali eesti.ee andmetel 100-135 eurot), on mõistlik
kohalda tema suhtes KarS § 66 lg 2 sätteid ja anda talle võimalus tasuda mõistetud rahatrahv 760
eurot 10 kuu jooksul, tasudes seega igas kuus 76 eurot.

Kohus selgitab täiendavalt, et rahatrahvi tasumine 10 kuu jooksul on kaebaja õigus, mitte kohustus.
Kaebajal on alati võimalus leida kasvõi juhutöid, et trahv enne otsusega määratud tähtaega ära
maksta. Väärteo eest mõistetud karistused kantakse karistusregistrisse ning kustutatakse sealt aasta
möödumisel alates trahvi täielikust tasumisest. Seega on rahatrahvi võimalikult kiire tasumine
kaebaja enda huvides.

Otsuse tegemisel juhindub kohus VTMS §-dest 132 p-dest 1 ja 2, 133, 134.



Külli Iisop
Kohtunik




                                                 4
