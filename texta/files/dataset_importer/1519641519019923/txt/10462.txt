                                                                       Tsiviilasi nr 2-16-103284




                        KOHTUMÄÄRUS
Kohus                             Tartu Maakohus

Kohtunik                          Eveli Vavrenjuk

Määruse avalikult teatavaks- 18. juuli 2016. a Tartu kohtumaja
tegemise aeg ja koht
Tsiviilasja number                2-16-103284
Tsiviilasi                        Placet Group OÜ hagi Svetlana Sokolova vastu
                                  võlgnevuse väljamõistmiseks
Menetlustoiming                   Kompromissi kinnitamine ja menetluse lõpetamine

Menetlusosalised ja nende         •   Hageja: Placet Group OÜ (RK: 11198910, asukoht: Fr.
                                      Kreutzwaldi 4,10120 Tallinn)
esindajad
                                  •   Hageja     esindaja:    Marek    Aunver      (e-post:
                                      jurist@itm.ee)
                                  •   Kostja: Svetlana Sokolova (IK: XXX, elukoht: XXX)
Kohtuistungi toimumise aeg        Kirjalik menetlus
RESOLUTSIOON

1. Kinnitada Placet Group OÜ ja Svetlana Sokolova kompromiss alljärgnevas:
   1.1. Pooled lõpetavad Tartu Maakohtu menetluses oleva tsiviilasja esemeks oleva
        Pooltevahelise vaidluse käesoleva Kohtuliku kompromisslepinguga;
   1.2. Kostja tasub Hagejale võlgnevuse põhiosa 303,17 eurot, intresse 11,79 eurot, hageja
        menetluskulud summas 50 eurot, kokku 364,96 eurot vastavalt järgmisele
        maksegraafikule:
       1.2.1. 20.05.2016.a. osamakse vähemalt 66 eurot;
       1.2.2. 20.06.2016.a. osamakse vähemalt 66 eurot;
       1.2.3. 20.07.2016.a. osamakse vähemalt 66 eurot;
       1.2.4. 20.08.2016.a. osamakse vähemalt 66 eurot;
       1.2.5. 20.09.2016.a. osamakse vähemalt 66 eurot;
       1.2.6. 20.10.2016.a. osamakse vähemalt 34,96 eurot
   1.3. Pooled on kokku leppinud, et punktis 2 nimetatud kohustuse kohaseks täitmiseks loevad
        Pooled vastavate rahasummade täies ulatuses laekumist hiljemalt ülalnimetatud
        kuupäevadeks OÜ ITM Inkasso arvelduskontole nr XXX Swedbangas, selgitusega:
        kompromisslepingu täitmine ts.asjas nr 2-16-103284;
   1.4. Kostja poolt Kompromissis sätestatud kohustuse täitmisel loobub Hageja kõigist
        käesolevas menetluses esitatud nõuetest Kostja vastu.


                                                                                              1
                                                                             Tsiviilasi nr 2-16-103284

      1.5. Kompromiss lahendab ammendavalt ja lõplikult kõik vaidluse asjaoludega seotud Poolte
           nõuded. Pooled loobuvad hagi asjaoludega seotud nõuetest, mis neil on, võivad olla ja/või
           tekkida ning omandavad uued õigused ja kohustused käesoleva Kompromissi alusel (VÕS
           § 578 lg 2);
      1.6. Hageja palub kohtul tagastada pool tema poolt tasutud riigilõivust s.o 22,5 eurot tasuja
           ITM Inkasso OÜ arvelduskontole XXX;
      1.7. Kummagi Poole kompromissis kajastamata menetluskulud, sealhulgas kulud õigusabile,
           jäävad vastavad kulud kandnud Poole enda kanda;
      1.8. Pooled on TsMS § 630 lõike 2 kohaselt kokku leppinud ja avaldavad, et loobuvad
           Kompromissi kinnitamise kohta tehtavale kohtumäärusele määruskaebuse esitamise
           õigusest. Kompromiss jõustub hetkest, mil kohus Kompromissi kohtumäärusega kinnitab;
      1.9. Juhul, kui Kostja ei täida nõuetekohaselt kompromisslepingu punktis 2 märgitud
           kohustusi, sh eraldi võetuna iga 2.1. - 2.6. kohustust, on Hagejal õigus koheselt ja ilma
           Kostjale täiendavat tähtaega andmata pöörduda kohtutäituri poole kõigi käesolevas
           kokkuleppes kajastatud ja Kostja poolt tasumata summade sissemõistmiseks täies ulatus
 2.   Lõpetada menetlus Placet Group OÜ hagis Svetlana Sokolova vastu võlgnevuse
      väljamõistmiseks.
 3.   Tagastada hagejale pool maksekäsu kiirmenetluse avalduse esitamisel tasutud
      riigilõivust, so 22,50 eurot (kakskümmend kaks eurot ja 50 senti). Riigilõiv summas 22,50
      eurot tagastada ITM Inkasso OÜ arvelduskontole XXX. ITM Inkasso on tasunud hageja
      eest riigilõivu kokku 45 eurot 18.02.2016.
 4.   Muud menetluskulud jäävad poolte endi kanda.
 5.   Määrus saata menetlusosalistele.
 6.   Käesoleva määruse peale ei saa edasi kaevata.

ASJAOLUD JA KOHTU PÕHJENDUSED

OÜ PLACET GROUP OÜ esitas 18.02.2016 Pärnu Maakohtule maksekäsu kiirmenetluse
avalduse võlgnikult 458,43 euro saamiseks. Kohus tegi 2.03.2016 võlgnikule makseettepaneku,
mis on kätte toimetatud 12.04.2016 aadressil XXX. Võlgnik Svetlana Sokolova esitas 25.04.2016
nõudele vastuväite. Võlgniku vastuväite tõttu andis kohus nõude üle menetluse jätkamiseks
hagimenetluses. 05.05.2016 määrusega jättis kohu hagi käiguta. Pooled esitasid kohtule
07.07.2016 allkirjastatud kompromisslepingu.
TsMS § 486 lg 4 kohaselt menetleb kohus kompromissilepingut käesoleva seadustiku §-des 430
ja 431 sätestatu kohaselt enne asja hagimenetluses menetlemise alustamist. Kui kohus
kompromissi ei kinnita, jätkab ta asja menetlemist hagimenetluses käesoleva seadustiku §-s 487
sätestatu kohaselt. Kohus leiab, et puuduvad alused, mis takistaksid kompromissi kinnitamist.
Vastavalt TsMS § 430 lg 3 ei ole kompromiss vastuolus heade kommetega ega seadusega, sellega
ei rikuta olulist avalikku huvi ning seda on võimalik täita. TsMS § 432 lg 1 kohaselt menetluse
lõpetamise korral ei saa hageja uuesti pöörduda kohtusse hagiga sama kostja vastu vaidluses sama
hagieseme üle samal alusel.
Kohus kinnitab kompromissi ning lõpetab menetluse Placet Group OÜ hagi Svetlana Sokolova
vastu võlgnevuse väljamõistmiseks.
TsMS § 150 lg 2 p 1alusel rahuldab kohus hageja taotluse poole riigilõivu tagastamiseks.



/allkirjastatud digitaalselt/
Kohtunik

                                                                                                    2
