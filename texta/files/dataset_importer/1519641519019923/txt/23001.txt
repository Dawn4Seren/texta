                                                                                   4-16-640




                        KOHTUMÄÄRUS
Kohus                                     Tartu Maakohus

Määruse tegemise aeg ja koht              22.02.2016. a, Tartu Kohtumaja, Kalevi 1, Tartu

Väärteoasja number                        4-16-640

Kohtunik                                  Madis Kägu

Kohtuistungisekretär                      Elen Heidok

Taotlus                                   Lõuna Prefektuuri taotlus       asenduskaristuse
                                          kohaldamiseks Edvin Mitile
Kohtutäitur                               Sirje Tael

Süüdlane                                  Edvin Mitt
                                          (ik 38609082796; elukoht: XXXX)
RESOLUTSIOON                              Juhindudes VTMS § 211 lg 1, KarS § 72, KarS § 69
                                          kohus määras:

asendada Edvin Mitile Lõuna Prefektuuri 13.01.2013. a otsusega väärteoasjas nr
2602,13,000217 määratud tasumata rahatrahv 300.- eurot arestiga 7 (seitse) ööpäeva.

KarS § 69 lg 1 alusel asendada Edvin Mitile mõistetud arest 7 (seitse) ööpäeva üldkasuliku
tööga 7 (seitse) tundi.
KarS § 69 lg 3 alusel määrata Edvin Mitile üldkasuliku töö tegemiseks tähtaeg 1 (üks) kuu
arvates kohtumääruse jõustumisest.
Üldkasuliku töö tegemiseks pöörduda Lõuna Prefektuuri spetsialisti Anžela Murumägi poole
Tartu politseijaoskonna menetlusteenistusse Tartumaa, Tartu, Riia 132-A216, telefon:
7 308 786, e-posti aadress: anzela.murumagi@politsei.ee.

Määrus edastada Edvin Mitile, kohtutäiturile ja Lõuna Prefektuurile.


Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.
Kohtus tuvastatud asjaolud

Kohtutäitur Sirje Taela menetluses on Lõuna Prefektuuri 13.01.2013. a otsuse täitmine
väärteoasjas nr 2602,13,000217, millega on Edvin Mitile määratud rahatrahv 300.- eurot
(täiteasi nr 193/2013/2452).
Lõuna Prefektuur on esitanud kohtutäituri ettekande alusel taotluse Edvin Mitt suhtes
asenduskaristuse kohaldamiseks, kuna trahv on täielikult tasumata.
Kohtuistungil avaldas Edvin Mitt, et soovib teha aresti asemel üldkasulikku tööd.


Kohtu seisukoht

Kohus tegi kindlaks, et taotlus käesoleval juhul asenduskaristuse kohaldamiseks on
põhjendatud ja tuleb rahuldada.
Kohtutäitur on kontrollinud Edvin Mitil vara olemasolu. Tal puudub vara, millele oleks
võimalik nõude rahuldamiseks sissenõuet pöörata.
Edvin Mitt ei ole olnud suuteline rahatrahvi tasuma ega ole selleks võimeline ka käesoleval
ajal.

KarS § 72 lg 2 p 2 sätete kohaselt vastab rahatrahvi kümnele trahviühikule, s.o 40 eurole üks
päev aresti. Seega kokku on 300.- euro trahvi asenduskaristuse ulatus Edvin Mitil 7 ööpäeva
aresti.
Samas on Edvin Mitt andnud nõusoleku teha arestipäevade asemel üldkasulikku tööd. Kohus
peab aresti asendamist üldkasuliku tööga otstarbekaks, mistõttu tuleb arest 7 ööpäeva asendada
üldkasuliku tööga 7 tundi.
Üldkasuliku töö tegemise tähtajaks määrab kohus 1 kuu arvates käesoleva määruse
jõustumisest.



Madis Kägu
kohtunik
/allkirjastatud digitaalselt/




                                            2(2)
