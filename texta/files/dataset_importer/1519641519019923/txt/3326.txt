                                   TARTU HALDUSKOHUS
                                      Tartu Kohtumaja
                              KOHTUMÄÄRUS
                              kaebuse tagastamise kohta

 Kohtuasja number                 3-16-2230

 Määruse kuupäev                  08.11.2016

 Kohtunik                         Mare Priks

 Kohtuasi                         E.M. kaebus Tartu Linnavalitsuse 28.07.2016 trahviteate nr
                                  TT-16-1853 ning 25.10.2016 kohtuvälise menetleja juhi
                                  määruse tühistamise ning makstud trahvi tagastamise nõudes

 Resolutsioon                        1. Tagastada E.M. kaebus haldusasjas nr 3-16-2230;
                                     2. Määrus saata kaebajale.


 Edasikaebamise kord              Määruse     peale     võib    esitada määruskaebuse Tartu
                                  Ringkonnakohtule Tartu Halduskohtu kaudu 15 päeva jooksul
                                  arvates määruse kättesaamisest.

Asjaolud ja kohtu seisukoht

1. E.M. esitas 07.11.2016 Tartu Halduskohtule kaebuse Tartu Linnavalitsuse 28.07.2016 trahviteate nr
TT-16-1853 ning 25.10.2016 kohtuvälise menetleja juhi määruse tühistamise ning makstud trahvi
tagastamise nõudes.

2. Halduskohtumenetluse seadustiku (HKMS) § 120 lg 1 p 8 kohaselt kontrollib kaebuse saanud
alluvusjärgne kohus, ega ei esine alust kaebuse tagastamiseks või käiguta jätmiseks. Kohus leiab, et
E.M. kaebus kuulub tagastamisel alljärgneval põhjusel.

HKMS § 4 lg 1 sätestab, et halduskohtu pädevuses on avalik-õiguslikus suhtes tekkinud vaidluste
lahendamine, kui seadus ei näe ette teistsugust menetluskorda.

Väärteomenetluse seadustikus (VTMS) on sätestatud kord trahviteate ning kohtueelses menetluses
tehtud otsuste vaidlustamiseks. VTMS §-st 13 tuleneb, et väärteoasja kohtumenetluses on menetlejaks
maakohus. Seega ei ole E. M. kaebuse menetlemine halduskohtu pädevuses ning kaebus tuleb esitada
maakohtule. Vastav viide sisaldub ka Tartu Linnavalitsuse 25.10.2016 kohtuvälise menetleja juhi
määruses.

                                                 1
HKMS § 121 lg 1 p 1 sätestab, et kohus tagastab kaebuse määrusega selle esitajale, kui vaidluse
lahendamine ei ole halduskohtu pädevuses.

Eeltoodust tulenevalt ning juhindudes HKMS § 121 lg 1 p-st 1 tagastab kohus E.M. kaebuse
haldusasjas 3-16-2230.

(allkirjastatud digitaalselt)

Mare Priks
kohtunik




                                              2
