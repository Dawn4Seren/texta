                         KOHTUMÄÄRUS
Kohus                              Harju Maakohus

Kohtunik                           Tiia Mõtsnik

Määruse tegemise aeg ja koht       21. aprill 2016. a, Tallinn, Kentmanni kohtumaja

Tsiviilasja number                 2-15-9374

Tsiviilasi                         XXX(pankrotis) pankrotimenetlus

Menetlustoiming                    Pankrotimenetluse lõpetamine,       võlgniku kohustustest
                                   vabastamise menetluse algatamine

Menetlusosalised                   Võlgnik XXX(isikukood XXX, elukoht XXX, e-post XXX)
                                   Pankrotihaldur Indrek Lepsoo (Roseni 7, 10111 Tallinn; e-
                                   post indrek@pankrotihaldur.ee)

Menetlustoimingu tegemise viis     Kirjalikus menetluses

RESOLUTSIOON
  1. Lõpetada XXX(pankrotis, isikukood XXX) pankrotimenetlus raugemise tõttu
     pärast pankroti väljakuulutamist.
  2. XXX(pankrotis) võlausaldajatel on tunnustatud nõuete eest jäänud raha saamata
     alljärgnevalt:
      OÜ Koduliising                              1 297 eurot
      Omaraha OÜ                               3 056,33 eurot
      BB Finance OÜ                                 283 eurot
      TCM Estonia OÜ                           1 166,94 eurot
      Kohtutäitur Heimo Vilpuu                     57,48 eurot
      AS Nordea Finance Estonia                   575,65 eurot
      OÜ Võlamenetleja                            820,37 eurot
      Swedbank AS                              21 620,34 eurot
      XXX                        6 047,51 eurot
      Sotsiaalkindlustusamet                      694,72 eurot
      AS SEB Pank                               4 877,09 eurot


      Krediidikassa AS                            172,48 eurot
       XXX                                    854 eurot
       PlusPlus Legal OÜ                          165,08 eurot
       TF Bank AB                                1 646,59 eurot
   3. XXX(pankrotis) pankrotimenetluses tunnustatud nõuetele vastuväiteid ei esitanud.

   4. Määrata pankrotihaldur Indrek Lepsoo töötasuks 1 040 eurot, millele lisandub
      käibemaks 208 eurot.
   5. Anda käesolevas menetluses riigi menetlusabi ja välja mõista riigi vahenditest
      pankrotihalduri tasu 397 eurot, millele lisandub käibemaks 79,40 eurot.
      Pankrotihalduri tasu maksta välja OÜ INC Partner arveldusarvele .
   6. Välja mõista Olari Mandrelt pankrotihalduri tasu summas 643 eurot, millele
      lisandub käibemaks 128,60 eurot, mis maksta välja OÜ INC Partner arveldusarvele.
   7. Määrus saata resolutsiooni punkti nr 5 osas täitmiseks Riigi Tugiteenuste
      Keskusele.
   8. Vabastada pankrotihaldur Indrek Lepsoo XXX(pankrotis)            pankrotihalduri
      kohustustest.
   9. Algatada XXX(isikukood XXX) suhtes võlgniku kohustustest vabastamise menetlus,
      jätta usaldusisik määramata ning kohustada võlgnikku ennast täitma usaldusisiku
      kohustusi.
   10. Kohustada XXX esitama kohtule kord aastas usaldusisiku aruanne, millest nähtub
       kas ja kuidas võlgnik oma kohustusi täidab ning milles kajastuvad andmed
       võlausaldajatele võimalike teostatud väljamaksete kohta. Esimene usaldusisiku
       aruanne tuleb kohtule esitada hiljemalt 21.04.2017. a.
   11. Avaldada teade XXX(isikukood XXX) pankrotimenetluse lõpetamisest väljaandes
       Ametlikud Teadaanded.


Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja esitada
määruskaebuse Tallinna Ringkonnakohtule Harju Maakohtu kaudu 15 päeva jooksul alates
määruse kättetoimetamisest.
Määruse peale, millega kohus on algatanud võlgniku kohustustest vabastamise menetluse, võib
määruskaebuse esitada võlausaldaja, kes on esitanud kohtule vastuväite vastavalt PankrS § 171
lg-le 1.


Asjaolud
Harju Maakohus kuulutas 09.07.2015. a määrusega välja XXX pankroti ja nimetas
pankrotihalduriks Indrek Lepsoo. 28.03.2016. a esitas pankrotihaldur kohtule taotluse
XXX(pankrotis) pankrotimenetluse lõpetamiseks raugemise tõttu pärast pankroti
väljakuulutamist.
Pankrotihaldur on kohtule esitanud järgneva aruande:


Andmed pankrotivara ja selle müügist saadud raha kohta




                                                                                         2
Pankroti väljakuulutamise seisuga võlgniku arvelduskontodel arestimisele kuulunud rahalised
vahendid puudusid, samuti puudus muu teadaolev realiseerimisele kuulunud vara. Laekumisi
pankrotivarasse lõpparuande esitamise hetke seisuga toimunud ei ole.

Võlgnik töötab OÜ-s XXX osalise tööajaga lehe levitajana ning tema töötasuks on kuni 400
(bruto) eurot kuus. Võlgnikul on alaealine laps. Töötasust kinnipidamisi ja laekumisi
pankrotivarasse toimunud ei ole.

Pankrotimenetluse lõpparuande esitamise hetke seisuga puuduvad võlgniku pankrotimenetluses
muud teadaolevad varad ja nõudeõigused. Haldur ei ole tuvastanud, et pankrotimenetluses oleks
esinenud vara tagasivõitmise või tagasinõudmise võimalusi tulenevalt PankrS § 110 – 114.


Andmed pankrotimenetlusega seotud väljamaksetest PankrS §-s 146 alusel
Vara välistamise tagajärgedest tulenevaid väljamakseid tehtud ei ole, samuti ei ole
pankrotimenetluses tehtud tagasivõitmise tagajärgedest tulenevaid väljamakseid. Võlgnikule ja
tema ülalpeetavatele elatist makstud ei ole.
Kulud ja väljamaksed XXX(pankrotis) pankrotimenetluses – jooksvaid kulusid haldur
pankrotivara arvelt teinud ei ole.
Pankrotivarast tasumata kulud – pankrotihalduri tasu. Haldur on menetluse käigus viinud läbi
järgmised suuremad toimingud: järelepäringute tegemine, materjalidega tutvumine, analüüs (2
h); võlausaldajate teavitamine pankroti väljakuulutamisest (0,5 h); nõuete koondamine ja
kontrollimine (1,5 h); võlausaldajate üldkoosolekute läbiviimine ja protokollimine (2 h)
suhtlemine võlgniku ja võlausaldajatega (1 h); PankrS § 132 ettekande koostamine (1 h);
jaotusettepaneku koostamine (2 h); lõpparuande koostamine (3 h). Tunnitasu arvestuses
moodustab halduri tasu kokku 1 040 eurot (13 tundi tunnitasuga 80 eurot), millele lisandub
käibemaks 20% summas 208 eurot. Antud menetluses puuduvad rahalised vahendid halduri tasu
katteks. Haldur taotleb TsMS §-st 183 ja PankrS § 65 lg-st 11 tulenevalt kohtult tasu menetlusabi
korras.

Andmed pandiesemete müügist saadu kohta ja andmed müümata pankrotivara kohta
Võlgniku pankrotimenetluses ei tunnustatud pandiõigusi, mistõttu ei ole olnud laekumisi
pandiseme(te) müügist. Pankrotimenetluse lõpparuande esitamise seisuga puuduvad võlgniku
pankrotimenetluses muud teadaolevad varad ja nõudeõigused. Võlausaldajate üldkoosolek on
andnud nõusoleku XXX(pankrotis) pankrotimenetluse lõpetamiseks.

Andmed jaotiste alusel väljamakstud raha kohta nõuete rahuldamisjärkude kaupa
XXX(pankrotis) pankrotimenetluses on puudunud võimalused jaotiste alusel võlausaldajatele
väljamaksete tegemiseks.

Iga võlausaldaja tunnustatud nõude osa, mille ulatuses ei ole võlausaldaja raha saanud
XXX(pankrotis) pankrotimenetluses esitati 15 võlausaldaja poolt nõudeid kogusummas
44 955,11 eurot. 27.10.2015. a toimunud nõuete kaitsmise koosolekul tunnustati 15 võlausaldaja
nõudeid kogusummas 43 334,58 eurot ning kõik nõuded tunnustati PankrS § 153 lg 1 p 2
rahuldamisjärgu nõuetena. Haldur on koostanud võlgniku pankrotimenetluses jaotusettepaneku,
mis on Harju Maakohtu 28.12.2015. a kohtumäärusega kinnitatud. Jaotusettepaneku alusel
võlausaldajatele väljamakseid teostada ei ole olnud võimalik.

XXX(pankrotis) pankrotimenetluses tunnustatud nõuded, rahuldamisjärgud, jaotised ning iga
võlausaldaja tunnustatud nõude osa, mille ulatuses ei ole võlausaldaja raha saanud:
Nimi                        Tunnustatud nõue           Järk         Jaotis      Saamata jäänud


                                                                                            3
OÜ Koduliising                       1 297 eurot           II            2,99%          1 297 eurot
Omaraha OÜ                        3 056,33 eurot           II            7,05%       3 056,33 eurot
BB Finance                            283 eurot            II            0,65%           283 eurot
TCM Estonia OÜ                    1 166,94 eurot           II            2,69%       1 166,94 eurot
Kohtutäitur Heimo Vilpuu             57,48 eurot           II            0,13%          57,48 eurot
AS Nordea Finance Estonia          575,65 eurot            II            1,33%        575,65 eurot
OÜ Võlamenetleja                   820,37 eurot            II            1,89%        820,37 eurot
Swedbank AS                  21 620,34 eurot               II        49,89%      21 620,34 eurot
XXX              6 047,51 eurot            II           13,96%      6 047,51 eurot
Sotsiaalkindlustusamet             694,72 eurot            II            1,60%        694,72 eurot
AS SEB Pank                       4 877,09 eurot           II        11,25%          4 877,09 eurot
Krediidikassa AS                   172,48 eurot            II            0,40%        172,48 eurot
XXX                         854 eurot              II            1,97%           854 eurot
PlusPlus Legal OÜ                  165,08 eurot            II            0,38%        165,08 eurot
TF Bank AB                        1 646,59 eurot           II            3,80%       1 646,59 eurot

Kokku                        43 334,58 eurot                             100%    43 334,58 eurot

Võlgnik vaidles 27.10.2015. a toimunud nõuete kaitsmise koosolekul vastu osaliselt TCM
Estonia OÜ, kohtutäitur Heimo Vilpuu ja AS Nordea Finance Estonia nõudele. Võlgniku
vastuväited eelnimetatud võlausaldajate nõuetele kattusid halduri vastuväidetega. Võlausaldajad
oma nõude tunnustamiseks kohtu poole ei pöördunud ning seetõttu on TCM Estonia OÜ,
kohtutäitur Heimo Vilipuu ja AS Nordea Finance Estonia nõuded võlgniku poolt esitatud
vastuväidete ulatuses võlgniku pankrotimenetluses lõppenud.

Andmed pankrotihalduri tegevuse kohta pankrotivara valitsemisel
Pankrotihaldur on pankrotimenetluse läbiviimisel lähtunud pankrotiseadusest ja võlausaldajate
üldkoosoleku otsusest. Kuna XXX(pankrotis) pankrotimenetluses pankrotitoimkonda
moodustatud ei ole, on kõik olulisemad tehingud ja õigustoimingud kooskõlastatud vajadusel
võlausaldajate üldkoosolekuga.
Suuremate pankrotimenetluses tehtud toimingutena võib välja tuua halduri tegevuse seoses
võlgniku varade, õiguste ja kohustuste väljaselgitamisega. Haldur on teavitanud teadaolevaid
võlausaldajaid võlgniku pankroti väljakuulutamisest, koostanud pankrotivara nimekirja,
korraldanud võlausaldajate esimese üldkoosoleku läbiviimise ja protokollimise, nõuete kaitsmise
koosoleku läbiviimise ja protokollimise, suhelnud võlgniku ning võlausaldajatega, koostanud
PankrS § 132 kohase ettekande, jaotusettepaneku ning lõpparuande. Haldur on menetluses
kogunud kokku võlgniku nõuded, need läbi töötanud ning küsinud vajadusel juurde täiendavat
informatsiooni.
Haldur on viinud läbi kõik muud vajalikud pankrotimenetluse toimingud ning esitanud kohtule
taotluse anda võlausaldajatele ja kolmandatele isikutele võimalus tasuda deposiidina selleks
ettenähtud kontole rahalisi vahendeid XXX(pankrotis) pankrotimenetluse jätkamiseks. Kui
nimetatud kohtumäärust ei täideta, palub haldur kohtul lõpetada XXX(pankrotis)
pankrotimenetlus raugemise tõttu, peale pankroti väljakuulutamist.

Andmed pankrotimenetluses esitatud hagide kohta


                                                                                                  4
XXX(pankrotis) pankrotimenetluses ei ole haldur esitanud ühtegi hagi ega osalenud nõude
tunnustamisega seotud kohtuvaidlustes.

Pankrotihalduri arvamus võlgniku maksejõuetuse tekkimise põhjuste kohta
Võlgnik on maksejõuetuse põhjuste kohta selgitanud, et kuni 2005. a tegutses ta
kinnisvaramaaklerina. 2008. a oli kinnisvaraturg jõudnud madalseisu ja sissetulekud hakkasid
oluliselt vähenema. 2009. a oli olukord sedavõrd halb, et võlgnik ei jõudnud enam oma kohustusi
täita. Seejärel võttis võlgnik erinevaid kiirlaene, mida kasutas kinnisvarasse investeerimiseks
ning kohustuste täitmiseks. Võlgnik oli sunnitud oma tegevuse kinnisvaramaaklerina lõpetama
ning jäi alates 2012. a töötuks. Aastate jooksul ei ole võlgnik leidnud oma erialale ja
kvalifikatsioonile vastavat tööd ning ta on teinud lühiajaliselt transporttööd ja töötanud
autojuhina. Töötasu ei ole olnud piisav, et oma kohustused võlausaldajate ees täita. Olemasoleva
informatsiooni põhjal on haldur seisukohal, et võlgniku maksejõuetuse põhjustas võlgniku
poolne rahavoogude ebapiisav prognoosimine, sh üle oma reaalsete majanduslike võimete ja
võimaluste ulatuvate laenude võtmine, mida võlgnik ei ole olnud seoses sissetulekute
vähenemisega suuteline enam teenindama. Võlgniku maksejõuetust on süvendanud suutmatus
leida uut stabiilse sissetulekuga töökohta. Võlgniku maksejõuetuse tekkimise aeg on halduri
hinnangul hiljemalt 2012. a algus, millisest perioodist on võlgnikul tänaseni täitmata kohustused.

Järeldused ja taotlused kohtule
Pankrotihaldur on tuvastanud, et võlgniku pankrotimenetluses ei jätku pankrotivarast vajalike
väljamaksete tegemiseks edasiste võimalike massikohustuste ja pankrotimenetluse kulude
katteks rahalisi vahendeid, võlgniku pankrotimenetlus kuulub lõpetamisele raugemise tõttu
PankrS § 158 kohaselt ning haldur kohustustest vabastamisele.

Võlgnik on esitanud kohtule kohustustest vabastamise menetluse algatamiseks avalduse.
Pankrotihalduril ei ole pankrotimenetluse jooksul olnud probleeme võlgniku kättesaamisega,
võlgnik on andnud vajadusel vajalikku informatsiooni ja täitnud pankrotimenetluse jooksul teabe
andmise kohustust. Võlgnik omab hetkel sissetulekut, kuid tema igakuine sissetulek jääb alla
seaduses sätestatud alammäära (TMS § 132). XXX(pankrotis) palub tulenevalt PankrS § 172 lg
6 nimetada iseennast usaldusisikuks.

Haldur palub kohtul kinnitada XXX(pankrotis) pankrotimenetluses esitatud lõpparuanne ja
lõpetada XXX(pankrotis) pankrotimenetlus raugemise tõttu, pärast pankroti väljakuulutamist
tulenevalt PankrS § 158; vabastada          pankrotihaldur Indrek Lepsoo XXX(pankrotis)
pankrotihalduri kohustustest; määrata XXX(pankrotis) pankrotihaldurile tasu koos käibemaksuga
summas 1 248 eurot, halduri tasu määrata menetlusabi korras tulenevalt PankrS § 65 lg 11 ja
TsMS § 183 summas 397 eurot, millele lisandub käibemaks 20% summas 79,40 eurot ning
ülejäänud puuduvas osas mõista välja võlgnikult, tasu maksta välja halduri büroole, mille kaudu
haldur tegutseb – OÜ INC Partner; otsustada füüsilisest isikust võlgniku kohustustest
vabastamise menetluse algatamine; võlgniku kohustustest vabastamise menetluse algatamisel
nimetada selleks vajalik usaldusisik.

Kohtu põhjendused
Pankrotimenetluse lõpetamine
Pankrotiseaduse (PankrS) § 157 p 2 kohaselt lõpeb pankrotimenetlus pankrotimenetluse
raugemisega. PankrS § 158 lg 1 sätestab, et kui pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks, peab haldur sellest
viivitamata kohtule teatama, lg 3 järgi esitab haldur kohtule aruande, mis peab sisaldama PankrS
§ 162 lõigetes 2 ja 3 nimetatud andmeid. PankrS § 158 lg 4 sätestab, et pärast haldurilt aruande


                                                                                             5
saamist lõpetab kohus halduri ettepanekul pankrotimenetluse raugemise tõttu, kui kohus
tuvastab, et pankrotivarast ei jätku massikohustuste ja pankrotimenetluse kulude katteks vajalike
väljamaksete tegemiseks. PankrS § 158 lg 6 kohaselt ei lõpeta kohus menetlust käesoleva
paragrahvi lõike 4 alusel, kui võlausaldaja või kolmas isik maksab massikohustuste ja
pankrotimenetluse kulude katteks kohtu deposiiti kohtu poolt määratud summa.
Lõpparuande kohaselt puudusid XXX(pankrotis) pankroti väljakuulutamise seisuga võlgniku
arvelduskontodel arestimisele kuulunud rahalised vahendid, samuti puudus muu teadaolev
realiseerimisele kuulunud vara. Laekumisi pankrotivarasse ei toimunud ning võimalused jaotiste
alusel võlausaldajatele väljamaksete tegemiseks puudusid. Pankrotihaldur hindas
pankrotimenetluse kulusid raugemise vältimiseks 1 250 eurot ning kohus tegi 30.03.2016. a
ettepaneku väljaandes Ametlikud Teadaanded XXX(pankrotis) pankrotimenetlusest huvitatud
isikutele (eelkõige võlausaldajatele) tasuda massikohustuste ja pankrotimenetluse kulude katteks
kohtu deposiitkontole 1 250 eurot hiljemalt 13.04.2016. a. Tähtaja jooksul XXX(pankrotis)
pankrotimenetluse kulude katteks vahendeid kohtu deposiitkontole ei laekunud.
Kohus, tutvunud pankrotihalduri aruandega, võtnud arvesse asjas esitatud kirjalikke tõendeid ja
hinnanud neid kogumis, leiab, et XXX(pankrotis) pankrotimenetlus tuleb lõpetada raugemise
tõttu pärast pankroti väljakuulutamist. Asja materjalidest nähtub, et 12.08.2015. a toimus
võlausaldajate esimene üldkoosolek ja 27.10.2015. a nõuete kaitsmise koosolek.
Pankrotimenetluses on kinnitatud jaotusettepanek, mille kohaselt tunnustati pankrotimenetluses
15 võlausaldaja II järgu nõuded summas 43 334,58 eurot. Võlausaldajad ei ole
pankrotimenetluse kulusid enda kanda võtnud. Pankrotihaldur on tuvastanud, et XXX(pankrotis)
maksejõuetuse tekkimise põhjuseks on PankrS § 22 lg 5 mõttes muu asjaolu.
Asja materjalidest nähtuvalt ei ole võlgnik võlausaldajate tunnustatud nõudetele vastuväiteid
esitanud. Kooskõlas PankrS §-ga 168 on käesolev kohtumäärus pankrotimenetluses rahuldamata
jäänud nõude osas täitedokumendiks. Võlausaldajatel on jäänud raha saamata järgmiselt: OÜ-l
Koduliising 1 297 eurot, Omaraha OÜ-l 3 056,33 eurot, BB Finance OÜ-l 283 eurot, TCM
Estonia OÜ-l 1 166,94 eurot, kohtutäitur Heimo Vilpuul 57,48 eurot, AS-il Nordea Finance
Estonia 575,65 eurot, OÜ-l Võlamenetleja 820,37 eurot, Swedbank AS-il 21 620,34 eurot, XXX
6 047,51 eurot, Sotsiaalkindlustusametil 694,72 eurot, AS-il SEB Pank 4 877,09 eurot,
Krediidikassa AS-il 172,48 eurot, XXX854 eurot, PlusPlus Legal OÜ-l 165,08 eurot ning TF
Bank AB-l 1 646,59 eurot.
PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest
ei tulene teisiti. Kohus leiab, et Indrek Lepsoo tuleb vabastada XXX (pankrotis) pankrotihalduri
kohustustest.
PankrS § 65 lg 1 kohaselt on halduril õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära
kuulanud halduri, võlgniku ning pankrotitoimkonna arvamuse.
Haldur on lõpparuandes palunud määrata pankrotihalduri tasu PankrS § 65 lg 11 ja PankrS § 23
lõigete 1-3 alusel. Pankrotihaldur on teinud menetluses tööd 13 tundi ning lähtub tunnitasust 80
eurot. Seega moodustab töötasu 1 040 eurot, millele lisandub käibemaks 208 eurot. Kohus on
seisukohal, et pankrotihalduri taotlus arvestada tasu määramisel töötasu tunnitöö alusel, on
põhjendatud ning kuulub rahuldamisele. PankrS § 65 lg 11 sätestab, et kui kohus on kuulutanud
pankroti välja PankrS § 171 lõike 1¹ alusel ja võlgnikul ei ole pankrotimenetluse kulude
katmiseks piisavalt raha, määrab kohus halduri tasu PankrS § 23 lõigete 1-3 alusel. Halduri tasu
ja kulutuste hüvitamiseks võib kohus määrata menetlusabi andmise. Menetlusabi taotluse võib
esitada haldur. PankrS § 23 lg 1 kohaselt arvestab kohus tasu suuruse määramisel ajutise halduri
ülesannete mahtu ja keerukust ning ajutise halduri kutseoskusi. Sama § lg 2 kohaselt on tasu
suuruse arvestamise aluseks ülesannete täitmisele kuluv aeg. Ajutine haldur esitab kohtule tööaja


                                                                                            6
arvestuse andmed ja taotluse kulutuste hüvitamiseks koos PankrS § 22 lõikes 5 nimetatud
aruandega. Ajutise halduri tunnitasu ülemmäär on 96 eurot (PankrS § 23 lg 3).
XXX(pankrotis) võlausaldajate 28.03.2016. a üldkoosolek on otsustanud nõustuda halduri poolt
esitatud halduri tasu arvestuse ning halduri tasu taotlusega tunnitasu arvestuses kokku summas 1
248 eurot. Võlgnik avaldas 19.04.2016. a e-kirjas, et ei nõustu halduri poolt välja pakutud
pankrotihalduri tasuga. Võlgnik on seisukohal, et pankrotihalduri tasu oleks 489,40 eurot koos
käibemaksuga, millest 397 eurot oleks riigi              menetlusabi ja 92,40 eurot võlgniku
tulumaksutagastus võlgniku 2015. a tuludeklaratsiooni eest Maksu- ja Tolliametilt (haldur on
kohtule teatanud, et nimetatud tulumaksu summa osas on võlgnik küll deklaratsiooni esitanud,
kuid seda summat ei ole Maksuamet tagastanud). Suurema pankrotihalduri tasuga võlgnik
nõustuda ei saa, kuna töötab poole kohaga ja saab palka 400 eurot bruto kuus ja puuduvad
igasugused varad ja säästud. Kohus leiab, et halduri nõutud tasu on mõistlik, põhjendatud ning
kooskõlas tehtud töö mahuga ja halduri kutseoskustega. Haldur on võlgniku pankrotimenetluses
läbi viinud vajalikke pankrotimenetluse toiminguid ning on esitatud aruande kohaselt kulutanud
oma ülesannete (sh võlausaldajate üldkoosolekute läbiviimiseks, pankrotiseaduses sätestatud
aruannete, jaotusettepaneku ja menetluse lõpetamise taotluse koostamiseks jne) täitmiseks 13
tundi. Halduril on seadusest tulenev õigus saada oma ülesannete täitmise eest tasu vastavalt oma
ülesannete mahule, keerukusele ja oma kutseoskustele. Ainuüksi asjaolu, et võlgnik töötab vaid
poole kohaga ning saab selle eest 400 eurot palka, ei saa olla põhjuseks, miks kohtul tuleks
vähendada pankrotihalduri tasu tema poolt tehtud töö eest. Tulenevalt eelnevast määrab kohus
pankrotihaldur Indrek Lepsoo töötasuks 1 040 eurot, millele lisandub käibemaks 208 eurot.

PankrS § 150 lg 4 ja tsiviilkohtumenetluse seadustiku (TsMS) § 172 lg 2 alusel jätab kohus
pankrotimenetluse kulud võlgniku kanda. Kuivõrd võlgniku varast ei piisa pankrotimenetluse
kulude katmiseks ja kohus lõpetab XXX (pankrotis) pankrotimenetluse raugemise tõttu, siis
määrab kohus võlgnikule pankrotihalduri taotlusel ning analoogia alusel PankrS § 65 lg 11 ja
TsMS § 183 lg 2 järgi halduri tasu hüvitamiseks menetlusabi, mida ei mõisteta riigi tuludesse
välja. TsMS § 183 lg 2 järgi võib Eesti pankrotivõlgnik taotleda menetlusabi andmist
menetluskulude kandmiseks, kui kulusid ei saa või ei ole põhjendatud kanda pankrotihalduri
valitsetavast varast ning ei saa eeldada, et kulud kannaksid asja suhtes varalist huvi omavad
isikud, muu hulgas pankrotivõlgniku pärijad, liikmed, osanikud, aktsionärid, juhtorgani liikmed
või pankrotivõlausaldajad. Pankrotihalduri tasu ja kulutuste katteks määratud menetlusabi, mida
ei mõisteta riigi tuludesse välja, ei või olla suurem kui 397 eurot, sealhulgas seaduses ettenähtud
maksud, väljaarvatud käibemaks. Seega tuleb riigi vahenditest menetlusabi korras välja mõista
pankrotihalduri tasu summas 397 eurot, millele lisandub käibemaks 79,40 eurot. Ülejäänud osas,
so summas 643 eurot, millele lisandub käibemaks 128,60 eurot, kuulub pankrotihalduri tasu
väljamõistmisele Olari Mandrelt.

Kohustustest vabastamise menetlus
XXXon esitanud 19.06.2015. a taotluse ka enda võlgadest vabastamise menetluse algatamiseks.
Võlgnik kinnitab, et talle ei ole teada asjaolusid, mis võiksid kohustustest vabastamist välistada
ning et ta kohustub täitma pankrotiseaduse §-s 173 nimetatud kohustusi.
PankrS § 170 lg 1 kohaselt tuleb võlgniku kohustustest vabastamise avaldus esitada kohtule
hiljemalt võlausaldajate esimese üldkoosoleku toimumise ajaks või koos käesoleva seaduse §
158 lõikes 3 nimetatud aruandega. Avalduse võib võlgnik esitada ka oma pankrotiavalduses või
pärast võlausaldaja pankrotiavalduse esitamist. Seega on võlgniku poolt esitatud avaldus
kohustustest vabastamiseks esitatud õigeaegselt, so enne pankroti väljakuulutamist. PankrS §
171 lg 2 p-des 2-5 ammendavalt loetletud asjaolusid, mis takistaksid kohustustest vabastamise
menetluse algatamist, ei ole asjas ilmnenud. Ükski võlausaldaja vastuväiteid kohustustest


                                                                                              7
vabastamise menetluse algatamisele esitanud ei ole. Tulenevalt eelnevast tuleb XXXkohustustest
vabastamise menetlus algatada.
PankrS § 172 lg 1 kohaselt, kui kohus algatab võlgniku kohustustest vabastamise menetluse,
nimetab ta võlausaldajate üldkoosoleku ettepanekul usaldusisiku, kellele võlgnik teeb käesoleva
seaduse § 173 lõigetes 3 ja 6 nimetatud makseid. Usaldusisik peab võlgnikult saadud maksed
hoidma oma varast eraldi ja need vastavalt jaotusettepanekus ettenähtud jaotistele üks kord
aastas võlausaldajatele välja maksma (PankrS § 172 lg 2).
Asja materjalidest nähtuvalt tegi XXXvõlausaldajate 28.03.2016. a üldkoosolek ettepaneku
valida võlgniku kohustustest vabastamise menetluses usaldusisikuks Olari Mandre. PankS § 172
lg 6 kohaselt võib kohus mõjuval põhjusel, eelkõige juhul, kui usaldusisiku määramine tooks
ilmselt kaasa põhjendamatuid kulutusi ja kohus on veendunud, et võlgnik suudab usaldusisiku
kohustusi ise täita, jätta usaldusisiku määramata ja kohustada võlgnikku ennast täitma
usaldusisiku kohustusi. Sel juhul kontrollib kohus, kas võlgnik oma kohustusi täidab. Tulenevalt
eeltoodust leiab kohus, et võlgnik Olari Mandret ennast tuleb kohustada täitma usaldusisiku
ülesandeid.
Usaldusisik esitab kohtule võlgniku kohustustest vabastamise menetluse lõpuks aruande ja
menetluse lõpetamisel vabastab kohus usaldusisiku. Võlgnik on kohustatud PankrS § 173 lg 1
kohaselt tegelema mõistlikult tulutoova tegevusega ja kui tal seda tegevust ei ole, siis seda
otsima. PankrS § 173 lg 2 kohaselt peab võlgnik viivitamatult teatama kohtule ja usaldusisikule
igast elu- ja tegevuskoha vahetusest, mitte varjama saadud tulusid ning vara, samuti andma kohtu
ja usaldusisiku nõudel teavet oma tegevuse või selle otsimise, oma sissetulekute ja vara kohta.
Sellest tulenevalt on usaldusisik kohustatud esitama kohtule kord aastas usaldusisiku
aruande, millest nähtub kas ja kuidas võlgnik oma kohustusi täidab ning milles kajastuvad
andmed võlausaldajatele võimalike teostatud väljamaksete kohta. Olari Mandrel tuleb
esimene usaldusisiku aruanne esitada hiljemalt 21.04.2017. a.


PankrS § 173 lg 3 kohaselt loetakse võlgniku töö- või teenistussuhtest või muust sarnasest
suhtest saadud tulu või ettevõtlusest saadud tulu nõuded loovutatuks usaldusisikule. Usaldusisik
peab sellest tasude maksmiseks kohustatud isikutele teatama. PankrS § 173 lg 4 kohaselt peab
usaldusisik käesoleva paragrahvi lõikes 3 nimetatud tulust võlgnikule üle andma 25 protsenti.
Kohus võib asjaolusid arvestades määrata sellest erineva määra. PankrS § 173 lg 5 järgi ei pea
võlgnik usaldusisikule üle andma tulu, millele seadusest tulenevalt ei saa pöörata sissenõuet.




/allkirjastatud digitaalselt/
Tiia Mõtsnik
Kohtunik




                                                                                           8
