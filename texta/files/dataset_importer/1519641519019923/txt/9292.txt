                                                                             1-16-509




                        KOHTUMÄÄRUS
Kohus                            Viru Maakohus

Määruse tegemise aeg ja koht     16. august 2016, Narva kohtumaja

Toimiku number                   1-16-509 (15233001428)

Kohtunik                         Innokenti Menšikov

Kohtuistungi sekretär            Egle Nigulist

Tõlk                             Aleksandra Eik

Asi                              Viru Vangla kriminaalhooldusosakonna Narva esinduse
                                 kriminaalhooldusametnik Anne Kirsi erakorraline
                                 ettekanne nr 8-2/14134-1 Vladimir Kovalkovi suhtes

Hooldusalune                     Vladimir Kovalkov

                                 Elukoht: xxx; isikukood 37012083742; määratlemata
                                 kodakondsus, emakeel – vene keel; keskharidus; xxx
                                 Kriminaalkorras karistatud ühel korral:
                                 - 01.03.2016 Viru Maakohtu Narva kohtumaja poolt
                                 KarS § 121 lg 2 p 2 järgi, § 74 lg 1 alusel tingimisi
                                 vangistusega 5 kuud 27 päeva katseajaga 1 aasta.

Istungil osalenud isikud         Kriminaalhooldusametnik         Anne Kirss
                                 Kriminaalhooldusalune           Vladimir Kovalkov
                                 Kaitsja vandeadvokaadi vanemabi Igor Belugin

Kohtuistungi toimumise aeg       16.08.2016


RESOLUTSIOON

Pöörata KarS § 74 lg 4 alusel Vladimir Kovalkovile Viru Maakohtu Narva kohtumaja
01.03.2016 kohtuotsusega nr 1-16-509 mõistetud karistus, 5 (viis) kuud ja 27
(kakskümmend seitse) päeva vangistust, täitmisele.

Kohaldada süüdimõistetu Vladimir Kovalkovi suhtes tõkendit vahistamine ning võtta ta
vahi alla kohtusaalis.

Karistuse kandmise alguseks lugeda 16.08.2016.

Mõista Vladimir Kovalkovilt riigituludesse välja menetluskulud: kaitsja Igor Belugini
                                                                                     1
                                                                           1-16-509
poolt kohtuistungitel õigusabi osutamise eest summas 96 (üheksakümmend kuus) eurot.

Menetluskulud tasuda ühe kuu jooksul alates kohtumääruse jõustumisest Maksu- ja
Tolliameti arveldusarvele nr SEB pangas nr EE351010052031000004, SWEDBANK
EE50220022101419335, NORDEA PANK EE401700017002872300, DANSKE BANK
EE873300333499990003. Maksekorraldusele märkida viitenumber 99916700012710 ning
selgitus „Vladimir Kovalkov, 1-16-509, kriminaalmenetluse kulud“.


Edasikaebamise kord

Kohtumäärusele võib esitada määruskaebuse Viru Maakohtu Narva kohtumajale 15 päeva
jooksul alates päevast, kui isik sai kohtumäärusest teada või pidi teada saama.

Maakohus tuvastas

Viru Maakohtu Narva kohtumaja 01.03.2016 kohtuotsusega nr 1-16-509 tunnistati Vladimir
Kovalkov süüdi KarS § 121 lg 2 p 2 järgi ja talle mõisteti karistuseks 6 kuud vangistust. KarS
§ 68 lg 1 alusel arvati kahtlustatavana kinnipidamine alates 09.10.2015 kuni 11.10.2015, s.o 3
päeva karistusaja hulka ning Vladimir Kovalkovile mõisteti lõplikult ärakandmisele 5 kuud 27
päeva vangistust. Kohaldati KarS § 74 lg 1 ja vangistust ei pööratud täitmisele tingimusel, et
Vladimir Kovalkov ei pane katseajal toime uut kuritegu ja täidab talle KarS § 75 lg 1
sätestatud käitumiskontrolli ajaks pandud kontrollnõudeid. Lisaks peab ta täitma KarS § 75 lg
2 p 2, 21 ettenähtud kohustusi: mitte tarvitama alkoholi ning mitte omama või tarvitama
narkootilisi või psühhotroopseid aineid. Katseajaks määrati 1 aasta. Katseaja algus -
01.03.2016. Viru Maakohtu Narva kohtumaja 01.03.2016 kohtuotsus jõustus 17.03.2016.

13.05.2016 saabus Viru Maakohtu Narva kohtumajja erakorraline ettekanne Vladimir
Kovalkovi suhtes ettepanekuga pöörata temale mõistetud karistus täitmisele. Erakorraline
ettekanne on koostatud, kuna Vladimir Kovalkov rikkus KarS § 75 lg 1 p-s 2 ettenähtud
kontrollnõuet. Ta ei ilmunud kriminaalhooldusosakonda registreerimisele ilma mõjuva
põhjuseta 28.03.2016, 15.04.2016, 22.04.2016, 28.04.2016 ja 06.05.2016. Samuti Vladimir
Kovalkov rikkus KarS § 75 lg 1 p-s 4 ettenähtud kontrollnõuet: ei taotlenud
kriminaalhooldusametnikult eelnevalt luba elukohast lahkumiseks kauemaks kui 15 päevaks.
Kohus jättis kriminaalhooldusametniku taotluse pöörata karistus täitmisele rahuldamata.

27.07.2016 saabus Viru Maakohtu Narva kohtumajja teine erakorraline ettekanne
ettepanekuga pöörata Vladimir Kovalkovile mõistetud karistus täitmisele. Erakorralise
ettekande kohaselt rikkus Vladimir Kovalkov kohtu poolt määratud kohustust mitte tarvitada
alkoholi ja narkootikume. Nimelt tuvastati 01.07.2016 toimunud Viru Vangla
kriminaalhooldusosakonna Narva talituses alkoholi tarvitamise kontrolli käigus Vladimir
Kovalkovil joobeseisund 0,794 mg/l. Samuti rikub Vladimir Kovalkov KarS § 75 lg lg 1 p 2
ettenähtud kontrollnõuet. Nimelt, ta ei ilmunud kriminaalhooldusosakonda registreerimisele
ilma mõjuva põhjuseta 07.07.2016 ja 15.07.2016 ning 01.07.2016 ilmus registreerimisele
olles alkoholijoobes, mistõttu registreerimist ei viidud läbi.

21.07.2016 antud kirjalikus seletuses kirjutas Vladimir Kovalkov, et ilmus registreerimisele
01.07.2016 alkoholijoobes, kuna õhtul tarvitas 2 liitrit kanget õlu, koos oma tuttavatega. Teab,
et kohtu poolt on määratud kohustus mitte tarvitada alkoholi ning edaspidi mitte tarvitada
alkoholi Vladimir Kovalkov otsustas „läbida ravikuuri“. 21.07.2016 Vladimir Kovalkov andis
kirjaliku seletuse, et ilmunud registreerimisele 07.07.2016 kuna ei olnud raha, et tulla
registreerimisele. 15.07.2016 ei ilmunud registreerimisele kuna oli haige ja arsti poole ei
pöördunud.
                                                                                               2
                                                                            1-16-509
Arvestades seda, et Vladimir Kovalkov rikub talle kohtu poolt määratud kohustusi teeb
kriminaalhooldusametnik kohtule ettepaneku pöörata Vladimir Kovalkovile mõistetud
karistust täitmisele KarS § 74 lg 4 alusel.

Menetlusosaliste seisukohad kohtuistungil

Kohtuistungil kandis kriminaalhooldaja ette erakorralise ettekande ning palus pöörata
Vladimir Kovalkovile mõistetud karistus täitmisele.

Kriminaalhooldusalune Vladimir Kovalkov palus mitte pöörata karistus täitmisele. Ta lubab
edaspidi mitte rikkuda kontrollnõudeid ja kohustusi.

Kaitsja on seisukohal, et pole alust pöörata karistus täitmisele.

Maakohtu seisukoht

Vaadanud läbi toimiku materjalid ja kuulanud ära menetlusosalised, on kohus seisukohal, et
kriminaalhooldusametniku ettepanek Vladimir Kovalkovi suhtes on põhjendatud ja kuulub
rahuldamisele.

KarS § 74 lg 4 alusel kui süüdlane katseajal ei järgi kontrollnõudeid või ei täida talle pandud
kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistus täitmisele.

Kohus tuvastas, et kriminaalhooldusalune Vladimir Kovalkov rikkus kohtu poolt määratud
kohustust – mitte tarvitada alkoholi. Samuti ei ilmunud tema korduvalt mõjuva põhjuseta
registreerimistele. Kovalkov ei suutnud oma käitumist veenvalt põhjendada ning tema
lubadused õiguskuulekast käitumisest ei ole tõsiseltvõetavad. Tema käitumine katseajal
näitab, et tema ei soovi oma elustiili muuta. Vladimir Kovalkovi katseaeg algas alles
01.03.2016 ning tema suhtes on juba esitatud kaks erakorralist ettekannet. Esimese ettekande
jättis kohus rahuldamata, kuid Kovalkovile on hästi teada katseaga tingimusi ja nende
mittetäitmise tagajärgi. Vaatamata sellele jätkas Kovalkov kohtu poolt määratud kohustuste ja
kontrollnõuete rikkumist.

Arvestades eeltoodut ning kriminaalhooldaja hinnangut ja Vladimir Kovalkovi seletusi
rikkumiste kohta, on kohus veendunud, et V. Kovalkov rikub kohtu poolt määratud kohustusi
tahtlikult ning rikkumisi vabandavad asjaolud puuduvad. Seega on olemas alused vangistuse
täitmisele pööramiseks.

Kohustuste ja kontrollnõuete süstemaatiline rikkumine katseajal näitab, et leebemad meetmed
ei ole suutnud suunata Vladimir Kovalkovit edasisele õiguskuulekale käitumisele. Tema
suhtes oli juba kohtule erakorraline ettekanne esitatud, kuigi kohus jättis selle rahuldamata,
pidi V. Kovalkov mõistma, et rikkumiste esinemisel võib kohus karistust täitmisele pöörata.

Kohtu hinnangul ei ole neil põhjustel kriminaalhoolduse edasine teostamine Vladimir
Kovalkovi suhtes otstarbekas. Seega tuleb KarS § 74 lg 4 alusel pöörata täitmisele Vladimir
Kovalkovile Viru Maakohtu Narva kohtumaja 01.03.2016 kohtuotsusega nr 1-16-509
mõistetud karistus – 5 kuud ja 27 päeva päeva vangistust.




Kohus teeb määruse tuginedes eeltoodule ja juhindudes KrMS § 427 lg-st 2, 432 lg-st 3.
                                                                                             3
                                1-16-509

/allkirjastatud digitaalselt/

Innokenti Menšikov
kohtunik




                                      4
