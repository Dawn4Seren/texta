                                                                          Tsiviilasi nr 2-16-101673




                              KOHTUOTSUS
                                  EESTI VABARIIGI NIMEL

Kohus                          Tartu Maakohus
Kohtukoosseis                  Tartu Maakohtu kohtunik Margit Jõgeva
Otsuse tegemise aeg ja koht    15. aprill 2016. a Tartu, tagaseljaotsus kirjalikus menetluses
Tsiviilasja number             2-16-101673
Tsiviilasi                     Placet Group OÜ hagi Oskar                 Veidenbergi     vastu
                               võlgnevuse väljamõistmiseks.
Tsiviilasja hind               626,22 eurot
Menetlusosalised ja nende      • Hageja: Placet Group OÜ (registrikood: 11198910,
esindajad                         asukoht: Fr. R. Kreutzwaldi 4, 10120 Tallinn);
                               • Hageja volitatud esindaja: Riho Siil (Civilis Õigusbüroo
                                  OÜ, asukoht: Fr. R. Kreutzwaldi 4, 10120 Tallinn; e-post:
                                  jurist@itminkasso.ee);
                               • Kostja: Oskar Veidenberg (isikukood: XXXX, elukoht:
                                  XXXX).
Menetlus                       Kirjalik menetlus
RESOLUTSIOON
  1. Hagi rahuldada tagaseljaotsusega.
  2. Välja mõista Oskar Veidenbergilt Placet Group OÜ kasuks Placet Group OÜ ja
     Oskar Veidenbergi vahel 05.05.2016. a sõlmitud laenulepingust nr SR413357
     tulenev võlgnevus summas 588,62 eurot (viissada kaheksakümmend kaheksa eurot
     62 senti), mis koosneb põhivõlgnevusest 467 eurot, intressist 78,36 eurot, nõude
     menetlemisega seotud kuludest 24 eurot ja sissenõutavaks muutunud viivisest 19,26
     eurot.
  3. Välja mõista Oskar Veidenbergilt Placet Group OÜ kasuks viivis tasumata
     põhinõudelt (467 eurot) alates 23.03.2016. a kuni põhinõude täies ulatuses
     tasumiseni võlaõigusseaduse § 113 lõikes 1 teises lauses sätestatud määras.
  4. Väljamõistetud summad tasuda ITM Inkasso OÜ arveldusarvele nr
     EE172200221026942756 selgitusse märkida võlgniku nimi, isikukood ja tsiviilasja
     number.
  5. Jätta menetluskulud Oskar Veidenbergi kanda.
  6. Välja mõista Oskar Veidenbergilt Placet Group OÜ kasuks menetluskulud
     summas 200 eurot (kakssada eurot).
  7. Tunnistada tagaseljaotsus tagatiseta viivitamata täidetavaks


Edasikaebamise kord
Kaja esitamine
   Kostja võib esitada Tartu Maakohtule tagaseljaotsuse peale kaja, kui tema tegevusetus, mis
   oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui hagi oli kostjale või tema esindajale toimetatud
    kätte muul viisil kui isiklikult allkirja vastu üleandmisega või tagaseljaotsust ei võinud
    seaduse kohaselt teha. Kaja võib esitada tagaseljaotsuse kättetoimetamisest alates 30 päeva
    jooksul. Kajale tuleb lisada kõik asja ettevalmistamise lõpuleviimiseks vajalik koos
    dokumentide ja nende lisade ärakirjadega vastavalt menetlusosaliste arvule.
Apellatsioonkaebuse esitamine
    Ringkonnakohus menetleb hageja apellatsioonkaebust üksnes juhul, kui maakohtu otsuse
    tegemisel on selgelt ebaõigesti kohaldatud materiaalõiguse normi või on selgelt rikutud
    menetlusõiguse normi või on selgelt ebaõigesti hinnatud tõendeid ja see võis oluliselt
    mõjutada lahendit. Apellatsioonkaebus tuleb esitada Tartu Ringkonnakohtule 30 päeva
    jooksul alates otsuse kättetoimetamisest, kuid mitte hiljem kui viie kuu möödumisel esimese
    astme kohtu otsuse avalikult teatavakstegemisest. Apellatsioonkaebus võidakse lahendada
    kirjalikus menetluses, kui kaebuses ei taotleta selle lahendamist istungil. Seaduses sätestatud
    tähtaja järgimiseks peab menetlusabi taotleja tegema tähtaja kestel ka menetlustoimingu,
    mille tegemiseks ta menetlusabi taotleb, eelkõige esitama kaebuse.
KIRJELDAV JA PÕHJENDAV OSA
Tsiviilkohtumenetluse seadustiku (TsMS) § 444 lõike 4 alusel jätab kohus käesolevast otsusest
välja kirjeldava ja põhjendava osa.

Kohus kohustas kostjat kirjaliku vastuse nõudes vastama hagile 14 päeva jooksul pärast nõude
kättesaamist. Kohus hoiatas, et kui kostja kohtule tähtaegselt kirjalikult ei vasta, on kohtul õigus
hagi hageja taotlusel tagaseljaotsusega rahuldada. Hagimaterjalid ja kirjaliku vastuse nõue on
kostjale kätte toimetatud e-posti aadressile XXXX 28.03.2016. a TsMS § 3111 lg 5 alusel. Kostja ei
ole tähtaegselt kohtule vastanud. Hageja taotles hagiavalduses hagi rahuldamist tagaseljaotsusega,
kui kostja ei vasta kohtu poolt määratud tähtajaks.

TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta viivitamata
täidetavaks.
Menetluskulude jaotamisel juhindub kohus TsMS § 162 lõikest 1 ning § 173 lg 1, 4. TsMS § 174 lg
1 kohaselt menetluskulude rahalise suuruse määrab menetluskulude jaotuse alusel vajalikus ja
põhjendatud ulatuses kindlaks asja menetlev kohus samas tsiviilasjas, millega seoses kulud tekkisid.
Kohus määrab menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või tsiviilasja
materjalid.
Kohtule esitatud menetluskulude nimekirja kohaselt on hageja menetluskuluks maksekäsu
kiirmenetluses tasutud riigilõiv 45 eurot, hagiavalduse esitamisel tasutud riigilõiv 80 eurot ja
õigusabikulud 100 eurot.
Hageja poolt tasutud riigilõivu suurus tuleneb riigilõivuseadusest. Riigilõivuseaduse § 59 lg 1 ja lisa
1 kohaselt tuleb hagilt hinnaga 626,22 eurot tasuda riigilõivu 125 eurot. Hageja on tasunud hagilt
riigilõivu 125 eurot. Seega on põhjendatud kostjalt menetluskuluna hageja kasuks välja mõista
riigilõiv 125 eurot.
Tulenevalt TsMS § 175 lg 1 esimese lause kohaselt kui menetlusosaline peab menetluskulude
jaotust kindlaksmäärava kohtulahendi kohaselt kandma teist menetlusosalist esindanud lepingulise
esindaja kulud, mõistab kohus kulud välja põhjendatud ja vajalikus ulatuses.
Arvestades nõude suurust ning asjaolu, et tsiviilasi ei olnud keerukas ega mahukas ja hageja
lepingulise esindaja sisuline õigusabi on piirdunud vaid hagiavalduse koostamise ning selle
kohtusse esitamisega, peab kohus põhjendatud õigusabi kuluks 75 eurot. Arvestades eeltoodut
kuulub kostjalt hageja kasuks väljamõistmisele menetluskulud summas 200 eurot (125 + 75).

/allkirjastatud digitaalselt/
Kohtunik
