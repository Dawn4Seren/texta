                          KOHTUOTSUS
                               EESTI VABARIIGI NIMEL


Kohus                              Tartu Maakohus Tartu kohtumaja

Otsuse tegemise aeg ja koht        15. veebruar 2016. a Tartus, Kalevi 1

Kriminaalasja number               1-15-10705

Kohtukoosseis                      kohtunik Rutt Teeveer

Kohtuistungi sekretär              Helju Rebane

Kriminaalasi                       DEIVY PRÄÄM
                                   Süüdistus KarS § 424 järgi kokkuleppemenetluses
Prokurör                           Lõuna Ringkonnaprokuratuuri abiprokurör Margit Pärn
Süüdistatav                        Deivy Prääm

                                   Elu- või asukoht ja aadress: XXXX; e-post: XXXX
                                   Isikukood või sünniaeg: 38108225236
                                   Kodakondsus: XXXX
                                   Haridus: XXXX
                                   Emakeel: XXXX
                                   Töökoht või õppeasutus: XXXX
                                   Karistatus: kriminaalkorras karistamata ja väärteokorras
                                   karistamata (karistused kustunud)
                                   Tõkend: elukohast lahkumise keeld alates 08.11.2015
Kaitsja                            kaitsjast kohtuistungil loobus


RESOLUTSIOON

Süüdi tunnistada DEIVY PRÄÄM KarS § 424 järgi ja karistuseks mõista 7 (seitse) kuud
vangistust.

KarS § 68 alusel lugeda eelvangistuses viibitud aeg 06.-08.11.2015.a, s.o 3 (kolm) päeva
karistusaja hulka ning lõplikuks ärakandmisele kuuluvaks karistuseks mõista 6 (kuus)
kuud 27 (kakskümmend seitse) päeva vangistust.

KarS § 73 lg-te 1, 3 alusel määrata, et tingimisi jäetakse mõistetud vangistus kohaldamata
ja seda ei pöörata täielikult täitmisele, kui Deivy Prääm 1 (ühe) aastase katseaja jooksul
ei pane toime uut tahtlikku kuritegu.
KarS § 78 p 1 alusel hakkab katseaeg kulgema kohtuotsuse kuulutamisest.
KrMS §-de 175 lg 1 p-de 4, 9; § 179 lg 1 p 2; 180 lg 1 alusel mõista Deivy Präämilt välja
menetluskulu järgmiselt:
      sundraha 645 (kuussada nelikümmend viis) eurot;
      kaitsjale väljamakstud tasu 24 (kakskümmend neli) eurot.
KrMS § 180 lg 3, § 313 lg 1 p-de 7, 12 alusel määrata, et Deivy Präämil on õigus tasumisele
kuuluv menetluskulu tasuda vabatahtlikult 12 (kaheteistkümne) kuu jooksul alates
kohtuotsuse jõustumisest.

Tõkend – elukohast lahkumise keeld – tühistada kohtuotsuse jõustumisel.

Menetluskulu makseinfo
Menetluskulud 669 ,00 €
Maksetähtaeg 02.03.2017
Viitenumber 99916700011876
Selgitus Menetluskulud kriminaalasjas nr 1-15-10705
Saaja Maksu- ja Tolliamet
SEB PANK EE351010052031000004 SWEDBANK EE502200221014193355
NORDEA PANK EE401700017002872300 DANSKE BANK EE873300333499990003
Selgitus: Palume makse tegemisel kindlasti märkida summa juurde kuuluv viitenumber.
Menetluskulu on võimalik vabatahtlikult tasuda kohtuotsuses määratud tähtaja jooksul. Kui
rahaline kohustus pole täies ulatuses tähtaegselt tasutud suunatakse nõue täitemenetluse
läbiviimiseks kohtutäiturile täitemenetluse seadustikus sätestatud korras.


Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 10
päeva jooksul alates päevast, mil isik sai vaidlustatavast lahendist teada või pidi teada saama.

KOHTUOTSUSE PÕHIOSA
I Kokkuleppe sisu
Kuriteo asjaolud: Deivy Präämi süüdistatakse selles, et tema juhtis alkoholijoobe seisundis
06.11.2015. a. kella 10.30 paiku Tartus A.H. Tammsaare 2 juures mootorsõidukit Renault
Laguna registreerimismärgiga XXX. Deivy Präämi väljahingatavas õhus oli alkoholisisaldus
1,59 mg/l kohta. D. Prääm juhtis mootorsõidukit, omamata vastava kategooria mootorsõiduki
juhtimise õigust.

Kuriteo kvalifikatsioon: Sellega pani Deivy Prääm toime KarS § 424 järgi kvalifitseeritava
kuriteo, so mootorsõiduki juhtimise joobeseisundis.

Kuriteoga tekitatud kahju laad ja suurus: ei ole.
Karistuse liik ja määr: KarS § 424 kuriteo toimepanemise eest nõuab prokurör kohtus
süüdistatavale Deivy Präämile karistuseks 7 (seitse) kuud vangistust.
Karistusseadustiku § 68 alusel arvestatakse karistusaja hulka 3 (kolm) päeva (06.-08.11.2015),
mille vältel oli Deivy Prääm kahtlustatavana kinni peetud, seega jääb kandmisele kuuluvaks
karistuseks 6 (kuus) kuud 27 (kakskümmend seitse) päeva vangistust.

Lähtudes KarS § 73 lg 1 ei pöörata mõistetud karistust täielikult täitmisele kui Deivy Prääm ei
pane 1 (ühe) aastase katseaja jooksul toime uut tahtlikku kuritegu.

II Kohtu seisukoht kokkuleppe osas
Kokkulepe oli süüdistatavale arusaadav ja ta jäi kohtus selle juurde. Prokurör jäi sõlmitud
kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe,
järgides KrMS §-de 239-245 sätteid. Kohus on veendunud, et süüdistatav on sõlminud
kokkuleppe oma tõelise tahte kohaselt. Kriminaalasjas kogutud tõendid annavad aluse Deivy
Präämi süüdi tunnistada KarS § 424 järgi ja mõista talle karistus vastavalt kokkuleppele.

III Kohtu seisukoht menetluskulude osas
KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Käesolevas kriminaalasjas tuleb süüdimõistetult välja mõista menetluskuluna
sundraha, milline summa vastavalt KrMS §-le 179 lg 1 p-le 2 on II astme kuriteo
toimepanemises süüdimõistmise korral 1,5 palga alammäära, s.o. 645 eurot. Samuti peab kohus
põhjendatuks välja mõista KrMS § 175 lg 1 p 4 alusel kaitsjale väljamakstud tasu 24 eurot.
Tulenevalt süüdimõistetul hetkel sissetuleku puudumisest, peab kohus põhjendatuks anda
süüdimõistetule võimaluse tasuda menetluskulu vabatahtlikult 12 kuu jooksul kohtuotsuse
jõustumisest.


/allkirjastatud digitaalselt/
Rutt Teeveer
Kohtunik
