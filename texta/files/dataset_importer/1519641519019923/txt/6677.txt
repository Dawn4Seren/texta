                          KOHTUOTSUS
                               EESTI VABARIIGI NIMEL


Kohus                                   Pärnu Maakohus

Otsuse tegemise aeg ja koht             21. september 2016.a. Pärnu kohtumaja


Kriminaalasja number                    1-16-7578 (15267001166)

Kohtukoosseis                           Kohtunik Rubo Kikerpill

Istungisekretär                         Jaanika Lusti

Prokurör                                Abiprokurör Olgerd Petersell

Kriminaalasi                            Aivars Mihhailov süüdistuses KarS § 199 lg 1 järgi
                                        kokkuleppemenetluses

Süüdistatav
                                        Aivars Mihhailov
                                        Isikukood või sünniaeg:       39105274217
                                        Karistatus:                   kriminaalkorras
                                        karistamata, üks kehtiv väärteokaristus.
                                        Tõkend:                       ei kohaldatud

RESOLUTSIOON                            Juhindudes KrMS § 248 lg 1 p 5, § 249, kohus
                                        otsustas:

Süüdi tunnistada Aivars Mihhailov KarS § 199 lg 1 järgi ja mõista talle karistuseks 5 (viis)
kuud vangistust.

KarS § 73 lg 1, 3 alusel jätta mõistetud karistus täielikult tingimuslikult täitmisele pööramata,
kui Aivars Mihhailov ei pane 1 (ühe) aastase katseaja jooksul toime uut tahtlikku kuritegu.
Katseaja alguseks lugeda kohtuotsuse kuupäev.

Välja mõista Aivars Mihhailov´ilt menetluskulud riigituludesse KrMS § 173 lg 2 alusel:
sundraha 645 eurot ja tasu riigi õigusabi eest 96 eurot, kokku 741 eurot.

KrMS § 180 lg 3 alusel võimaldada Aivars Mihhailov´il menetluskulude tasumine ositi 6 kuu
jooksul alates oktoobrist 2016.a kuni märtsini 2017.a iga kuu 15. kuupäevaks võrdsetes osades
summas 123,50 eurot.

                                                                                   Lk 1 / 3
Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700064027. Selgituseks märkida: menetluskulud, isiku nimi,
kriminaalasja number.

Kui rahalised nõuded pole täies ulatuses tähtajaks täidetud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul alates
otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSKÄIK

Aivars Mihhailovit süüdistatakse selles, et tema 22.11.2015. a ajavahemikul 00:00 kuni 01:00
Pärnu linnas X 22-9 asuvas korteris võttis ebaseadusliku omastamise eesmärgil ära E.K kuuluva
mobiiltelefoni Samsung Galaxy Grand Prime (IMEI-koodiga X), väärtusega 229 eurot.
Seega Aivars Mihhailov, võõra vallasasja äravõtmisega selle ebaseadusliku omastamise eesmärgil,
pani toime KarS § 199 lg 1 järgi kvalifitseeritava kuriteo.

Prokurör ja süüdistatav kaitsja juuresolekul on sõlminud kokkuleppe, mille kohaselt kuriteo
toimepanemise eest nõuab prokurör kohtus Aivars Mihhailovi süüdi tunnistamist KarS § 199 lg 1
järgi ja tema karistamist 5 (viie) kuu vangistusega.
KarS § 73 lg 1 ja 3 alusel mõistetud vangistust tingimisi mitte kohaldada ja täies ulatuses täitmisele
mitte pöörata, kui Aivars Mihhailov ei pane 1 (ühe) aasta pikkuse katseaja jooksul toime uut
tahtlikku kuritegu.

Kannatanu E.K ei ole soovinud teavitust kohtuistungi toimumise aja kohta.

MAAKOHTU SEISUKOHT

Kohtuliku arutamise põhjal tegi kohus järeldused, et süüdistatava süüditunnistamine ja kokkuleppe
sõlmimine on olnud süüdistatava tõelise tahte avaldus ja kriminaalasja menetlemisel on järgitud
kokkuleppemenetluse sätteid.
Tema käitumises teo õigusvastasust ja süüd välistavad asjaolud puuduvad. Karistust kergendavaks

                                                                                        Lk 2 / 3
asjaoluks on süü puhtsüdamlik ülestunnistus ning kahetsus, raskendavaid asjaolusid ei ole.
Süüdistatav tuleb süüdi tunnistada ning mõista karistus vastavalt kokkuleppele.
Tõkendit ei ole.
Tsiviilhagi ei ole.
Asitõendeid ei ole.

Kriminaalmenetluse seadustiku § 173 lg 2 sätestab, et menetluskulud hüvitab kohustatud isik
menetleja määratud ulatuses. Seega tuleb süüdlaselt välja mõista KrMS § 179 lg 1 p 2, § 175 ja §
180 lg 1 alusel riigituludesse sundraha 645 eurot ja tasu riigi õigusabi eest 96 eurot. KrMS § 180 lg
3 alusel ja arvestades isiku majanduslikku seisundit võimaldada süüdlasel menetluskulude tasumine
ositi 6 kuu jooksul.




/allkirjastatud digitaalselt/

Rubo Kikerpill
Kohtunik




                                                                                      Lk 3 / 3
