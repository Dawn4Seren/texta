                            KOHTUOTSUS
                                 EESTI VABARIIGI NIMEL



Kohus                                Harju Maakohus

Otsuse tegemise aeg ja koht          20.jaanuar 2016.a, Tallinn (Liivalaia kohtumaja)

Kriminaalasja number                 1-16-373 (16231600072)

Kohtukoosseis                        Kohtunik Aulike Salo

Sekretär                             Liilia Rehhovskaja

Kriminaalasi                         Jüri Banahh süüdistuses KarS § 199 lg 1 - § 25 lg 2 järgi
                                     lühimenetluses (kiirmenetluse korras)

Prokurör                             Kristina Kivi

Süüdistatav                          Jüri Banahh, isikukood 38601232243; elukoht: xxx;
                                     määratlemata kodakondsus; haridus: põhiharidus,
                                     emakeel: vene keel, valdab eesti keelt; töökoht: puudub;
                                     kriminaalkorras karistamata, 1 kehtiv väärteokaristus
                                     Kahtlustatavana kinnipidamine alates 18.01.2016.a.

Kaitsja                              Siim Mõistlik


RESOLUTSIOON

Süüdi tunnistada Jüri Banahh KarS § 199 lg 1 - § 25 lg 2 järgi ja mõista talle karistuseks 4
(neli) kuud vangistust.

KrMS § 238 lg 2 alusel vähendada Jüri Banahhile mõistetavat põhikaristust 1/3 võrra.
Lõplikuks karistuseks mõista Jüri Banahhile 2 (kaks) kuud ja 20 (kakskümmend) päeva
vangistust.

KarS § 68 lg 1 alusel arvata karistusaja hulka käesolevas kriminaalasjas eelvangistuses viibitud
aeg, s.o 18.01.2016.a kuni 20.01.2016.a, s.o 3 (kolm) päeva, kandmisele jääb 2 kuud ja 17 päeva
vangistust.
KarS § 73 lg-te 1, 3 sätteid kohaldades jätta mõistetud karistus täitmisele pööramata, kui Jüri
Banahh ei pane 1- (ühe) aastase katseaja kestel toime uut tahtlikku kuritegu.

Katseaja algust lugeda kohtuotsuse kuulutamise päevast.

Vabastada kinnipeetud Jüri Banahh kohtusaalis.

Menetluskulud

Jüri Banahhilt välja mõista KrMS § 173 lg 1 p 1 ja lg 2; § 175 lg 1 p 9; § 179 lg 1 p 2; § 180 lg
1 ja § 2565 lg 2 alusel:

       • sundraha 322.50 eurot

Jüri Banahhilt välja mõista KrMS § 173 lg 1 p 1 ja lg 2; § 175 lg 1 p 4 ja § 180 lg 1 alusel

       • määratud kaitsjale makstud tasu 96.00 eurot

KrMS § 180 lg 3 alusel määrata, et kriminaalmenetluse kulud tuleb tasuda 10 (kümne) kuu
jooksul igakuiste maksetena, ühes kuus kuulub tasumisele mitte vähem kui 41.85 eurot,
kohtuotsuse     jõustumisest     arvates,    Maksu-        ja     Tolliameti      arveldusarvele
EE351010052031000004          SEB        Pank,       EE502200221014193355             Swedbank,
EE873300333499990003 Danske Bank või EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi
kaudu koos lahendiga. Kui rahalised nõuded ei ole täies ulatuses tähtaegselt tasutud, suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud korras
ning süüdimõistetul tuleb kanda ka kohtuotsuse täitmisega seonduvad kulud.

Asitõend

Fooliumvooderdusega paberkott (asub kriminaalasja materjalide juures) – KrMS § 126 lg 3 p
4 alusel hävitada peale kohtuotsuse jõustumist.

Edasikaebamise kord

Kohtuotsuse peale on õigus esitada apellatsioon Tallinna Ringkonnakohtule, teatades kirjalikult
apellatsiooniõiguse kasutamise soovist Harju Maakohtu Liivalaia kohtumajale 7 päeva jooksul
alates kohtuotsuse resolutiivosa kuulutamisest ning esitades apellatsiooni 15 päeva jooksul
Tallinna Ringkonnakohtule, alates päevast, mil kohtuotsus on kohtumenetluse pooltele kohtus
tutvumiseks kättesaadav. Kohtuotsus tervikuna koostatakse ja see on kohtumenetluse pooltele
kohtus kättesaadav apellatsiooniteate esitamisest 15 päeva pärast.

Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia kohtumajale.


Kohtunik


                                                                                               2
