                                                                            1-16-671




                              KOHTUOTSUS
                                  EESTI VABARIIGI NIMEL

Kohus                         Viru Maakohus

Otsuse tegemise aeg ja koht   03. märts 2016, Narva kohtumaja

Kriminaalasja number          1-16-671 (13240100174)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Galnykina

Kriminaalasi                  Aleksei Tüvi süüdistuses KarS § 121 (alates 01.01.2015 KarS
                              § 121 lg 2 p 2), § 120 (alates 01.01.2015 KarS § 120 lg 1), §
                              136 lg 1 järgi, kokkuleppemenetluse korras
Prokurör                      Viru Ringkonnaprokuratuuri abiprokurör Ragnar Plistkin

Süüdistatav                   Aleksei Tüvi

                              Elukoht: xxx, Narva; isikukood: 38010233733; Eesti Vabariigi
                              kodakondsus; põhiharidus; emakeel: vene keel; töötu.
                              Kriminaalkorras karistamata.
                              Tõkendit ei ole kohaldatud.
Kaitsja                       Süüdistatav loobus kaitsja osalemisest kohtumenetlusest

Kohtuistungi toimumise aeg    03.03.2016



RESOLUTSIOON
Tunnistada Aleksei Tüvi süüdi KarS § 121 (alates 01.01.2015 KarS § 121 lg 2 p 2) järgi
ning mõista karistuseks 8 (kaheksa) kuud vangistust.

Tunnistada Aleksei Tüvi süüdi KarS § 120 (alates 01.01.2015 KarS § 120 lg 1) järgi ning
mõista karistuseks 5 (viis) kuud vangistust.

Tunnistada Aleksei Tüvi süüdi KarS § 136 lg 1 järgi ning mõista karistuseks 4 (neli) kuud
vangistust.


KarS § 64 lg 1 alusel mõista üksikkaristustest raskeima suurendamise teel Aleksei Tüvile
                                                                                         1
                                                                                  1-16-671
liitkaristuseks 9 (üheksa) kuud vangistust.

KarS § 68 lg 1 alusel arvata karistusaja hulka eelvangistuses viibitud aeg alates 12.01.2013
kuni 14.01.2013, so 3 (kolm) päeva ja mõista lõplikuks karistuseks 8 (kaheksa) kuud ja 27
(kakskümmend seitse) päeva vangistust.

Vastavalt KarS § 73 lg-tele 1 ja 3 jätta mõistetud vangistus täitmisele pööramata
tingimusel, et Aleksei Tüvi ei pane 2-aastase katseaja kestel toime uut tahtlikku kuritegu.

Katseaja alguseks lugeda 03.03.2016.

Mõista Aleksei Tüvilt riigituludesse välja menetluskulud: sundraha 645 (kuussada
nelikümmend viis) eurot, kaitsja Oleg Gorškaljovi poolt osutatud õigusabi kulud 312
(kolmsada kaksteist) eurot.

Määrata, et Aleksei Tüvil on õigus tasuda väljamõistetud menetluskulud (summas 957
eurot) osade kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700015238 ning
selgitus „Aleksei Tüvi, 1-16-671 kriminaalmenetluse kulud“. Kui rahalised nõuded pole täies
ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Aleksei Tüvi on antud kohtu alla süüdistatuna KarS § 121 (alates 01.01.2015 KarS § 121 lg 2 p
2) järgi selles, et tema, viibides 11.01.2013 kella 23.30 ajal alkoholijoobes xxx territooriumil
asuvas elumajas, mis asub Vaivara vallas 10 km kaugusel Narva - Narva-Jõesuu maanteel
asuvast Pihlaka peatusest, lõi tekkinud konflikti käigus oma elukaaslast I C kirvega jala
piirkonda, seejärel hammustas ja torkis teda kruvikeerajaga, tekitades kannatanule I.C oma
tahtlike tegudega füüsilist valu ja vastavalt SA Narva Haigla erakorralise meditsiini kliiniku
osakonnas 12.01.2013 fikseeritule kehavigastusi – pea täpsustamata osa pindmine vigastus, sääre
muude ja täpsustamata osade kontusioon, kehapiirkondade muid kombinatsioone haaravad
pindmised vigastused.
Samuti süüdistatakse Aleksei Tüvi KarS § 120 (alates 01.01.2015 KarS § 120 lg 1) järgi selles, et
tema, viibides alkoholijoobes 11.01.2013 kella 23.30 ajal xxx territooriumil asuvas elumajas,
mis asub Vaivara vallas 10 km kaugusel Narva - Narva-Jõesuu maanteel asuvast P peatusest,
ähvardas tapmisega oma elukaaslast I C , kelle suhtes ta kasutas samal ajal ka vägivalda,
mistõttu oli kannatanul alust karta ähvarduse täideviimist.
                                                                                               2
                                                                                  1-16-671
Samuti süüdistatakse Aleksei Tüvi KarS § 136 lg 1 järgi selles, et tema, viibides alkoholijoobes
11.01.2013.a kella 23.30 ajal xxx territooriumil asuvas elumajas, mis asub Vaivara vallas 10 km
kaugusel Narva - Narva-Jõesuu maanteel asuvast Pihlaka peatusest, piiras kannatanu I C
liikumisvabadust, takistades tal talumajast väljuda ja hoides selleks välisust lukus.

Kooskõlas Aleksei Tüvi, tema kaitsja Oleg Gorškaljovi ja Viru Ringkonnaprokuratuuri Narva
osakonna abiprokurör Ragnar Plistkini vahel 25.01.2016 sõlmitud kokkuleppega nõuab prokurör
kohtus Aleksei Tüvile KarS §-s 121 (alates 01.01.2015 KarS § 121 lg 2 p 2) ettenähtud kuriteo
toimepanemise eest karistuseks 8 kuud vangistust, KarS §-s 120 (alates 01.01.2015 KarS § 120
lg 1) ettenähtud kuriteo toimepanemise eest 5 kuud vangistust ning KarS § 136 lg-s 1 ettenähtud
kuriteo toimepanemise eest 4 kuud vangistust. Vastavalt KarS § 64 lg 1, üksikkaristustest
raskeima suurendamise teel, mõista liitkaristuseks 9 kuud vangistust. Vastavalt KarS § 68 lg 1
arvata karistusaja hulka eelvangistuses viibitud aeg 12.-14.01.2013, s.o 3 päeva ning lõplikuks
karistuseks mõista 8 kuud ja 27 päeva vangistust. KarS § 73 lg-test 1, 3 juhindudes mitte pöörata
karistust täielikult täitmisele, kui Aleksei Tüvi ei pane 2-aastase katseaja kestel toime uut
tahtlikku kuritegu. Süüdistatavalt Aleksei Tüvilt mõista välja järgmised menetluskulud: sundraha
645 eurot, kaitsja Oleg Gorškaljovi poolt kriminaalmenetluses osutatud õigusabi eest 312 eurot.
KrMS § 180 lg 3 alusel määrata, et süüdimõistetul on õigus tasuda väljamõistetud
menetluskulud osade kaupa alates kohtuotsuse jõustumisele järgnevast kuust ühe aasta jooksul.

Kohtuistungil Aleksei Tüvi avaldas, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks, kokkuleppe sõlmimisel avaldas
oma tõelist tahet.

Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Aleksei Tüvi KarS §
121 (alates 01.01.2015 KarS § 121 lg 2 p 2) , KarS § 120 (alates 01.01.2015 KarS § 120 lg 1) ja
KarS 136 lg 1 järgi vastavalt sõlmitud kokkuleppele.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.



(allkirjastatud digitaalselt)

Astrid Asi
Kohtunik


                                                                                               3
