                                KOHTUOTSUS
                                 EESTI VABARIIGI NIMEL
                                       Tagaseljaotsus

Kohtu nimetus                      Harju Maakohus
Kohtunik                           Toomas Ventsli
Otsuse tegemise aeg ja koht        08. veebruar 2016. a, Tallinn, Kentmanni kohtumaja
Tsiviilasja number                 2-14-27905
Tsiviilasi / hagi ese              Bigbank AS-i hagi XXX vastu raha tasumise nõudes.
Hagihind                           4589,03 eurot
Menetlusosalised ja nende
esindajad
Hageja                             Bigbank AS (registrikood 10183757, aadress Rüütli 23, 51006
                                   Tartu)
                                   Lepinguline   esindaja     Triin   Marran     (elektronpost
                                   kohus@sissenoudekeskus.ee)
Kostja                             XXX(isikukood XXX, aadress XXX)
Viimase kohtuistungi aeg või       Kirjalik menetlus
viide asja lahendamisele
kirjalikus menetluses
RESOLUTSIOON
   1. Rahuldada hagiavaldus tagaseljaotsusega.
   2. Välja mõista XXX(XXX, isikukood XXX) Bigbank AS-i (registrikood 10183757) kasuks
      3845,60 (kolm tuhat kaheksasada nelikümmend viis koma kuuskümmend) eurot.
   3. Välja mõista XXX(XXX, isikukood XXX) Bigbank AS-i (registrikood 10183757) kasuks
      viivis 30,55% (kolmkümmend koma viiskümmend viis protsenti) aastas põhinõude
      (tagastamata krediidisumma) 2433,50 (kaks tuhat nelisada kolmkümmend kolm koma
      viiskümmend) eurot tasumata osalt alates 20.11.2014.a (kahekümnendast novembrist kahe
      tuhande neljateistkümnendal aastal) kuni põhinõude täitmiseni.
   4. Bigbank AS-i (registrikood 10183757) nõue XXX(isikukood XXX) vastu koosneb
      põhinõudest (tagastamata krediidisumma) 2433,50 eurot, sissenõutavaks muutununud
      tasumata intressist 1030,76 eurot, võla sissenõudmisega seotud kuludest 60,32 eurot,
      sissenõutavaks muutunud viivisest 321,02 eurot ja viivise nõudest põhinõude tasumata osalt
      alates 20.11.2014.a kuni põhinõude täitmiseni. Nõuete aluseks on Bigbank AS-i (registrikood
      10183757) ja XXX(isikukood XXX) vahel 04.03.2011.a sõlmitud tarbijakrediidileping nr
      XXX.
   5. Tunnistada tagaseljaotsus tagatiseta viivitamata täidetavaks.
Menetluskulude jaotus ja
kindlaksmääramine
   6. Jätta menetluskulud XXX(isikukood XXX) kanda.
     7. Rahuldada osaliselt Bigbank AS-i (registrikood 10183757) menetluskulude
          kindlaksmääramise avaldus.
     8. Välja mõista XXX(XXX, isikukood XXX) Bigbank AS-i (registrikood 10183757) kasuks
          menetluskulud 513,33 (viissada kolmteist koma kolmkümmend kolm) eurot.
     9. Jätta rahuldamata Bigbank AS-i (registrikood 10183757) avaldus menetluskulude 22,67 eurot
          kindlaksmääramiseks ja XXX(XXX, isikukood XXX) väljamõistmiseks. Bigbank AS
          (registrikood 10183757) ei ole kinnitanud, et ta ei ole käibemaksukohustuslane või ei saa
          muul põhjusel tekkinud kuludelt käibemaksu 22,67 eurot tagasi arvestada.
 Edasikaebamise kord
 Kaja esitamine
 Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse tegemise
 aluseks, oli tingitud mõjuvast põhjusest. Kaja võib esitada sõltumata mõjuva põhjuse olemasolust,
 kui: 1) hagile vastamata jätmise puhul oli hagi kostjale või tema esindajale kätte toimetatud muul
 viisil kui isiklikult allkirja vastu üleandmisega või elektrooniliselt; 2) kohtuistungile ilmumata
 jäämise puhul oli kohtukutse toimetatud kostjale või tema esindajale kätte teisiti kui isiklikult allkirja
 vastu üleandmisega või kohtuistungil; 3) tagaseljaotsust ei võinud seaduse kohaselt teha. Kaja võib
 esitada tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
 kätte avalikult, võib kaja esitada 30 päeva jooksul alates päevast, kui kostja sai tagaseljaotsusest või
 selle täitmiseks algatatud täitemenetlusest teada. Kui tagaseljaotsus tehti eelmenetluses seetõttu, et
 kostja ei vastanud tähtaegselt kohtule või ei ilmunud eelistungile, tuleb kajale lisada kõik asja
 ettevalmistamise lõpuleviimiseks vajalik, s.h tsiviilkohtumenetluse seadustiku (edaspidi TsMS) §
 394 nõuetele vastav kirjalik vastus hagile. Kajalt tuleb tasuda kautsjonina summa, mis vastab
 riigilõivule poolelt hagihinnalt, kuid mitte vähem kui 100 eurot ja mitte rohkem kui 1500 eurot.
 Apellatsioonkaebuse esitamine
 Hageja võib esitada kohtuotsuse peale apellatsioonkaebuse Tallinna Ringkonnakohtule 30 päeva
 jooksul, alates otsuse apellandile kättetoimetamisest, kuid mitte hiljem kui viie kuu möödumisel
 esimese astme kohtu otsuse avalikult teatavakstegemisest. Kui apellatsioonitähtaja jooksul tehakse
 asjas täiendav otsus, hakkab apellatsioonitähtaeg kulgema täiendava otsuse kättetoimetamisest ka
 esialgselt tehtud otsuse suhtes uuesti. Kui apellant soovib asja arutamist kohtuistungil, peab ta seda
 apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
 menetluses.
 Selgitus menetlusabi taotlejale
 Kohus selgitab, et vastavalt TsMS § 187 lg 6 peab menetlusabi taotluse esitamise korral menetlusabi
 taotleja seaduses sätestatud tähtaja järgimiseks tegema tähtaja kestel ka menetlustoimingu, mille
 tegemiseks ta menetlusabi taotleb, eelkõige esitama kaebuse. Kaebuse põhjendamiseks või riigilõivu
 tasumiseks või kaebuses esineva sellise puuduse kõrvaldamiseks, mis on seotud menetlusabi
 taotlemisega, annab kohus mõistliku tähtaja pärast menetlusabi andmise taotluse lahendamist, kui
 nimetatud taotlus ei olnud esitatud põhjendamatult või tähtaja pikendamise eesmärgil. See ei välista
 menetlustähtaja ennistamist.
 Kohtuotsuse kirjeldava ja
 põhjendava osa väljajätmine
 TsMS § 444 lg 3 sätestab, et tagaseljaotsuse või hagi õigeksvõtul põhineva otsuse võib kohus teha
 kirjeldava ja põhjendava osata. Kohus lahendab käesoleval juhul hagiavalduse tagaseljaotsusega ning
 jätab välja kohtuotsuse kirjeldava ja põhjendava osa.
 Kohtuotsuse viivitamata
 täidetavaks tunnistamine
 TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta viivitamata
 täidetavaks.

/allkirjastatud digitaalselt/

Toomas Ventsli
kohtunik
                                                                                                    2 (2)
