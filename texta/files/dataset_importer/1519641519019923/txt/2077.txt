                          KOHTUMÄÄRUS
Kohus                              Harju Maakohus
Kohtunik                           Piret Rõuk
Kohtujurist                        Evelin Neltsas

Määruse tegemise aeg ja koht       24. november 2016.a Tallinn, Kentmanni kohtumaja

Tsiviilasja number                 2-16-10366
Kohtuasi                        Aktsiaselts        XXXX        avaldus     osaühingu
                                XXXX(kustutatud) likvideerimismenetluse läbiviimiseks
                                ja likvideerija määramiseks
Menetlustoiming                 menetlusse võtmise otsustamine
Menetlusosalised     ja   nende Avaldaja: aktsiaselts XXXX (registrikood XXXX,
esindajad                       asukoht XXXX, e-post XXXX); lepinguline esindaja
                                vandeadvokaat         Tambet      Mullari      (e-post
                                tambet.mullari@mullarikoch.ee)
                                   Puudutatud isik I: osaühing XXXX(kustutatud
                                   26.08.2013, registrikood XXXX); juhatuse liige XXXX
                                   (e-post XXXX)
                                   Puudutatud isik III: vandeadvokaat ja pankrotihaldur
                                   Maire Arm (likvideerija, isikukood 46203280409, Maria
                                   Mägi Advokaadibüroo, asukohaga Tatari 25, Tallinn, e-
                                   post: maire@mmab.ee)

Resolutsioon
1. Rahuldada aktsiaseltsi XXXX avaldus ja ennistada likvideerimise taotlemise tähtaeg
   osaühingu XXXX(kustutatud) likvideerimiseks.
2. Viia läbi osaühingu XXXX(registrikood XXXX) likvideerimismenetlus ja määrata
   likvideerijaks Maire Arm (isikukood 46203280409, Maria Mägi Advokaadibüroo,
   asukohaga Tatari 25, Tallinn, e-post: maire@mmab.ee)
3. Kohustada likvideerijat Maire Armi teatama kohtule kirjalikult likvideerimismenetluse
   lõpetamisest. Juhul kui likvideerimist ei ole lõpetatud 30. juuniks 2017, tuleb likvideerijal
   teatada kohtule põhjused, miks likvideerimist ei ole lõpule viidud ja esitada aruanne.
4. Jätta menetluskulud osaühingu XXXXkanda.
5. Määrus saata menetlusosalistele, likvideerijale ja pärast käesoleva määruse jõustumist
   registriosakonnale.
Edasikaebamise kord
Isiku määramise avalduse rahuldamise või rahuldamata jätmise või menetluse lõpetamise
määruse peale võivad avaldaja ja juriidiline isik esitada määruskaebuse 15 päeva jooksul
alates kohtumääruse kättetoimetamisest.
Menetluse käik
1. Avaldaja esitas Harju Maakohtusse avalduse likvideerimise taotlemise tähtaja
   ennistamiseks, likvideerimismenetluse läbiviimiseks ja likvideerija määramiseks.
   Avalduse kohaselt on avaldajal osaühingu XXXX(registrikood XXXX, registrist
   kustutatud) ja solidaarvõlgnik XXXXi (isikukood XXXX) vastu nõue summas 20 404,58
   eurot. Nõue tuleneb Tallinna Linnakohtu 13.12.2001 kohtuotsusest tsiviilasjas nr 2/5/250-
   7767/01. XXXXAS (endise ärinimega XXXXAS, registrikood XXXX) on nõude
   loovutanud avaldajale notariaalse 5. juuli 2016.a nõude loovutamise lepingu alusel. Nõude
   sissenõudmiseks on Tallinna kohtutäitur Katrin Vellet poolt algatatud täitemenetlus.
   Vastavalt kinnistusraamatu väljavõttele on osaühing XXXXmärgitud omanikuks
   kinnistule nr XXXX. Avaldusele on lisatud vandeadvokaat Tambet Mullari nõusolek
   tegutsemiseks osaühingu XXXX likvideerijana ning ta avaldab, et ei soovi likvideerija
   ülesannete täitmise eest tasu.
2. Äriühingu juhatuse liige XXXX saatis 25.10.2016 e-kirja teel omakäeliselt allkirjastatud
   seisukohast koopia ja osa ostu-müügilepingu. Juhatuse liige teatas, et XXXXei ole
   osaühingu osanik alates 25.09.2000. XXXX omandas 25.09.2000 Henn Otsmaalt
   osaühingu XXXXosa nimiväärtusega 40 000 EEK, mis moodustab 100% osakapitalist.
   Juhatuse liige XXXX toetab avaldust ja leiab, et avaldus tuleb rahuldada ning määrata
   likvideerijaks Tambet Mullari, kuna aktsiaseltsi XXXX taotletud kanditaat on kinnitanud,
   et ei soovi ülesannete täitmise eest tasu. Juhatuse liige leiab, et märkimisväärsete
   menetluskulude jätmine osaühingu kanda olukorras, kus üks likvideerija kanditaat tasu ei
   soovi, on osaühingu huve kahjustav ja võib viia selleni, et äriühingu varast ei jätku kõigi
   võlausaldajate nõuete rahuldamiseks ja likvideerija peab esitama pankrotiavalduse.
   XXXX esitas ka osa ostu-müügilepingu.
3. Tallinna kohtutäitur Katrin Vellet teatas oma vastuses kohtule, et sissenõudja XXXXASi
   avalduse alusel algatatud täitemenetlus on lõpetatud 22.01.2014 tulenevalt täitemenetluse
   seadustiku § 48 lg 1 punktist 6. Nimetatud otsus on edastatud sissenõudjale lihtpostiga.
   Kuivõrd XXXXAS volitatud esindaja pöördus büroo poole, siis on täitemenetluse
   lõpetamise otsus saadetud ka 18.05.2016 e-kirjaga. Kinnistu realiseerimine XXXXAS-i
   võla katteks ei olnud täituril võimalik dokumentide kättetoimetamise võimatuse tõttu.
   Kohtutäituril ei õnnestunud juhatuse liiget tabada.
4. Lisaks avaldaja poolt pakutud likvideerija kanditaadile, on andnud oma nõusoleku
   töötamiseks osaühing XXXXlikvideerijana ka vandeadvokaat ja pankrotihaldur Maire
   Arm. Likvideerija tasu sõltub võimalikust töömahust (menetluse ja müügi kestus,
   võimalikud vaidlused jne). Esialgsel hinnangul võib likvideerija tasu (koos maksudega)
   kokku olla 1700 eurot. Kuna äriühingule kuulub kinnistu, siis tõenäoliselt võib osutuda
   vajalikuks läbi viia selle hindamine enne müügi alustamist. Tavapäraselt on sarnastes
   menetlustes hindamise maksumuseks olnud 200-300 eurot. Esialgne hinnang võimalike
   kulude ja tasu osas on 2000 eurot koos maksudega.
Kohtumääruse põhjendused
5. Tsiviilkohtumenetluse seadustiku (TsMS) § 476 lg 1 alusel algatab kohus hagita
   menetluse omal algatusel või huvitatud isiku või asutuse avalduse alusel. Juhindudes
   TsMS § 475 lg 1 p 11 on hagita asjaks juriidilise isiku likvideerija määramine. TsMS §
   477 lg 1 kohaselt vaatab kohus hagita asja läbi hagimenetluse sätete kohaselt, arvestades
   hagita menetluse kohta sätestatud erisusi.
6. Äriseadustiku (ÄS) § 218 lg 2 kohaselt, kui pärast osaühingu registrist kustutamist ilmneb,
   et osaühingul jäi jaotamata vara ja vajalikud on täiendavad likvideerimisabinõud, võib
   kohus huvitatud isiku nõudel otsustada täiendava likvideerimise ja ennistada vanade
   likvideerijate õigused või määrata uued likvideerijad.
7. Äriregistri väljavõttest nähtub, et äriühing on äriregistrist kustutatud 26.08.2013 ÄS § 60
   lg 3 alusel majandusaasta aruannete esitamata jätmise tõttu. Alates 25.10.2000 kuni
   äriühingu kustutamiseni äriregistrist on äriühingul olnud ainult üks juhatuse liige, kelleks
   on XXXX. Äriregistrile on esitatud viimane majandusaasta aruanne 2000. aasta eest.
8. Kinnistusregistri e-päringu andmetel kuulub äriühingule 18,84 ha suurune
   maatulundusmaa XXXX(registriosa XXXX). Kinnistule oli kohtutäitur Katrin Velleti
   29.07.2004 avalduse alusel sisse kantud kinnistu käsutamise keelumärge esialgse
   võlausaldaja XXXXAS kasuks. Täitemenetlus lõpetati 22.01.2014, kuna äriühing oli
   registrist kustutatud, samuti kustutati kinnistult keelumärge. Maanteeameti hallatava
   liiklusregistri ja väärtpaberikonto e-päringu andmetel muud registrisse kantud vara
   puudutatud isikul I ei ole.
9. Kohus leiab, et kuna osaühingul XXXXon vara (kinnistu registriosaga XXXX), on vajalik
   läbi viia täiendav likvideerimismenetlus.
10. TsMS § 602 alusel määrab kohus seaduses sätestatud juhul huvitatud isiku avalduse alusel
    juriidilise isiku juhatusse või nõukogusse asendusliikme või audiitori, samuti erikontrolli
    läbiviimise ja läbiviija. Likvideerija võib kohus määrata ka omal algatusel, muu hulgas
    juriidilise isiku sundlõpetamise korral. TsMS § 603 lg 1 ja lg 2 sätestab, et kohus võib
    likvideerijaks määrata iga isiku, kes vastab seaduses nimetatud nõuetele ning on kohtu
    hinnangul võimeline oma ülesandeid vajalikul tasemel täitma. Likvideerijaks võib kohus
    nimetada muuhulgas pankrotihalduri. TsMS § 603 lg 3 kohaselt on isiku määramiseks
    vajalik tema nõusolek. TsMS § 604 lg 1 sätestab, et sama seadustiku §-s 602 nimetatud
    isiku määramise avalduses tuleb võimaluse korral nimetada kandidaadi nimi, kelle
    määramist soovitakse. Kohus ei ole isiku määramisel avaldusega seotud.
11. Tulenevalt TsMS § 604 lg 1 ei ole kohus likvideerija määramisel seotud avaldusega ja
    avaldaja pakutud kandidaadiga. Käesoleval juhul on avalduse esitanud üks osaühingu
    XXXXvõlausaldajatest ning tema pakutud likvideerija kanditaat Tambet Mullari on
    ühtlasi ka avalduse esitanud võlausaldaja esindaja. Juhatuse liige on oma seisukohas
    märkinud, et ta eelistab avaldaja poolt pakutud kanditaati, kes ei soovi likvideerija
    ülesannete eest tasu. Vastasel juhul ei pruugi äriühingu varast jätkuda kõigi võlausaldajate
    nõuete rahuldamiseks. Juhatuse liikme seisukohast järeldab kohus, et lisaks avaldajale, on
    äriühingul ka teisi võlausaldajaid, kelle nõuded vajavad likvideerimisemenetluse
    läbiviimise ajal väljaselgitamist ja võimaluse korral rahuldamist.
   Tulenevalt ÄS võib likvideerija teha ainult neid tehinguid, mis on vajalikud osaühingu
   likvideerimiseks, st nõuda sisse võlad, müüa vara ja rahuldada võlausaldajate nõuded.
   Kuivõrd võlausaldajate nõuete rahuldamine on likvideerija üheks ülesandeks, siis on
   kohtu hinnangul vajalik, et likvideerimismenetluses oleksid kaitstud kõigi võlausaldajate
   huvid, sh ka nende, kes ise ei ole taotlenud likvideerija määramist.
   Juhatuse liige on seisukohas märkinud, et Maire Arm kahjustab osaühingu XXXXhuve,
   kuna ta nõuab töö eest tasu. Kohtumenetluse ajal kogutud materjalidest nähtub, et XXXX
   on äriühingu juhatuse liige ja ka ainuomanik olnud alates aastast 2000. Juhatuse liikmeks
   oleku ajal on XXXX jätnud esitamata 12 majandusaasta aruannet (esitanud ainult 1),
   saanud isiklikult kätte XXXXAS-i hagiavalduse ärakirja koos lisadega kohustusega
   esitada kirjalik vastus (avalduse lisa 1- Tallinna Linnakohtu 13.12.2001 kohtuotsus
   tsiviilasjas 2/5/250-7767/01) ning mitte võtnud vastu kohtutäiturilt täitemenetlusega
   seotud dokumente. Kohus leiab, et juhatuse liige ja ainuosanik oleks saanud ise vältida
      äriühingu huve kahjustavaid kulusid (sh likvideerimisega seotud kulusid) täites juhatuse
      liikme kohustusi nõuetekohaselt (muuhulgas esitades majandusaasta aruandeid). Samuti
      oli juhatuse liige teadlik võimalikust XXXXAS-i nõudest (hagiavaldus oli talle isiklikult
      kätte toimetatud). Kuigi täituril ei õnnestunud täitedokumente äriühingule kätte toimetada,
      on kinnistusregistri andmed avalikud ja sealt on näha, et ligi 9 aastat on kinnistut
      koormanud käsutamise keelumärge XXXXAS-i kasuks, mis oli sisse kantud kohtutäitur
      Katrin Velleti avalduse alusel.
12. Juhatuse liige XXXX ei ole likvideerija kandidaadi Maire Armi osas muid vastuväiteid,
    peale likvideerija tasu, esitanud. Kohus märgib, et kuivõrd äriühingule kuulub kinnistu,
    mis on võlausaldajate nõuete rahuldamiseks ja likvideerimismenetluse lõpule viimiseks
    vaja müüa, siis kaasnevad olenemata likvideerija isikust likvideerimisega seotud kulud (sh
    müügi- ja omandiõiguse üleminekuga seotud kulud, kinnistu hindamisega seotud kulud
    jne), mis jäävad sundlõpetatud äriühingu kanda.
      Kohus leiab, et kõigi võlausaldajate huvides tuleb määrata likvideerija, kes on sõltumatu
      ja ei ole seotud ühe võlausaldajaga nagu avaldaja esindaja Tambet Mullari ning antud
      juhul tuleb eelistada kõikide võlausaldajate huve äriühingu (ja tema omaniku) huvidele.
      Kohus asub seisukohale, et osaühingu XXXXlikvideerijateks tuleb määrata kogemustega
      ja sõltumatu kanditaat vandeadvokaat ja pankrotihaldur Maire Arm, kes on andnud selleks
      ka oma nõusoleku. Arvestades, et äriühingul on kinnistu ja võlausaldaja(d) ning välja
      tuleb selgitada ka muu vara ja kohustused, siis ei ole pankrotihalduri esialgne välja
      pakutud likvideerija tasu suurus kuni 1700 eurot (koos maksudega) ülepaisutatud. Kohus
      leiab, et likvideerija tasu ja tekkinud kulud saab hüvitada müüdava kinnisvara arvelt,
      mistõttu kohus avaldajalt ettemaksu ei nõua.
13.   Vastavalt TsMS § 477² lg-le 1 teostab kohus enda poolt hagita menetluses nimetatud
      likvideerija üle järelevalvet. Kohus võib selleks muu hulgas anda isikule ülesannete
      täitmise korraldusi ja nõuda temalt aruannet ülesannete täitmise kohta. Isik võib küsida
      kohtult ülesannete täitmise kohta selgitusi. Pärast ülesannete täitmist tuleb kohtule esitada
      selle kohta aruanne, kui kohus ei määra teisiti. Eeltoodust lähtudes tuleb likvideerijal
      teatada kohtule kirjalikult likvideerimismenetluse lõpetamisest. Juhul kui likvideerimist ei
      ole lõpetatud hiljemalt 30. juuniks 2017, tuleb likvideerijal teatada kohtule põhjused, miks
      likvideerimist ei ole lõpule viidud ja esitada aruanne. Aruanne ülesannete täitmise kohta
      peab sisaldama        selgitust ja tõendeid võlgade sissenõudmise, vara müümise,
      võlausaldajate nõuete rahuldamise ja allesjäänud vara jaotamise kohta; põhjendust, miks
      likvideerimist ei ole lõpule viidud ja kuupäeva, millal likvideerimismenetlus viiakse
      lõpule ning likvideerijatele esitatud nõudeavalduste koopiad ja tõendid likvideerijate poolt
      teostatud toimingute kohta.
14. TsMS § 172 lg 6 kohaselt juriidilise isiku sundlõpetamise menetluse ning juriidilise isiku
    juhatuse ja nõukogu asendusliikme, audiitori, erikontrolli läbiviija ja likvideerija
    määramise ja sellega seotud menetluse kulud kannab juriidiline isik. Kohus leiab, et
    menetluskulud tuleb jätta osaühing XXXXkanda. ÄS § 208 lg 2 sätestab, et kui
    likvideerija nimetatakse kohtulahendiga, saadab kohus lahendi äriregistrile kande
    tegemiseks.

Kohtunik /allkirjastatud digitaalselt/
