                        KOHTUMÄÄRUS
Kohus                             Harju Maakohus

Kohtunik                          Tiia Mõtsnik

Määruse tegemise aeg ja koht      16. august 2016.a, Tallinn, Kentmanni kohtumaja

Tsiviilasja number                2-16-103685

Tsiviilasi                        ITM Inkasso OÜ          hagi   XXXXvastu      võlgnevuse
                                  väljamõistmiseks

Tsiviilasja hind                  1116,17 eurot

Menetlusosalised ja nende         Hageja: ITM Inkasso OÜ (registrikood 11100041, asukoht
esindajad                         Kreutzwaldi 4 Tallinn)
                                  Hageja esindaja: Marek Aunver (e-post jurist@itm.ee)
                                  Kostja: XXXX(isikukood XXXX, elukoht XXXX, e-post:
                                  XXXX)

Menetlustoimingu tegemise viis    Kirjalik menetlus

RESOLUTSIOON
1. Kinnitada ITM Inkasso OÜ ja XXXX vahel sõlmitud kompromiss:
   1.1. Pooled lõpetavad Harju Maakohtu menetluses oleva tsiviilasja esemeks oleva
        pooltevahelise vaidluse käesoleva kohtuliku kompromisslepinguga.
   1.2. Kostja tasub hagejale võlgnevuse põhiosa 900 eurot, intress 18 eurot, lepingutasu
        18 eurot, hagi esitamise ajaks sissenõutavaks muutunud viivised 52 eurot, pool
        riigilõivust summas 100 eurot, pool menetluskulusid 50 eurot, kokku 1138 eurot
        vastavalt järgmisele maksegraafikule: võlgnik maksab igakuiselt vähemalt 10 eurot
        hiljemalt 15-ndaks kuupäevaks alates 15.07.2016.a. kuni võlgnevuse täies mahus
        tasumiseni (summas 1138 eurot).
   1.3. Pooled on kokku leppinud, et punktis 1.2 nimetatud kohustuse kohaseks täitmiseks
        loevad pooled vastavate rahasummade täies ulatuses laekumist hiljemalt
        ülalnimetatud kuupäevadeks OÜ ITM Inkasso arvelduskontole Swedbank AS-s,
        selgitusega: kompromisslepingu täitmine ts.asjas nr 2-16-103685.
   1.4. Kostja poolt kompromissis sätestatud kohustuse täitmisel loobub hageja kõigist
        käesolevas menetluses esitatud nõuetest kostja vastu.
   1.5. Kompromiss lahendab ammendavalt ja lõplikult kõik vaidluse asjaoludega seotud
        poolte nõuded. Pooled loobuvad hagi asjaoludega seotud nõuetest, mis neil on,
        võivad olla ja/või tekkida ning omandavad uued õigused ja kohustused käesoleva
       kompromissi alusel (VÕS § 578 lg 2).
  1.6. Kummagi poole kompromissis kajastamata menetluskulud, sealhulgas kulud
       õigusabile, jäävad vastavad kulud kandnud poole enda kanda.
  1.7. Pooled on TsMS § 630 lõike 2 kohaselt kokku leppinud ja avaldavad, et loobuvad
       kompromissi kinnitamise kohta tehtavale kohtumäärusele määruskaebuse
       esitamise õigusest. Kompromiss jõustub hetkest, mil kohus kompromissi
       kohtumäärusega kinnitab.
  1.8. Juhul, kui kostja ei täida nõuetekohaselt kompromisslepingu punktis 1.2 märgitud
       kohustusi, on hagejal õigus koheselt ja ilma kostjale täiendavat tähtaega andmata
       pöörduda kohtutäituri poole kõigi käesolevas kokkuleppes kajastatud ja kostja
       poolt tasumata summade sissemõistmiseks täies ulatuses.
2. Lõpetada menetlus ITM Inkasso OÜ hagis XXXXvastu võlgnevuse väljamõistmiseks.
3. Menetluskulud, mille jaotus pole poolte vahel kompromisslepingus kokku lepitud, jätta
   poolte endi kanda.
4. Tagastada ITM Inkasso OÜ poolt menetluses tasutud riigilõivust pool, so 100 eurot.
   Tagastatav riigilõiv kanda ITM Inkasso OÜ arvelduskontole .

Edasikaebamise kord
Käesolev määrus ei kuulu edasikaebamisele tulenevalt                poolte   kokkuleppest     ja
tsiviilkohtumenetluse seadustiku (TsMS) §-st 661 lg 4.
Asjaolud ja kohtumääruse põhjendused
ITM Inkasso OÜ esitas 25.02.2016 kohtule maksekäsu kiirmenetluse avalduse XXXX vastu
võlgnevuse saamiseks. Kohus tegi 26.02.2016 makseettepaneku, millele võlgnik esitas
11.03.2016 vastuväite. Kohtunikuabi andis 07.04.2016 määrusega asja üle Harju Maakohtule
menetluse jätkamiseks hagimenetluses. 08.04.2016 kohtumäärusega kohustas kohus ITM
Inkasso OÜ-d esitama oma nõue hagiavaldusele ettenähtud vormis ning tasuma täiendavalt
riigilõivu. 25.04.2016 esitas ITM Inkasso OÜ                hagi XXXXvastu võlgnevuse
väljamõistmiseks. Pooled esitasid 08.07.2016 kohtule kinnitamiseks kompromissilepingu.
Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. TsMS § 430 lg
1 kohaselt võivad pooled menetluse kuni hagi kohta tehtud lahendi jõustumiseni lõpetada
kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused. TsMS §
430 lg 3 kohaselt kohus ei kinnita kompromissi, kui see on vastuolus heade kommetega või
seadusega või rikub olulist avalikku huvi või kui kompromissi ei ole võimalik täita. Antud
kompromiss ei ole vastuolus heade kommete või seadusega ega riku avalikku huvi ja seda on
võimalik täita. Kohus leiab, et kompromiss tuleb kinnitada ja menetlus asjas lõpetada.
TsMS § 150 lg 2 p 1 kohaselt tagastatakse kompromissi korral pool riigilõivust. TsMS § 150
lg 4 kohaselt tagastab riigilõivu kohus, kelle menetluses asi viimati oli, üksnes selle
menetlusosalise avalduse alusel, kes riigilõivu tasus või kelle eest riigilõiv tasuti. Hageja on
taotlenud kohtult kompromissi sõlmimisega seoses riigilõivu tagastamist summas 100 eurot.
Hageja on tasunud maksekäsu kiirmenetluses 25.02.2016 Rahandusministeeriumi riigilõivu
summas 48,01 eurot. Hagiavalduse esitamise eest tasus hageja täiendavalt 25.04.2016
riigilõivu summas 151,99 eurot. Kokku on hageja riigilõivu tasunud menetluses seega 200
eurot.
Kohus leiab, et vastavalt hageja taotlusele tuleb seoses kompromissi sõlmimisega tagastada
hagejale menetluses tasutud riigilõivust pool, so 100 eurot. Vastavalt hageja taotlusele tuleb
tagastatav riigilõiv kanda ITM Inkasso OÜ arvelduskontole .
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on loobunud
määruskaebuse esitamise õigusest.
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 3
kohaselt kompromissi sõlmimise korral kannavad pooled oma menetluskulud ise, kui nad ei
ole kokku leppinud teisiti. Kohus jätab menetluskulud, mille jaotus pole poolte vahel
kompromisslepingus kokku lepitud, poolte endi kanda.

/allkirjastatud digitaalselt/
Tiia Mõtsnik
kohtunik
