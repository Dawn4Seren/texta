                         KOHTUMÄÄRUS

Kohus                                 Tallinna Ringkonnakohus

Määruse tegemise aeg ja koht          25. juuli 2016, Tallinn
Kriminaalasja number                  1-16-5117

Kohtukoosseis                         Andres Parmas
Kriminaalasi                          Elmo Allmetsa süüdistus KarS § 424 ja § 329 järgi

Vaidlustatud kohtulahend              Pärnu Maakohtu 9. juuni 2016. a otsus, kiirmenetluses
                                      kokkuleppemenetluse sätete järgi
Apellatsiooni esitaja                 Süüdistatav
Süüdistatav                           Elmo Allmets (ik: 36209074712); elukoht XXX;
                                      kriminaalkorras karistatud kahel korral; väärteokorras
                                      karistamata; kahtlustatavana kinni peetud 8. juunil 2016;
                                      vahistatud alates 9. juunist 2016
Prokurör                              Abiprokurör Marelle Ulla



RESOLUTSIOON

Jätta Elmo Allmetsa apellatsioon läbi vaatamata ja tagastada apellatsioon selle esitajale.


EDASIKAEBAMISE KORD

Määruse peale võib esitada määruskaebuse Riigikohtule 15 päeva jooksul Tallinna
Ringkonnakohtu kaudu alates päevast, mil menetlusosaline sai vaidlustatavast kohtumäärusest
teada või pidi teada saama. Süüdistataval on määruskaebuse esitamise õigus advokaadist
kaitsja vahendusel.


ASJAOLUD JA MENETLUSE KÄIK

1.      Pärnu Maakohtu 9. juuni 2016. a otsusega tunnistati kiirmenetluses
kokkuleppemenetluse sätete kohaselt KarS § 424 ja § 329 järgi süüdi Elmo Allmets, keda
karistati KarS § 63 lg 1 alusel 8 kuu vangistusega. KarS § 65 lg 2 ja § 64 lg 1 alusel suurendati
seda karistust Pärnu Maakohtu 8. aprilli 2016. a otsusega mõistetud ära kandmata karistuse,
s.o 9 kuu ja 26 päeva vangistuse võrra, mõistes E. Allmetsale liitkaristuseks 1 aasta 5 kuud ja

                                                                                               1
26 päeva vangistust. Kohtuotsusega vahistati E. Allmets kuni otsuse jõustumiseni. Karistuse
kandmise algusajaks loeti E. Allmetsa kinnipidamise päev, s.o 8. juuni 2016. 8. aprilli 2016. a
Pärnu maakohtu otsusega KarS § 50 lg 1 p 1 alusel mõistetud lisakaristuse mootorsõiduki
juhtimise õiguse ära võtmine 6 kuuks jättis maakohus ärakandmisele iseseisvalt. Maakohus
mõistis E. Allmetsalt menetluskuluna välja sundaraha 322,5 eurot ja määratud kaitsjale makstud
tasu 149,76 eurot. Asitõendiks olev sõiduauto tagastati selle omanikule JK-le.

2.     Maakohus tuvastas, et süüdistatav, prokurör ja kaitsja on sõlminud 9. juunil 2016
kokkuleppe. E. Allmets ei soovinud maakohtu istungile kaitsjat. Maakohus veendus istungil, et
süüdistatav E. Allmets on kokkuleppest aru saanud, on väljendanud seal enda tõelist tahet
(sealhulgas on talle arusaadavad karistuse iseloom ja olemus) ning ta jääb kokkuleppe juurde.

3.     Maakohtu otsusele on apellatsiooni esitanud süüdistatav E. Allmets, kes palub
vabastada teda mõistetud vangistusest, sest ta tervis on väga halb, tema elukaaslane ja väiksed
lapsed vajavad ta toetust ning sissetulekut. Samuti jääb vangistuse ajal hooletusse talu
majapidamine. Seetõttu palub ta asendada vangistuse tsiviilhagiga või muul viisil.


RINGKONNAKOHTU SEISUKOHT

4.      KrMS § 318 lg 3 p 4 ja lg 4 kohaselt võivad süüdistatav ja kaitsja esitada
kokkuleppemenetluses tehtud kohtuotsuse peale apellatsiooni üksnes kriminaalmenetluse
seadustiku 9. peatüki 2. jao (s.o kokkuleppemenetlust reguleerivate) või KrMS § 339 lg 1 sätete
rikkumise korral, samuti juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

5.      KrMS § 326 lg 2 p 3 kohaselt kui apellatsiooni on esitanud isik, kellel ei ole KrMS § 318
järgi apellatsiooniõigust, koostab kohtunik apellatsiooni läbi vaatamata jätmise määruse. Kuna
ringkonnakohtule esitatud kaebuses ei ole viidatud KrMS 9. peatüki 2. jao või KrMS § 339 lg 1
sätte rikkumisele, tuleb KrMS § 318 lg-s 4 sätestatud aluste puudumise tõttu jätta E. Allmetsa
kaebus läbi vaatamata.

6.      Eeltoodust tulenevalt ja juhindudes KrMS §-st 390, § 326 lg 2 p-st 3 ja § 318 lg-st 4
jätab ringkonnakohus esitatud apellatsiooni läbi vaatamata.


/allkirjastatud digitaalselt/




                                                                                               2
