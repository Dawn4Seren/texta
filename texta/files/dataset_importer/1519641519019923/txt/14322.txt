                      KOHTUMÄÄRUS
Kohus                           Harju Maakohus

Kohtunik                        Meelis Eerik

Kohtujurist                     Kadi Kark

Määruse tegemise aeg ja koht    27.05.2016.a, Tallinn, Kentmanni kohtumaja

Tsiviilasja number              2-15-15967

Tsiviilasi                      XXX(XXX, pankrotis, isikukood XXX, elukoht XXX)
                                pankrotimenetlus
Menetlustoiming                 Kompromissi kinnitamine, pankrotimenetluse lõpetamine
RESOLUTSIOON

   1. Kinnitada XXX(pankrotis) võlausaldajate 21.04.2016 toimunud üldkoosolekul
      vastuvõetud alljärgnev kompromissotsus:
      1.1 XXX (isikukood XXX) omandab 1/4 kaasomandi osa kinnistust (registriosa
          number XXX) asukohaga XXX (edaspidi nimetatud ka kui „Kinnistu“)
          16 094,78 euro eest.
      1.2 XXX tasub 10 päeva jooksul pärast kompromissotsust kinnitava määruse
          jõustumisest notari deposiiti 9 941,23 eurot väljamaksete ja pankrotimenetluse
          kulude katteks ning teavitab sellest haldurit.
      1.3 Pankrotihaldur Tarmo Repp täidab kohtuotsuse ja annab notariaalselt
          tõestatud/kinnitatud nõusoleku 1/4 kaasomandi osa Kinnistust XXXnimele
          kandmiseks 10 päeva jooksul alates deponeerimise teate saamisest ja
          deponeerimise toimumisest.
      1.4 Pankrotihaldur Tarmo Repp annab nõusoleku, et notari deposiidist kantakse
          kolme tööpäeva jooksul alates notari juures tehingu tegemisest:
              1.4.1 väljamaksena 3 444,99 eurot Maksu- ja Tolliameti arvelduskontole;
              1.4.2 väljamaksena 876,86 eurot OÜ XXX(reg. kood XXX)
                     arvelduskontole;
              1.4.3 XXX väljamakse 6 153,55 eurot tasaarvestatakse punkt 1.1 kohaselt
                     tasumisele kuuluva summaga ega tehta arvelduskontole väljamakset;
              1.4.4 pankrotimenetluse kulude katteks 5 619,38 eurot (sealhulgas
                     käibemaks) kantakse OÜ Advokaadibüroo Eversheds Ots & Co
                     arvelduskontole.
      1.5 Kompromissi kehtivuse tähtajaks on 20 päeva alates kompromissotsust
          kinnitava määruse jõustumisest.
      1.6 Kompromissi täitmise üle teostab järelevalvet pankrotihaldur Tarmo Repp ning
          kompromissi kehtivuse ajal võib XXX (pankrotis) kompromissis nimetatud
          tehinguid teha ja võlgniku vara käsutada üksnes pankrotihaldur Tarmo Reppi
          nõusolekul.
   2. Jätta pankrotihaldur Tarmo Repp vabastamata kuni kompromissist tulenevate
      kohustuste täitmiseni.
   3. Lõpetada XXX(pankrotis) pankrotimenetlus.
   4. Pankrotihalduril avaldada teade kompromissi kinnitamisest väljaandes Ametlikud
      Teadaanded.
Edasikaebamise kord
Määrusele võib võlausaldaja, võlgnik või haldur esitada määruskaebuse 15 päeva jooksul arvates
kohtumääruse kättetoimetamisest Tallinna Ringkonnakohtule Harju Maakohtu Kentmanni
kohtumaja kaudu. Menetlusabi taotluse esitamine ei vabasta kaebuse tähtaegse esitamise nõudest.

                              Asjaolud ja kohtu seisukoht
Harju Maakohus kuulutas 15.12.2015 välja XXX pankroti ja nimetas pankrotihalduriks Tarmo
Reppi.

29.04.2016 esitas haldur kohtule taotluse võlausaldajate üldkoosolekul sõlmitud kompromissi
kinnitamiseks. 21.04.2016 toimunud XXX(pankrotis) võlausaldajate üldkoosolekul tegi haldur
võlausaldajatele ettepaneku pankrotimenetluses kompromissi sõlmimiseks. Võlgniku
pankrotimenetluses on tunnustatud nõudeid kolmel võlausaldajal kogusummas 209 508,19 eurot,
nõuete tunnustamise osas kohtumenetlusi ei ole. Pandiga tagatud nõuetega võlausaldajad
puuduvad. Kompromissettepaneku vastuvõtmise koosolekust võtsid osa kõik võlausaldajad. Kaks
võlausaldajat, kelle nõuded kokku on 148 615,14 eurot, hääletasid kompromissettepaneku
vastuvõtmise poolt. Kompromissi lõpptähtaeg on 20 päeva kompromissi kinnitava määruse
jõustumisest.

Teade XXX(pankrotis) võlausaldajate üldkoosoleku toimumise kohta 21.04.2016 avaldati
väljaandes Ametlikud Teadaanded 06.04.2016, s.o kooskõlas pankrotiseaduse (PankrS) § 79 lg-ga
4 vähemalt viis päeva enne koosoleku toimumist.

PankrS § 180 lg 3 esimene lause sätestab, et kompromiss on tehtud, kui selle poolt hääletab
vähemalt pool kohalviibivatest võlausaldajatest, kelle nõuded moodustavad vähemalt 2/3 kõigi
nõuete summast. 21.04.2016 võlausaldajate üldkoosoleku protokolli kohaselt osalesid koosolekul
kõik võlausaldajad. Kompromissi poolt hääletas kaks võlausaldajat kolmest, seega rohkem kui
pool kohalviibijatest, ning poolt hääletanud võlausaldajate nõuded kokku on rohkem kui 2/3
nõuete summast. Kohus on seisukohal, et kompromissotsus vastab PankrS § 180 nõuetele,
kompromiss otsustati vajaliku häälteenamusega.

PankrS § 183 lg 2 kohaselt ei kinnita kohus kompromissi, kui kompromissi tegemisel ei ole
järgitud seaduses sätestatud nõudeid või kui kompromiss on tehtud pettuse mõjul. Kohus leiab, et
kompromissi tegemisel on järgitud pankrotiseadusest tulenevaid nõudeid. Kompromissotsuse on
teinud üldkoosolek tulenevalt PankrS § 178 lg-st 3. Kompromissi poolt on hääletanud PankrS
§ 180 lg 3 tingimustele vastav osa võlausaldajatest. Nõuete kaitsmise koosolek on toimunud
(PankrS § 180 lg 2). Kompromiss hõlmab kõiki võlausaldajaid, kelle nõuded on kaitstud ning
nõuete rahuldamiseks on määratud tähtaeg 20 päeva (PankrS § 180 lg 1). Kohtul puuduvad
andmed, et kompromiss oleks tehtud pettuse mõjul või oleks rikutud pankrotiseaduse sätteid.
Seetõttu kuulub kompromiss kinnitamisele.




                                                                                                  2
PankrS § 189 lg 1 kohaselt teostab kompromissi üle järelevalvet pankrotihaldur. Tulenevalt
PankrS §-st 184 lg 4 jätab kohus pankrotihalduri vabastamata. Haldur vabastatakse PankrS § 192
lg 2 alusel pärast kompromissi tähtaja möödumist.

Kompromissi kehtivuse ajal võib halduri või võlausaldaja, kelle suhtes kompromiss kehtib, nõudel
tühistada kompromissi PankrS § 190 alustel.

PankrS § 183 lg 5 kohaselt haldur avaldab teate kompromissi kinnitamisest väljaandes Ametlikud
Teadaanded. Teates tuleb märkida ka käesoleva seaduse §-s 186 nimetatud asjaolud ning milliste
tehingute tegemiseks vajab võlgnik halduri nõusolekut (§ 189 lõige 2).

PankrS § 183 lg 4 sätestab, et määruse peale, millega kohus kompromissi kinnitas või kinnitamata
jättis, võib võlausaldaja, võlgnik või haldur esitada määruskaebuse.

/Allkirjastatud digitaalselt/

Meelis Eerik
Kohtunik




                                                                                              3
