                            KOHTUMÄÄRUS

 Kohus                          Viru Maakohus
 Määruse aeg ja koht            15.02.2016, Rakvere kohtumajas
 Kohtuasja number               1-13-8188
 Kohtunik                       Kristel Vedro
 Kohtuistungi sekretär          Raili Raja
 Prokurör                       Elle Karm
 Kaitsja                        Marina Valge (määratud korras)
 Kohtuasi                       Viru Vangla materjalid Thor-Sydnei Silva vangistusest
                                tingimisi enne tähtaega vabastamiseks elektroonilise
                                järelevalve alla
 Süüdimõistetu                  THOR-SYDNEI SILVA, i.k. 39206230841, kannab
                                karistust Viru Vanglas, elukoht vabanemisel: xxxx
                                Karistuse kandmise algus 04.06.2015 ja lõpp 17.07.2016.
 Kohtuasja läbivaatamise aeg 21.01.2016, avalikul videokohtuistungil
 Kohtumääruse õiguslik alus     KarS § 76; KrMS § 426, § 383, § 384 ja § 387.

RESOLUTSIOON
Vabastada Thor-Sydnei Silva tingimisi enne tähtaega temale Harju Maakohtu 24.09.2013
otsusega mõistetud ja Harju Maakohtu 05.06.2015 määrusega täitmisele pööratud
karistuse kandmisest katseajaga kuus (6) kuud ja määrata tema katseajaks Tallinna
Vangla kriminaalhooldusosakonna juhataja poolt määratava kriminaalhooldusametniku
järelevalve alla kohustades teda katseaja jooksul järgima KarS § 75 lg 1 p 1 - 6 sätestatud
kontrollnõudeid:
     1) elama kohtu määratud alalises elukohas aadressil: xxxx;
     2) ilmuma kriminaalhooldaja määratud ajavahemike järel kriminaalhooldus-
     osakonda registreerimisele;
     3) alluma kriminaalhooldaja kontrollile oma elukohas ning esitama talle andmeid
     oma kohustuste täitmise ja elatusvahendite kohta;
     4) saama kriminaalhooldusametnikult eelneva loa elukohast lahkumiseks kauemaks
     kui viieteistkümneks päevaks;
     5) saama kriminaalhooldusametnikult eelneva loa elu-, töö- või õppimiskoha
     vahetamiseks;
     6) saama kriminaalhooldusametnikult eelneva loa Eesti territooriumilt lahkumiseks
     ja väljaspool Eesti territooriumi viibimiseks.

                                             1
Kohaldada Thor-Sydnei Silva suhtes käitumiskontrolli ajaks KarS 75 lg 2 p 2, 21, 4 ja 7
alusel järgmised kohustused:
   1) mitte tarvitama alkoholi:
   2) mitte omama või tarvitama narkootilisi või psühhotroopseid aineid;
   3) asuma tööle või õppima või võtma end Töötukassas arvele kahe nädala jooksul
      peale vabanemist;
   4) mitte suhtlema kriminaalkorras karistatud isikutega.

Thor-Sydnei Silva vabastada tingimisi elektroonilise järelevalve alla alates käesoleva
kohtumääruse jõustumisest kestusega kaks (2) kuud.

Välja mõista Thor-Sydnei Silvalt menetluskuluna riigituludesse 118,80 eurot kaitsetasu
vandeadvokaadi Marina Valge poolt õigusabi osutamise eest.

Menetluskulud tasuda 30 päeva jooksul käesoleva kohtumääruse jõustumisest arvates
Rahandusministeeriumi arveldusarvele nr EE891010220034796011 AS-s SEB Pank, nr
EE932200221023778606 AS-is Swedbank, nr EE701700017001577198 Nordea Bank
Finland PLC Eesti filiaal või nr EE403300333416110002 Danske Bank AS Eesti filiaal,
viitenumber 2800049900, selgitusse märkida „Thor-Sydnei Silva, 1-13-8188,
menetluskulud“.

Kui rahaline nõue pole täies ulatuses tähtaegselt tasutud, suunatakse nõue kohtutäiturile
täitemenetlusse täitemenetluse seadustikus sätestatud korras.

Välja mõista riigieelarve selleks otstarbeks eraldatud vahenditest Advokaadibüroo Valge
& Uiga kasuks 118,80 eurot (sh käibemaks 20%) vandeadvokaadi Marina Valge poolt
süüdimõistetu Thor-Sydnei Silva kaitsjana riigi õigusabi korras osutatud õigusabi eest.

Kohtumääruse väljatrükk saata Viru Vanglale, prokurörile, Thor-Sydnei Silvale ja tema
kaitsjale ning kohtumääruse jõustumisel Riigi Tugiteenuste Keskusele.

EDASIKAEBAMISE KORD

Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Asjaolud

Viru Vangla esitas 22.12.2015 Viru Maakohtule materjalid kinnipeetava Thor-Sydnei Silva
vangistusest tingimisi enne tähtaega vabastamiseks elektroonilise järelevalve alla.

Thor-Sydnei Silva on süüdi mõistetud Harju Maakohtu 24.09.2013 otsusega KarS § 184 lg 1
järgi ja KarS § 65 lg 2 ning § 68 lg 1 alusel mõisteti talle karistuseks 1 aasta 5 kuud ja 28 päeva
vangistust. KarS § 69 lg 1, 3 alusel asendas kohus mõistetud karistuse 1086 tunni üldkasuliku
tööga, mille tegemise tähtajaks määras kohus 2 aastat ning süüdimõistetu allutati
käitumiskontrollile kriminaalhooldaja järelevalve alla. Harju Maakohtu 05.06.2015 määrusega
pööras kohus KarS § 69 lg 6 alusel täitmisele Thor-Sydnei Silvale Harju Maakohtu 24.09.2013
otsusega mõistetud ja osaliselt ärakandmata karistuse 1 aasta 1 kuu ja 13 päeva vangistust.
Karistuse kandmise alguseks luges kohus 04.06.2015.

                                                2
Viru Vangla toetab kinnipeetava vabastamist tingimisi ennetähtaega elektroonilise järelevalve
alla ettepanekuga kinnipeetava katseajaks määrata karistusaja lõpp s.o. 17.07.2016 ja
käitumiskontrolli pikkuseks katseaja pikkus koos lisakohustuste täitmisega. Elektroonilise
järelevalve kestuseks on vangla hinnangul otstarbekas määrata 2 kuud.

Kohtuistung

Thor-Sydnei Silva taotleb enda tingimisi ennetähtaegset vabastamist. Kinnipeetav avaldab, et
tahab vabanedes minna autokooli, tööle saab minna isa firmasse palgaga 800 eurot kuus ja tahab
hakata võlgu tasuma. Kinnitab, et narkootikume pole juba ammu tarvitanud ning suudab täita
kontrollnõudeid.

Prokurör asja arutamisest osa ei võtnud, kuid on esitanud kohtule kirjalikult oma seisukoha,
mille kohaselt süüdimõistetu taasühiskonnastamise huvides prokuratuur toetab kinnipeetava
vabastamist tingimisi enne tähtaega elektroonilise järelevalve alla koos isiku allutamisega
käitumiskontrollile.

Kaitsja toetab Thor-Sydnei Silva ennetähtaegset vangistusest vabastamist elektroonilise valve
alla ja on seisukohal, et kindlasti peaks talle määratavates kontrollnõuetes olema alkoholi ja
narkootikumide tarvitamise keeld.

Kohtumääruse põhjendused

Kohus, kuulanud ära süüdimõistetu ja tema kaitsja ning tutvunud Viru Vangla poolt esitatud
materjali ning prokuröri kirjaliku seisukohaga, leiab, et Thor-Sydnei Silva saab vabastada
vangistusest tingimisi enne tähtaega ühes tema allutamisega käitumiskontrollile ja
elektroonilisele valvele.

KarS § 76 lg 2 p 1 kohaselt võib kohus tahtlikus esimese astme kuriteos süüdlase katseajaga
tingimisi enne tähtaega vangistusest vabastada, kui ta on tegelikult ära kandnud vähemalt poole
mõistetud karistusajast, kuid mitte vähem kui neli kuud, ning nõustunud käesoleva seadustiku
§ 75 lõike 2 punktis 9 sätestatud elektroonilise valve kohaldamisega.

Vastavalt KarS § 76 lg-le 4 arvestab kohus katseajaga tingimisi enne tähtaega vangistusest
vabastamise otsustamisel kuriteo toimepanemise asjaolusid, süüdimõistetu isikut, varasemat
elukäiku ning käitumist karistuse kandmise ajal, samuti tema elutingimusi ja neid tagajärgi,
mida võib süüdimõistetule kaasa tuua tingimisi enne tähtaega karistusest vabastamine.

Kohus leiab, et kinnipeetav Thor-Sydnei Silvale saab anda võimaluse näidata, et ta suudab
vabaduses seaduskuulekat elu elada ja talle pandud kohustusi järgida. Kinnipeetav on andnud
nõusoleku enda suhtes elektroonilise valve kohaldamiseks. Thor-Sydnei Silva kannab
vanglakaristust esmakordselt.

Kinnipeetaval on vabanedes olemas kindel elukoht – 2-toalises                  üürikorteris.
Kriminaalhooldusametnik on kodukülastusel välja selgitanud, et tingimused sobivad
elektrooniliseks valveks ja korteri omanik on valveseadmete paigaldamisega nõus.

Kinnipeetava lähivõrgustiku moodustavad isa, ema, vend ja õde. Suhted lähedastega on head ja
toetavad. Isa on nõus kinnipeetavat vabanemisel materiaalselt toetama.

                                              3
Kinnipeetaval on vabanedes võimalus tööle asuda xxxx, firma omanik on kinnipeetava isa.
Ettevõte tegeleb riiulite paigaldamise ja demontaaži teenustega ning tööobjektid on erinevad.
Isik on selles ettevõttes töötanud ka enne vangistust. Seega on kinnipeetaval vabanedes olemas
kindel sissetulek ja tegevus.

Vangla hinnangul on uue mittevägivaldse kuriteo toimepanemise tõenäosus kahe aasta jooksul
48%. Riski realiseerumine on kõige tõenäolisem siis, kui kinnipeetav jätkab alkoholi ja/või
narkootikumide tarvitamist. Riski on võimalik maandada isikule alkoholi ja narkootikumide
ning muude psühhotroopsete ainete tarbimiskeelu kohustuse järgimise määramisega.

Positiivseks loeb kohus veel asjaolu, et vanglas viibimise ajal on isik käitunud korrektselt ja
viisakalt, saab aru, et ühiselu reeglid kehtivad ka talle. Kinnipeetav on motiveeritud muutma
oma elustiili ja tal on realistlikud plaanid tulevikuks (õppida ja töötada üheaegselt, et tasuda
kiiremini oma võlad).
Samas on oluline, et kinnipeetaval tuleb läbida veel katseaeg ning täita kontrollnõudeid
kriminaalhooldaja järelevalve all.

Kohus leiab, et käesoleval juhul on karistus oma eesmärgi täitnud. Kohus on seisukohal, et
antud juhul on isiku taasühiskonnastamise huvides vangistusest tingimisi vabastamise
efektiivsus suurem karistuse lõpuni kandmisest vanglas. Käitumiskontrollile allutamine aitab
omakorda maandada uute kuritegude toimepanemise riski. Kinnipeetavale saab anda võimaluse
näidata, et ta suudab kriminaalhoolduse nõuetekohaselt läbida ning ta on võimeline edaspidi
järgima õiguskuulekat eluviisi.

Eeltoodust tulenevalt leiab kohus, et Thor-Sydnei Silva kuulub karistuse kandmisest
vabastamisele tingimisi enne tähtaega ühes tema allutamisega elektroonilisele valvele ning
käitumiskontrolli nõuetele koos lisakohustuste määramisega. Katseaja pikkuseks on KarS § 76
lg 5 kohaselt ära kandmata karistusaja pikkus, kuid mitte lühemana kui kuus kuud. Katseajaks
allutatakse süüdlane käesoleva seadustiku §-s 75 sätestatud käitumiskontrollile, kuid mitte
rohkem kuni kahekümne neljaks kuuks. KarS § 751 lg 3 p 2 kohaselt võib elektroonilise valve
tähtaja määrata tahtliku esimese astme kuriteo korral ühest kuust kuni kaheteistkümne kuuni.


/allkirjastatud digitaalselt/

Kristel Vedro
Kohtunik




                                               4
