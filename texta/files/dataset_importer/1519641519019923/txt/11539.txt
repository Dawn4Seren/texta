                                                                                        1

                                                                 Kriminaalasi nr 1-14-8871




                           KOHTUMÄÄRUS

Kohus                        Viru Maakohus

Määruse tegemise aeg ja koht 29. juuni 2016, Rakvere kohtumaja

Kriminaalasja number         1-14-8871

Kohtunik                     Heli Väinaste

Kohtuistungi sekretär        Enjar Malm

                             Viru Vangla materjalid Erkki Onki elektroonilise valve
Kohtuasi                     kohaldamisega vangistusest tingimisi enne tähtaega
                             vabastamiseks

Süüdimõistetu                ERKKI ONK, isikukood 39205115257, Eesti Vabariigi
                             kodanik, keskharidus, elukoht xxxx

                             Karistuse kandmise algus 28.05.2014 ja lõpp 28.05.2018

Kaitsja                      v.-adv. abi Gerda-Johanna Pello



RESOLUTSIOON
Vabastada ERKKI ONK temale Viru Maakohtu 30.03.2015 otsusega mõistetud karistuse
kandmisest tingimisi enne tähtaega elektroonilise valve kohaldamisega koos tema
allutamisega käitumiskontrollile.

Vastavalt KarS § 751 lg 3 p 2 määrata Erkki Onki elektroonilise valve tähtajaks 4 (neli)
kuud.

Vastavalt KarS § 76 lg 5, 78 p 2 määrata Erkki Onkile katseaeg alates käesoleva
kohtumääruse jõustumisest kuni 28.05.2018.

Kohustada Erkki Onki katseajal järgima KarS § 75 lg 1 p 1-6 sätestatud kontrollnõudeid:
  - elama kohtu määratud alalises elukohas – xxxx;
  - ilmuma kriminaalhooldaja määratud ajavahemike järel kriminaalhooldus-
      osakonda registreerimisele;
                                                                                         2

   -   alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
   -   saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   -   saama kriminaalhooldusametnikult eelneva loa elu-, töö- või õppimiskoha
       vahetamiseks;
   -   saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

Kohustada Erkki Onki katseajal järgima KarS § 75 lg 2 p 2,21,4,8,9 sätestatud järgmisi
kohustusi:
   - mitte tarvitama alkoholi;
   - mitte omama või tarvitama narkootilisi või psühhotroopseid aineid;
   - asuma tööle või võtma ennast arvele Eesti Töötukassas 2 (kahe) nädala jooksul
      alates vangistusest vabanemisest;
   - osalema sotsiaalprogrammis;
   - alluma elektroonilisele valvele, olles selleks eelnevalt nõusoleku andnud.

Määrata Erkki Onk kriminaalhooldusele Viru Vangla kriminaalhooldusosakonna juhataja
määratud kriminaalhooldusametniku järelevalve alla.

Vastavalt KarS § 751 lg 4 hakkab elektroonilise valve tähtaeg kulgema päevast, kui
elektroonilise valve seade kinnitatakse süüdimõistetu keha külge.

Vabastada Erkki Onk karistuse kandmisest Viru Vanglas peale käesoleva kohtumääruse
jõustumist.

Välja mõista riigieelarvest eraldatud vahendite arvelt Advokaadibüroo LMP (asukoht
Kentmanni 6, 10116 Tallinn) kasuks 69 (kuuskümmend üheksa eurot, s.h on käibemaks
20%, s.o 11,50 eurot) eurot v.-adv. abi Gerda-Johanna Pello poolt määratud korras
süüdimõistetu Erkki Onki kaitsjana osutatud õigusabi eest.

KrMS § 175 lg 1 p 4 alusel välja mõista Erkki Onkilt menetluskuluna kaitsjatasu 69
(kuuskümmend üheksa) eurot riigituludesse v.-adv. abi Gerda-Johanna Pello poolt
osutatud õigusabi eest.

Erkki Onkil tasuda väljamõistetud summa Maksu- ja Tolliameti arvelduskontole SEB
Pangas nr EE351010052031000004, Swedbankis nr EE502200221014193355, Nordea
Pangas nr EE401700017002872300 või Danske Bankis nr EE873300333499990003.
Maksekorraldusele märkida viitenumber 99915700022714 ning selgitus: „Erkki Onk, 1-14-
8871, kaitsjatasu“. Menetluskulu tasuda 30 päeva jooksul käesoleva kohtumääruse
jõustumisest arvates. Kui rahaline nõue pole täies ulatuses tähtaegselt tasutud, suunatakse
nõue täitemenetluse läbiviimiseks kohtutäiturile täitemenetluse seadustikus sätestatud
korras.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.
                                                                                                  3

Asjaolud

Viru Vangla esitas 24.05.2016 Viru Maakohtule materjalid kinnipeetava Erkki Onki
elektroonilise valve kohaldamisega vangistusest tingimisi enne tähtaega vabastamiseks.

Erkki Onk kannab käesoleval ajal Viru Maakohtu 30.03.2015 kohtuotsusega nr 1-14-8871
mõistetud karistust, mille kohaselt ta tunnistati süüdi KarS § 184 lg 2 p 1,2 järgi ning karistuseks
mõisteti 3 aastat vangistust; KarS § 185 lg 3 järgi ning karistuseks mõisteti, KarS § 61 sätteid
kohaldades, 4 aastat vangistust; KarS § 185 lg 2 p 2,3 järgi ning karistuseks mõisteti 3 aastat
vangistust. KarS § 64 lg 1 alusel, lugedes kergemad karistused kaetuks raskeima karistusega,
mõisteti Erkki Onki liitkaristuseks 4 aastat vangistust. KarS § 68 lg 1 alusel arvati eelvangistus
alates 28.05.2014 karistusaja hulka ning Erkki Onki karistuse kandmise alguseks loeti tema
kahtlustatavana kinnipidamise päev, s.o 28.05.2014.

Kinnipeetavat on kriminaalkorras karistatud 2 korda, vanglas viibib ta esimest korda. Praegune
karistus on mõistetud narkootilise ja psühhotroopse aine suures koguses ebaseadusliku
käitlemise ning narkootilise ja psühhotroopse aine edasiandmise eest nooremale kui
kaheksateistaastasele isikule eest. Varasemalt on teda karistatud kehalise väärkohtlemise eest.
Varasemat kuritegu iseloomustas alkoholi tarvitamisest tingitud käitumine, kuid praegune
kuritegu oli teadlikult kainena toime pandud tegu. Väärteokorras on kinnipeetavat karistatud 8
korral. Vangistuse jooksul on kinnipeetav olnud hõivatud majandustöödel koristajana ning alates
22.08.2015 töötab ta tootmistööl pesumajas. Erkki Onk on vestelnud psühholoogiga alkoholi
kuritarvitamisest ning juhtumikorraldajaga oma elustiilist enne vangistust.

Käesolevaks ajaks on kinnipeetav talle mõistetud karistusest ära kandnud 2 aastat 1 kuu ning
kanda jääb tal veel 1 aasta 11 kuud vangistust.

Kinnipeetaval distsiplinaarkaristused vangistuse jooksul puuduvad.

Vabanemisel on Erkki Onkil võimalus elama asuda aadressile xxxx, kus ta elas ka enne
vangistust. Tegemist on 4-toalise keskküttekaminaga korteriga, mis kuulub isiku emale E K.
Eluase on püsiv ja vastab elektroonilise valve kohaldamise tingimustele. Korteris elavad ema,
viimase elukaaslane R R ja vend E O, kes kõik on andnud omapoolse nõusoleku antud
elamispinnale elektroonilise valve kohaldamiseks. Isik on vahetanud mitmeid kordi koole,
põhiliselt elukoha vahetuse tõttu. Samas isik tunnistab, et on olnud probleeme ka õppimise ja
käitumisega (vägivalla kasutamine). Väike-Maarja Gümnaasiumist visati kinnipeetav välja, kuna
ta ei käinud kolm veerandit koolis. Ta on omandanud Rakvere Ametikoolis keevitaja eriala ning
tulevikus soovib omandada kõrghariduse. Enne vangistust tegeles isik kriminaalse tegevusega ja
ametlikult ei töötanud. Varasemalt on isik töötanud ametlikult xxxx nii xxxx kui xxxx
valmistajana. AS-s Jeld-Wen monteerijana, Raua Kojas metallilukksepana ja praktikal oli OÜ-s
Ferrel keevitajana, kus töötas hiljem ka ametlikult. Vanglas on ta töötanud hooldaja ja
koristajana, alates 22.08.2015 töötab ta AS EVT pesumajas, kust iseloomustatakse teda kui
hoolast ja kohusetundlikku töötajat. Kinnipeetava sõnul on praegune kuritegu toime pandud
seoses sellega, et tekkisid trahvid, mis tahtsid maksmist ja enamus raha läks kohtutäituritele ning
ema oli vaja kuidagi toetada.

Praegune kuritegu on toime pandud koos poolvenna A R (R). Varasem kuritegu on toime pandud
koos teise venna E O. Erkki Onki lähedasteks isikuteks vabaduses on tema ema E K, vend E O
ning ema elukaaslane R R. Ema sõnul on suhted peres head ja üksteist toetavad. Emaga suhtleb
kinnipeetav telefoni- ja kirja teel. Kinnipeetava suhtlusringkonnas oli kriminaalse tausta ja
                                                                                                   4

mõtteviisiga isikuid, mõlemad kuriteod on toime pandud grupis. Isik võtab riske ega mõtle oma
tegude tagajärgedele. Varasem vägivaldne kuritegu on toime pandud alkoholijoobes.
Kinnipeetav tunnistab, et varem tarvitas ta peaaegu iga nädalavahetus järjepidevalt terve
nädalavahetuse alkoholi. Ta on võtnud laenu alkoholi ostmiseks. Alkoholi tarvitas ta koos
sõpradega, tavaliselt alustas lahja alkoholiga ning peale võttis kanget alkoholi. Kinnipeetav saab
aru, et peab alkoholi tarvitamisest loobuma. Ta tunnistab, et joobes kaotab oma käitumise üle
kontrolli. Viimati vabaduses olles tarvitas ta alkoholi vaid tähtpäevadel. Peale eelmist kuritegu ei
soovinud ta enam probleeme ja tal oli tüdruksõber, kes teda toetas ja takistas. Enda sõnul proovis
ta kanepit siis, kui hakkas ise seda müüma, sest pidi kontrollima kvaliteeti. Sõltuvust ei ole isikul
diagnoositud, tegemist on juhutarvitajaga. Teisi aineid pole isik proovinud ega soovi ka
proovida. Kuritegelikud hoiakud otseselt puuduvad. Ametiisikutesse suhtub kinnipeetav
viisakalt. Eelmise kriminaalkaristuse ajal käis isik kriminaalhoolduses lõpuni. Kuritegude
toimepanemine ja nende olemus viitab ükskõiksele suhtumisele ühiskonnas kehtestatud
normidesse ja teiste isikute õigustesse. Vanglasse saabumisest peale on olemas motivatsioon
loobuda kuritegelikust käitumisest. Kinnipeetav tunnistab, et on kasutanud enesekehtestamiseks
ja probleemide lahendamiseks vägivalda. Samas saab siiski aru, et selline käitumine ei ole õige.
Isik tunnistab, et varem ta ei mõelnud oma tegude tagajärgedele, kaasa arvatud praeguse kuriteo
toimepanemise ajal. Tagajärgedele mõtlemine tuli alles vanglas. Praeguse kuriteo pani isik toime
rahaprobleemide kiireks lahendamiseks. Üldise korduva kuriteo toimepanemise tõenäosus
järgmise 2 aasta jooksul on 12%, vägivaldse kuriteo toimepanemise tõenäosus sama aja jooksul
on 30%. Eeltoodule tuginedes toetab Viru Vangla Erkki Onki ennetähtaegset vabastamist
elektroonilise järelevalve alla. Kui kohus leiab, et Erkki Onk tuleks vabastada vangistusest
ennetähtaegselt koos elektroonilise järelevalvega, teeb Viru Vangla ettepaneku määrata talle
katseaeg ja käitumiskontroll kuni tema karistusaja lõpuni, s.o kuni 28.05.2018.a.
Käitumiskontrolli ajaks teeb vangla ettepaneku kohustada teda täitma KarS § 75 lg 2 p 2,2 1,4,8,9
sätestatud kohustusi. Elektroonilise valve pikkuseks tehakse ettepanek määrata 4 kuud.

Kriminaalhooldusametnik oma arvamuses märgib, et käesolev kuritegu on isikul sooritatud koos
venna E O. Ema E K on xxxx, ema elukaaslane R R ja vend E O töötavad ametlikult xxxx.
Materiaalselt tuleb pere toime. Juhul, kui Erkki Onk vabanedes koheselt töökohta ei oma, tuleks
tal end arvele võtta Eesti Töötukassas, et oleksid tagatud riigipoolsed toetused tööturuametis
pakutavate teenuste näol. Kriminaalhoolduse seisukohalt on oluline, et kinnipeetav muudaks
oma hoiakuid ja mõtlemist seoses kuritegeliku käitumisega ning teadvustaks tingimisi karistuse
ja vangistuse erisusi ning oleks motiveeritud vabanedes elama seaduskuulekat elu. Juhul kui
kohus leiab, et Erkki Onk tuleks vabastada vangistusest ennetähtaegselt koos elektroonilise
järelevalvega, teeb kriminaalhooldusametnik ettepaneku kohustada teda täitma KarS § 75 lg 2 p
2,21,4,8,9 sätestatud kohustusi. Kriminaalhooldusametnik teeb ettepaneku määrata Erkki Onkile
katseaeg ja käitumiskontroll kuni tema karistusaja lõpuni, s.o kuni 28.05.2018.a.

Erkki Onk kinnitas kohtuistungil, et soovib vangistusest tingimisi enne tähtaega vabaneda
elektroonilise järelevalve alla. Garantiikirja tal ei ole, aga ta saaks vabanedes tööle xxxx
asukohaga xxxx. Ta töötas seal ka peale kooli lõppu ja suvevaheaegadel, oli xxxx ja xxxx
valmistaja. Tal praegu puudub teadmine, kas ta võetakse sinna tööle, aga ta loodab, et võetakse.
Ta ise lahkus töölt, sest soovis erialast tööd. Ta on varem kriminaalhoolduse all olnud ja teab,
mida tähendavad kriminaalhoolduse nõuded ja kohustused. Probleeme kriminaalhooldusega ei
esinenud, erakorralist ettekannet kohtule tema kohta ei esitatud. Uued kuriteod, mille eest ta
karistust kannab, ei ole toime pandud katseajal. Ta ei tarvita enam alkoholi ning on kindel, et
suudab vabaduses alkoholist eemale hoida. Alates 20.06.2016 hakkas ta karistust kandma
avavanglas.
                                                                                                 5

Abiprokurör Ain Tali on edastanud kohtunikule oma seisukoha elektrooniliselt ning lähtudes
KrMS § 432 lg 33 teatanud, et ei soovi võtta osa Erkki Onki tingimisi enne tähtaega vangistusest
vabastamise küsimuse läbivaatamisest. Prokuratuur kinnitab, et ei ole kinnipeetav E. Onki
tingimisi enne tähtaega vabastamisele vastu. E. Onki vanglas käitumise positiivsed asjaolud -
distsiplinaarrikkumiste puudumine vangistuse kestel, majandustöödel koristajana ja tootmistööl
pesumajas töötamine, psühholoogiga vestlustes osalemine jm - viitavad sellele, et süüdimõistetu
on teinud pingutusi õiguskuuleka elu suunas. Kinnipeetav kannab reaalset vangistust esimest
korda. Katseajal saaks süüdimõistetu kinnistada oma positiivseid hoiakuid. Ennetähtaegne
vabastamine tähendab sisuliselt vangistuse eesmärkide täitmist teiste, kuid palju odavamate
vahenditega. Uue kuriteo toimepanemise riske oleks võimalik vähendada süüdimõistetu
kriminaalhooldusele allutamisega ja elektroonilise valve kohaldamisega, samuti lisakohustuste
panemisega, mis piirab oluliselt isiku liikumisvabadust ning elukvaliteeti. Vabastades
kinnipeetava vangistusest käesoleval ajal, on tema üle võimalik teostada kontrolli kuue kuu
kestel. Antud juhul oleks ennetähtaegse vabastamise efektiivsus suurem karistuse kandmisest
vanglas kuni 28.05.2018. Vähetähtis pole ka asjaolu, et kinnipeetaval tuleb läbida veel suhteliselt
pikk katseaeg kriminaalhooldusametniku järelevalve all. Prokurör nõustub Viru Vangla poolt
10.05.2016 koostatud kinnipeetava iseloomustuses toodud arvamusega katseaja,
käitumiskontrolli ja elektroonilise valve kestuse ning katseajaks kohustuste valiku osas. Lähtudes
eeltoodust toetab prokuratuur Erkki Onki vangistusest tingimisi ennetähtaegset vabastamist
süüdimõistetu taasühiskonnastamise huvides.

Kaitsja leidis, et Erkki Onki suhtes on põhjendatud tema ennetähtaegne vabastamine
elektroonilise valve kohaldamisega. Isikul puuduvad vangistuse jooksul distsiplinaarkaristused,
mis näitab, et ta on teinud pingutusi õiguskuuleka elu suunas. Vanglas viibides on isik töötanud,
see näitab, et tal on säilinud tööharjumus. Isikul ei ole küll garantiikirja, et ta vabanedes tööle
saab, kuid tõenäoliselt ta xxxx tagasi tööle võetakse. Isikul on olemas pere, kes teda toetab, on
kindel elukoht. Vangistuses olles on ta paigutatud avavanglasse, mis näitab, et isik on saamas
oma elu järje peale. Isik saab aru, et alkohol on tekitanud talle probleeme ja ta on täna
kinnitanud, et on võimeline ise sellest probleemist vabanema. Kaitsja leiab, et on põhjendatud
kinnipeetava ennetähtaegne vabastamine.

KarS § 76 lg 4 sätestab, et tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine.

Kohus, kuulanud ära süüdimõistetu, tema kaitsja, tutvunud prokuröri arvamusega ning Viru
Vangla poolt esitatud materjalidega, leiab, et süüdimõistetu Erkki Onki võib 4 kuulise
elektroonilise valve kohaldamisega vangistusest tingimisi enne tähtaega vabastada ning seda
vaatamata sellele, et karistust kannab ta muuhulgas esimese raskusastme rahvatervisevastase
narkokuriteo eest. Tegemist on isiku teise kriminaalkaristusega ning esimese reaalse
vangistusega. Erkki Onki käitumine vangistuses on olnud eeskujulik, millele viitab
distsiplinaarkaristuste puudumine. Vangistuse jooksul on ta olnud hõivatud majandustöödel
koristajana ning tootmistööl pesumajas. Kinnipeetav on vestelnud psühholoogiga alkoholi
kuritarvitamisest ning juhtumikorraldajaga riskivast ja hoolimatust elustiilist. Alates 20.06.2016
kannab ta oma karistust Viru Vangla avavanglaosakonnas. Kohtu hinnangul saab eeltoodu põhjal
järeldada seda, et reaalselt vangistuses viibitud aeg on suure tõenäosusega täitnud oma eesmärgi
ning isik on astunud konkreetseid samme õiguskuuleka elu suunas, olles juba muutunud ning
edaspidigi motiveeritud muutuma. Vabaduses on isikul olemas kindel elukoht ning lähedased,
kellega suhted on head ja toetavad. Vangla on hinnanud üldise korduva kuriteo toimepanemise
                                                                                                 6

tõenäosuseks järgmise 2 aasta jooksul 12% ning vägivaldse kuriteo toimepanemise tõenäosuseks
sama aja jooksul 30%. Seega ei ole uue kuriteo toimepanemise riskid kõrged. Vangla ja
prokuratuur toetavad Erkki Onki tingimisi ennetähtaegset vabastamist. Kohus märgib, et
elektrooniline valve on väga tugeva kontrollimehhanismiga, sest kriminaalhooldajal on võimalik
igal ajal teada saada, kus Erkki Onk viibib. Uue võimaliku kuriteo toimepanemise riski saaks
kohtu hinnangul veelgi maandada katseajaks, s.o kuni 28.05.2018 Erkki Onkile KarS § 75 lg 2 p
2,21,4,8,9 sätestatud kohustuste panemisega. Kohtu arvates vabanemine elektroonilise
järelevalvega piirab teataval määral kinnipeetava Erkki Onki elu, kuid ühtlasi aitab see tal
esialgu kohaneda eluga vabaduses. Kohus leiab, et Erkki Onkile tuleb anda võimalus näidata
seda, et tema väärtushinnangud on vangistuses viibitud aja jooksul muutunud ning ta suudab
edaspidi vabaduses seaduskuulekalt käituda ning kriminaalhooldaja järelevalve all
kontrollnõudeid ja talle pandud kohustusi täita. Täiendavalt märgib kohus, et vangistusest
tingimisi enne tähtaega vabanemise korral elektroonilise valve alla isik ei vabane karistusest,
vaid kannab selle ära kergematel tingimustel.

Kohtuistungil osales kinnipeetava taotlusel kaitsja v.-adv. abi Gerda-Johanna Pello, kelle taotluse
kohaselt kulus õigusabi osutamiseks 69 eurot. Kohus leiab, et nimetatud summa õigusabi
osutamise eest on põhjendatud ja kuulub väljamõistmisele kinnipeetavalt.

Kohus lähtus määrust tehes eeltoodust ja juhindus KarS § 76; KrMS § 426, 432, 384, 387.

/allkirjastatud digitaalselt/

Heli Väinaste
Kohtunik
