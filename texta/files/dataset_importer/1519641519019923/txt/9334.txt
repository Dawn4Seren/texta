                                                                                1-16-6438




                            KOHTUOTSUS
                         Eesti Vabariigi nimel

Kohus                            Harju Maakohus
Otsuse tegemise aeg ja koht      15.augustil 2016.a Tallinnas Liivalaia kohtumajas

Kriminaalasja number             1-16-6438 (15230101647)
Kohtukoosseis                    Kohtunik Katre Poljakova

Kohtuistungi sekretär, tõlk      Triin Pilberg, Natalia Senkevitš

Kriminaalasi                     NIKITA XXXX süüdistuses KarS § 199 lg 1 ja § 121 lg
                                 2 p 3 järgi kokkuleppemenetluses;

Prokurör                         Annika Vanatoa

Süüdistatav                      NIKITA XXXX, isikukood: XXXX, EV kodanik,
                                 emakeel: eesti keel, haridus 9 klassi, õpib: XXXX
                                 elukoht: XXXX, varasemalt kriminaalkorras karistamata;
                                 tõkendina kohaldatud elukohast lahkumise keeldu alates
                                 10.05.2016.

Kaitsja                          Advokaat Kadi Mägi

RESOLUTSIOON                     Juhindudes KrMS §-dest § 126 lg 3 p 1; § 173 lg 1 - 4 ja
                                 § 175 lg 1 p.p 4, 6 ja 9; § 179 lg 1 p 2; § 180 lg 3; § 248
                                 lg 1 p 5; § 249; § 310 lg 1 § 311; § 313; KarS § - dest 75
                                 lg 1 p.p 1-5, lg 2 p 8 § 87 lg 1 p 2; kohus otsustas:

   1. Süüdi tunnistada NIKITA XXXX KarS § 121 lg 2 p 3 ja KarS § 199 lg 1 järgi
      kvalifitseeritud kuritegude toimepanemise eest.
   2. Tuginedes KarS § 87 lg 1 p 2 vabastada Nikita XXXX karistusest, kohaldades tema
      suhtes mõjutusvahendina käitumiskontrollile allutamist ning vastavalt KarS § 75
      lg 1 p.p 1-6 ja juhindudes KarS § 87 lg 2 kohustada Nikita XXXXi 1 (ühe) aasta
      pikkuse käitumiskontrolli ajal järgima järgmisi kontrollnõudeid ja kohustusi:
   • elama alalises elukohas aadressil: XXXX;
   • ilmuma           kriminaalhooldaja       määratud        ajavahemike        järel
      kriminaalhooldusosakonda registreerimisele;
   • alluma kriminaalhooldaja kontrollile oma elukohas ning esitama talle andmeid
      oma kohustuste täitmise ja elatusvahendite kohta;
   • saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   •  saama kriminaalhooldusametnikult eelneva loa elu-, töö- või õppimiskoha
      vahetamiseks;
  • saama kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.
  3. Juhindudes KarS § 75 lg 2 p 2 kohustada Nikita XXXXi käitumiskontrolli ajal
      mitte tarvitama alkoholi.
  4. Juhindudes KarS § 75 lg 2 p 21 kohustada Nikita XXXXi käitumiskontrolli ajal
      mitte omama või tarvitama narkootilisi või psühhotroopseid aineid.
  5. Juhindudes KarS § 75 lg 2 p 4 kohustada Nikita XXXXi käitumiskontrolli ajal
      jätkama õpinguid eriala omandamiseks.
  6. Juhindudes KarS § 75 lg 2 p 8 kohustada Nikita XXXXi käitumiskontrolli ajal
      osalema sotsiaalprogrammis.
  7. Nikita XXXXi käitumiskontrolli aja algust arvestada kohtuotsuse kuulutamise
      päevast s.o 16.08.2016.a.
  8. Määrata       Nikita      XXXX      käitumiskontrolli  ajaks      Viru    Vangla
      Kriminaalhooldusosakonna kolmanda üksuse (alaealiste üksuse) juhataja poolt
      nimetatud kriminaalhooldaja järelevalve alla.
  9. Juhindudes KrMS § 126 lg 3 p 1 asitõend - CD plaat salvestistega, mis asub
      kriminaalasja materjalide juures, kohtuotsuse jõustumisel jätta kriminaalasja
      materjalide juurde.
  10. Juhindudes KrMS § 180 lg 3 jätta menetluskulud osaliselt riigi kanda ning mõista
      välja Nikita XXXXilt või temal piisavate rahaliste vahendite puudumise korral
      seaduslikult esindajalt XXXXriigi tuludesse menetluskulude katteks 600
      (kuussada) eurot, milline summa tuleb tasuda ositi 12 kuu jooksul käesoleva
      kohtuotsuse jõustumisest arvates ja maksegraafikus märgitud osades, milline
      edastatakse Nikita XXXXile ja tema seaduslikule esindajale nende elukoha
      aadressile: XXXX. Nikita XXXXi või tema seadusliku esindaja XXXXpoolt
      menetluskulude graafikus osamakse tähtajaks tasumata jätmise korral
      maksegraafik tühistada. Kui rahalised nõuded ei ole täies ulatuses tähtaegselt
      tasutud, suunatakse nõuded täitemenetluse läbiviimiseks kohtutäiturile
      täitemenetluse seadustikus sätestatud korras ning süüdimõistetul tuleb kanda ka
      kohtuotsuse täitmisega seonduvad kulud.
Edasikaebe kord ja tähtaeg
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. KrMS § 319 lg 1 kohaselt
apellatsioonkaebuse esitamise soovist teatatakse otsuse teinud kohtule kirjalikult seitsme
päeva jooksul, alates kohtuotsuse resolutiivosa kuulutamisest. Apellatsiooniõiguse
kasutamise soovist võib otsuse teinud kohtule teatada ka elektrooniliselt. KrMS § 319 lg
2 kohaselt apellatsioon esitatakse Ringkonnakohtule kirjalikult 15 päeva jooksul alates
otsuse avalikult teatavakstegemisest. KrMS § lg 3 kohaselt vahistatud süüdistatav või
tema kaitsja võib esitada apellatsiooni 15 päeva jooksul alates süüdistatavale kohtuotsuse
koopia kätteandmisele järgnevast päevast.
Süüdistus ja kokkuleppe sisu
Nikita XXXX on kohtu alla antud ja teda süüdistatakse selles, et tema 30.03.2016 kella 12:30
paiku aadressil Tallinn Paldiski mnt 102 asuvas Rocca al Mare keskuses asuvas Sportlandis
võttis võõra vallasasja omastamise eesmärgil jope maksumusega 249,95 eurot, lahkus
kauplusest jope eest tasumata.
Seega Nikita XXXX pani toime tahtliku kuriteo, mis oli suunatud võõra vallasasja
äravõtmisele selle ebaseadusliku omastamise eesmärgil, s.o KarS § 199 lg 1 järgi
kvalifitseeritava kuriteo.
Samuti tema 24.03.201 kella 20:00 paiku Tallinn Musumäel aadressil Pärnu mnt, Valli ja Viru
tn kasutas kanntanu XXXXsuhtes füüsilist vägivalda ja nimelt lõi rusikaga vastu kannatanu
vasakut külge , samuti lõi rusikaga näkku ning kõhtu, tekitades füüsilist valu ja
tervisekahjustused – marrastused otsaees, paistetus, katkine huul.
Samuti tema, 01.03.2015 kella 14:40 paiku aadressil Tallinn Vihuri 8 asuva maja juures kasutas
füüsilist vägivalda ja nimelt lõi kahel korral rusikaga kannatanu XXXXnäo piirkonda, tekitades
füüsilist valu ja tervisekahjustused - lahtine peahaav, huule ja suuõõne lahtine haav (vastavalt
epikriisist väljavõttele nr 2050301-80859/01-171656).
Seega Nikita XXXX pani toime tahtliku kuriteo, mis oli suunatud teise inimese tervise
kahjustamisele, samuti valu tekitavale kehalisele väärkohtlemisele, korduvalt, s.o pani
toime KarS § 121 lg 2 p 3 järgi kvalifitseeritava kuriteo.
26.juulil 2016.a sõlmisid Põhja Ringkonnaprokuratuuri abiprokurör Annika Vanatoa,
süüdistatav Nikita XXXX ja tema kaitsja advokaat Kadi Mägi käesolevas kriminaalasjas
alljärgneva kokkuleppe ja nimelt, et abiprokurör Annika Vanatoa nõuab kohtus Nikita XXXX
süüdi tunnistamist KarS § 199 lg 1 ja § 121 lg 2 p 3 järgi kvalifitseeritud kuritegude
toimepanemises ning tema karistusest vabastamist KarS § 87 lg 1 p 2 alusel, kohaldades Nikita
XXXXi suhtes mõjutusvahendina allutamist käitumiskontrollile vastavalt KarS § 75 lg 1
sätestatule ja nimelt: elama kohtu määratud elukohas, ilmuma kriminaalhooldaja määratud
ajavahemike järel kriminaalhooldusosakonda registreerimisele, alluma kriminaalhooldaja
kontrollile oma elukohas ning esitama talle andmeid oma kohustuste täitmise ja elatusvahendite
kohta, saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks, saama kriminaalhooldusametnikult eelneva loa elu-, töö- või
õppimiskoha vahetamiseks, saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks. Samuti taotleb
abiprokurör kohtus Nikita XXXX suhtes kohaldada lisanõuded vastavalt KarS § 75 lg 2 p 2,
2¹,4, 8 sätetele – mitte tarvitama alkoholi, mitte omama või tarvitama narkootilisi või
psühhotroopseid aineid, otsima endale töökoha, omandama üldhariduse või eriala kohtu
määratud tähtajaks, osalema sotsiaalprogrammis. KarS § 87 lg 2 alusel määrata
käitumiskontrolli ajaks 1 aasta.
Kohtule esitatud kokkuleppes märgitakse, et kokkuleppemenetluse läbirääkimiste käigus
süüdistatav Nikita XXXX ja tema kaitsja nõustusid kuriteo kvalifikatsiooniga, tekitatud kahju
laadi ja suurusega ning jõudsid kokkuleppele prokuröri poolt nõutavas karistuse liigis ja määras.
Samuti nähtub kohtule kinnitamiseks esitatud kokkuleppest, et süüdistatavale on teatavaks
tehtud, et süüdimõistva kohtuotsuse korral tuleb tal tasuda menetluskulud ositi, so summas 600
eurot 12 kuu jooksul ositi.
Harju Maakohtu Liivalaia kohtumajas 16.08.2016.a toimunud kohtuistungil süüdistatav Nikita
XXXX tunnistas end temale esitatud süüdistustes KarS §-de 199 lg 1 ja 121 lg 2 p 3 järgi
kvalifitseeritud kuritegude toimepanemises täielikult süüdi ja nõustus sõlmitud kokkuleppega,
kinnitades kohtule, et kokkuleppe sõlmimine oli tema vaba tahe, paludes kohtul sõlmitud
kokkulepe kinnitada. Põhja Ringkonnaprokuratuuri abiprokurör Annika Vanatoa ning
süüdistatava kaitsja vandeadvokaadi abi Kadi Mägi jäid sõlmitud kokkuleppe juurde, taotledes
kohtult selle kinnitamist.
Kohus, tutvunud kohtusse saadetud kriminaaltoimikuga, ära kuulanud süüdistatava selgitused
sõlmitud kokkuleppe kohta ning abiprokuröri ja süüdistatava Nikita XXXX kaitsja Kadi Mägi
arvamuse kokkuleppe kohta ning veendunud, et menetlusosalised jäävad sõlmitud kokkuleppe
juurde, asub seisukohale, et süüdistatav Nikita XXXX on sõlmitud kokkuleppest aru saanud
ning sellega nõustunud ja kokkulepet sõlmides on süüdistatav väljendanud oma tõelist tahet,
kokkulepe on sõlmitud kriminaalmenetluse sätteid järgides.
Kõike eeltoodut arvesse võttes asub kohus seisukohale, et Nikita XXXX tuleb süüdi tunnistada
temale KarS §-de 199 lg 1 ja 121 lg 2 p 3 järgi inkrimineeritud kuritegude toimepanemises ja
karistus tuleb talle mõista vastavalt sõlmitud kokkuleppele s.t Nikita XXXX tuleb vabastada
karistuse kandmisest ühes allutamisega käitumiskontrollile.

Menetluskulud:
Tulenevalt KrMS § 180 lg-st 1 hüvitab süüdimõistva kohtuotsuse korral menetluskulud
süüdimõistetu. Menetluskuluks KrMS § 175 lg 1 p.p 4 ja 9 kohaselt on süüdimõistva
kohtuotsusega kaasnev sundraha ning määratud kaitsjale makstud tasu.
KrMS § 179 lg 1 p 2 kohaselt süüdimõistva kohtuotsusega teise astme kuriteos süüdimõistmise
korral on sundraha suuruseks 1,5 kuupalga alammäär. Vabariigi Valitsuse määruse „Töötasu
alammäära kehtestamine” § 1 kohaselt kuutasu alammääraks täistööajaga töötamise korral on
430 eurot ning seda alates 01.01.2016.a s.t teise astme kuriteo süüdimõistmise korral on
sundraha suuruseks 645.- eurot. Käesoleva kriminaalasja materjalidest nähtub, et Nikita
XXXXile on nii kohtueelse kui ka kohtumenetluse käigus osutatud riigi õigusabi, kokku
summas 192 eurot Kokkuleppest nähtub, et nii alaealine süüdistatav, kui ka tema seaduslik
esindaja taotlevad menetluskulude vähendamist, kuivõrd ema ülalpidamisel on kaks alaealist
last, kes mõlemad käivad koolis. Samuti taotletakse kulude tasumist 12 kuu jooksul. Kokku on
lepitud, et menetluskuludeks määrata 600 eurot, millised tasuda võrdsetes osades 12 kuu
jooksul, ning ülejäänud osa menetluskuludest jätta riigi kanda. Menetluskulude väljamõistmisel
juhindub kohus KrMS §-st 180 lg 3.
Kohtunik Katre Poljakova /allkirjastatud digitaalselt/
