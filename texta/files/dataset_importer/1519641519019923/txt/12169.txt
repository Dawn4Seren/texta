                            KOHTUMÄÄRUS
Kohus                              Harju Maakohus
Kohtunik                           Piret Rõuk
Kohtujurist                        Evelin Neltsas
Tsiviilasja number                 2-16-5991
Määruse tegemise aeg ja koht       20. juuni 2016, Tallinn, Kentmanni kohtumaja
Tsiviilasi                         XXXXAS avaldus Norra Kuningriigi Hålogalandi
                                   Apellatsioonikohtu 28.09.2015 otsuse ja Ülemkohtu
                                   18.01.2016 määruse Eesti Vabariigis tunnustamiseks ja
                                   täitmiseks
Menetlustoiming                    Avalduse lahendamine
Menetlusosalised ja nende          Avaldaja: XXXXAS (registrikood XXXX, XXXX e-post
esindajad                          XXXX)
                                   Avaldaja lepinguline esindaja vandeadvokaat Carri
                                   Ginter (Advokaadibüroo SORAINEN AS, e-post
                                   carri.ginter@sorainen.com
                                   Puudutatud isik: OÜ       XXXX(registrikood    XXXX,
                                   XXXX, e-post XXXX)

Resolutsioon
   1. Võtta menetlusse XXXXAS avaldus Norra Kuningriigi Hålogalandi Apellatsioonikohtu
      28.09.2015 otsuse ja Ülemkohtu 18.01.2016 määruse Eesti Vabariigis tunnustamiseks ja
      täitmiseks.
   2. Rahuldada avaldus.
   3. Tunnustada ja tunnistada Eesti Vabariigis täidetavaks Hålogalandi Ringkonnakohtu
      28.09.2015 kohtuotsus viitenumbriga 15-022273ASD-HALO, millega mõisteti OÜ-lt
      XXXX(kostja) Norra äriühingu XXXXAS (hageja) kasuks välja 8 921 485,50 Norra
      krooni (951 026,61 eurot), millele lisandub seadusjärgne viivis summalt 6 650 279,50
      Norra krooni (708 917,00 eurot) alates 08.01.2012, summalt 445 928 Norra krooni
      (47 535,74 eurot) alates 24.04.2014 ning summalt 1 825 278 Norra krooni (194 573,87
      eurot) alates 15.09.2014 ning mõisteti OÜ-lt XXXXvälja esimese astme kohtu
      menetluskulud summas 665 666 Norra krooni (70 959,72 eurot; lisandub seadusjärgne
      viivis alates 21.11.2014) ning menetluskulud apellatsiooniastmes summas 634 055 Norra
      krooni, (67 590,00 eurot; lisandub seadusjärgne viivis)
   4. Tunnustada ja tunnistada Eesti Vabariigis täidetavaks Norra Ülemkohtu 18.01.2016
      määrus nr HR-2016-00109-U (asi nr 2015/2132), millega kohus otsustas mitte menetleda
      OÜ XXXX apellatsioonkaebust ja mõistis OÜ-lt XXXXXXXXAS-i kasuks välja
      menetluskulud Ülemkohtu menetluses summas 42 000 Norra krooni (4477 eurot;
       lisandub seadusjärgne viivis);
   5. XXXXAS-l on õigus esitada Hålogalandi Ringkonnakohtu 28.09.2015 kohtuotsus
      viitenumbriga 15-022273ASD-HALO ja Norra Ülemkohtu 18.01.2016 määrus nr HR-
      2016-00109-U (asi nr 2015/2132) Eesti kohtutäiturile täitmiseks.
   6. Menetluskulud jätta OÜ XXXX kanda.
   7. Välja mõista OÜ-lt XXXX XXXXAS-i kasuks avaldaja poolt käesoleva avaldusega
      seoses kantud menetluskulud 2768,38 eurot (kaks tuhat seitsesada kuuskümmend
      kaheksa eurot ja 38 senti).
   8. Toimetada kohtumäärus kätte avaldajale ja puudutatud isikule.
Edasikaebamise kord
Määruse peale võib avaldaja või võlgnik esitada määruskaebuse Tallinna Ringkonnakohtule
Harju Maakohtu kaudu ühe kuu jooksul alates määruse kättetoimetamisest Eesti Vabariigis, kahe
kuu jooksul kättetoimetamisest välisriigis. Määruskaebuse esitamisel tuleb tasuda riigilõiv 50
eurot.
Menetluse käik
1. Harju Maakohtule esitati avaldus Norra Kuningriigi Hålogalandi Apellatsioonikohtu
   28.09.2015 otsuse ja Ülemkohtu 18.01.2016 määruse Eesti Vabariigis tunnustamiseks ja
   täitmiseks.
2. Avaldusest nähtub, et Eesti kohtute poolt tunnustatud ja täidetavaks tunnistatud esimese
   astme kohtu lahend 13-141359TVI-HAFE oli Eestis täidetavaks tunnistamise ajal küll Norras
   täidetav, kuid mitte jõustunud. OÜ XXXXvaidlustas lahendi Norra Kuningriigis ning
   tänaseks on samas kohtuasjas jõustunud Hålogalandi apellatsioonikohtu 28.09.2015
   kohtuotsus (kohtuasja viitenumber 15 022273ASD-HALO ja Norra Ülemkohtu 18.01.2016
   määrus nr HR-2016-00109-U (asi nr 2015/2132). Norra Ülemkohtu määrusega otsustati mitte
   menetleda OÜ XXXX apellatsioonkaebust. Nii Hålogalandi Ringkonnakohtu 28.09.2015
   otsus kui ka Norra Ülemkohtu 18.01.2016 kohtumäärus on täidetavad aktsiaseltsi XXXX
   suhtes.
Kohtumääruse põhjendused
3. Kohus, tutvunud esitatud avaldusega, leiab, et see vastab tsiviilkohtumenetluse seadustiku
   (TsMS) nõuetele ja ei esine menetlusse võtmisest keeldumise aluseid.
4. TsMS § 475 lg 1 p 14 kohaselt on välisriigi kohtulahendite tunnustamine ja täitmine hagita
   asi. TsMS § 477 lg 1 kohaselt hagita asja vaatab kohus läbi hagimenetluse sätete kohaselt,
   arvestades hagita menetluse kohta sätestatud erisusi. TsMS § 620 lg 3 kohaselt tunnustatakse
   välisriigi kohtulahendit Eestis, ilma et selleks oleks vaja läbi viia eraldi kohtumenetlust.
   Siiski võib taotleda selle tunnustamise lahendamist TsMS 62. peatükis lahendi täidetavaks
   tunnistamiseks ettenähtud korras, kui tunnustamise üle on vaidlus või kui see on isikule muul
   põhjusel tema õiguste teostamiseks vajalik. Tunnustamisest keeldumise alused on loetletud
   TsMS § 620 lg-s 1.
5. Kuivõrd tunnustamist ja täidetavaks tunnistamist puudutavad kohtulahendid on tehtud 2015
   ja 2016 aastal Norra Kuningriigis, siis kohaldub antud juhul tsiviil- ja kaubandusasjade
   kohtualluvuse ning neid käsitlevate kohtuotsuste tunnustamise ja täitmise konventsioon (nn
   Lugano 2007 konventsioon, edaspidi konventsioon).
6. Konventsiooni artikkel 33 lg 1 kohaselt tunnustatakse konventsiooniga seotud riigis tehtud
   kohtuotsust teistes konventsiooniga seotud riikides ühegi erimenetluse järgmist nõudmata.
   Konventsiooni artikkel 53 kohaselt esitab kohtuotsuse tunnustamist või selle täitmist taotlev
   asjaosaline kohtuotsuse koopia, mis vastab selle ehtsuse kindlakstegemise tingimustele.
   Kohtuotsuse täitmist taotlev asjaosaline esitab lisaks sellele veel artiklis 54 nimetatud
   tunnistuse, ilma et see piiraks artikli 55 kohaldamist. Konventsiooni artikkel 54 kohaselt
                                                                                               2
    annab kohtuotsuse teinud konventsiooniga seotud riigi kohus või pädev asutus huvitatud
    isiku taotlusel välja tunnistuse, kasutades konventsiooni V lisas esitatud tüüpvormi.
7. Konventsiooni artikli 41 kohaselt kohtuotsus tunnistatakse täidetavaks kohe pärast artiklis 53
   kirjeldatud formaalsuste täitmist ilma artiklites 34 ja 35 sätestatud kontrollimiseta. Poolel,
   kelle vastu täitmist taotletakse, ei ole menetluse selles staadiumis õigust teha taotluse kohta
   esildisi.
8. Avaldaja on menetluses esitanud Hålogalandi Ringkonnakohtu 28.09.2015 kohtuotsuse
   koopia ja tunnistuse otsuse täidetavuse kohta Norras koos tõlgetega ning Norra Ülemkohtu
   18.01.2016 määruse ja tunnistuse täidetavuse kohta koos tõlgetega. Kohus asub seisukohale,
   et avaldaja poolt esitatud dokumentatsioon vastab konventsioonis sätestatud nõuetele ja
   seega kuulub konventsiooni artikli 41 alusel XXXXAS avaldus Norra Kuningriigi
   Hålogalandi Apellatsioonikohtu 28.09.2015 otsuse ja Ülemkohtu 18.01.2016 määruse Eesti
   Vabariigis tunnustamiseks ja täitmiseks rahuldamisele.
9. TsMS § 172 lg 1 tulenevalt kannab hagita menetluses menetluskulud isik, kelle huvides
   lahend tehakse. Kui hagita menetluses osaleb mitu isikut, võib kohus otsustada, et
   menetluskulud kannab täielikult või osaliselt mõni menetlusosaline, kui see on asjaolusid
   arvestades õiglane, muu hulgas siis, kui see menetlusosaline esitas põhjendamatu taotluse,
   väite või tõendi. Toimiku materjalidest nähtuvalt on XXXX aktsiaselts keeldunud
   kohtuotsuse vabatahtlikust täitmisest. Samas kaebuse esitajana oli puudutatud isik teadlik nii
   kohtumenetlusest kui ka selle tulemusest. Kuivõrd puudutatud isik on kohtu hinnangul
   põhjustanud käesoleva kohtuotsuse tunnustamise ja täitmise menetluse, siis juhindudes
   TsMS § 172 lg-st 1 jätab kohus menetluskulud puudutatud isiku kanda.
10. Avalduse kohaselt on avaldaja menetluskulud kokku 2768,38 eurot, mis koosnevad
    õigusabikuludest ja tõlkimisega seotud kuludest. Kohus leiab, et õigusabi osutamisel
    rakendatud keskmine tunnitasumäär 131,18 eurot/tund (ilma käibemaksuta) ja tehtud
    toimingud on käesoleva vaidluse sisu, mahtu, keerukust ja rahvusvahelist mõõdet arvestades
    põhjendatud ja vajalikud.
11. TsMS § 625 lg 2 kohaselt määruse peale, millega välisriigi kohtulahend tunnistati täidetavaks
    või täidetavaks tunnistamist muudeti, võivad esitada määruskaebuse sissenõudja ja võlgnik.
    Määruskaebuse esitamise tähtaeg on üks kuu alates määruse kättetoimetamisest, välisriiki
    kättetoimetamise puhul aga kaks kuud kättetoimetamisest.

/allkirjastatud digitaalselt/
Piret Rõuk
kohtunik




                                                                                                3
