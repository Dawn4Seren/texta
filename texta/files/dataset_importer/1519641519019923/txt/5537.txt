                                                                                  2-16-110476




                                  KOHTUOTSUS
                                  EESTI VABARIIGI NIMEL
                                        Tagaseljaotsus

Kohus                             Viru Maakohus

Kohtunik                          Pille Aver

Otsuse tegemise aeg ja koht       06. oktoober 2016, Narva kohtumaja

Tsiviilasja number                2-16-110476

Tsiviilasi                        Osaühingu Aktiva Finants hagi D Z vastu võlgnevuse ja
                                  viivise nõudes
Tsiviilasja hind                  1440,35 eurot

Menetlusosalised ja nende esin-   Hageja: Osaühing Aktiva Finants (RK 10746479)
dajad:
                                  Hageja lepinguline esindaja: Kadri Timuska (e-post: ju-
                                  rist@julianus.ee)

                                  Kostja: D Z (IK XXX)

Asja lahendamise viis             Kirjalik menetlus


RESOLUTSIOON

    1. Rahuldada osaliselt hageja Osaühingu Aktiva Finants hagi D Z vastu võlgnevuse ja
       viivise nõudes tagaseljaotsusega.

    2. Välja mõista kostja D Z hageja Osaühingu Aktiva Finants kasuks kostja ja Elisa
       Eesti AS-i vahel 10.07.2013 sõlmitud lepingust nr 2563908 ja selle lisast nr 2563923
       tulenev põhivõlgnev summas 720 (seitsesada kakskümmend) eurot ja 20 senti ning
       põhivõlgnevuselt viivis VÕS § 113 lg-s 1 sätestatud määras järgmiselt:

a) Arve nr 2007419837 summaga 36,57 eurot alates 15.08.2013 kuni otsuse tegemiseni
    summas 9 (üheksa) eurot ja 37 senti;
b) Arve nr 2007641823 summaga 36 eurot alates 17.09.2013 kuni otsuse tegemiseni sum-
    mas 8 (kaheksa) eurot ja 94 senti;
c) Arve nr 2007852990 summaga 37 eurot alates 15.10.2013 kuni otsuse tegemiseni sum-
    mas 8 (kaheksa) eurot ja 95 senti;
d) Arve nr 2008060082 summaga 610,63 eurot alates 15.11.2013 kuni otsuse tegemiseni
    summas 143 (ükssada nelikümmend kolm) eurot ja 30 senti.
Seega kokku välja mõista kostjalt viivis summas 170 (ükssada seitsekümmend) eurot ja 56
                                                                                            1(3)
                                                                                         2-16-110476
senti.

    3. Jätta rahuldamata hageja nõue välja mõista kostjalt viivis määras 0,15% päevas.

    4. Tagaseljaotsus on tagatiseta viivitamata täidetav.

Menetluskulude jaotus ja kindlaksmääramine

    5. Jätta menetluskulud 61,84% kostja kanda ja 38,16% hageja kanda.

    6. Jätta rahuldamata hageja taotlus õigusabi kulude hüvitamiseks summas 1250 eurot.
        Määrata hageja õigusabi kulude hüvitiseks 125 (ükssada kakskümmend viis) eurot.

    7. Välja mõista kostja D Z hageja Osaühingu Aktiva Finants kasuks 61,84% menetlu-
       ses kantud menetluskuludest (riigilõiv summas 200 eurot ja õigusabi kulud summas
       125 eurot) summas 200 (kakssada) eurot ja 98 senti. Kostjale hüvitatavad menetlus-
       kulud puuduvad.

    8. Välja mõista kostja D Z hageja Osaühingu Aktiva Finants kasuks viivis
       menetluskuludelt (200,98 eurot) võlaõigusseaduse § 113 lõike 1 teises lauses
       ettenähtud ulatuses tasumata summalt alates käesoleva tagaseljaotsuse jõustumisest
       kuni täitmiseni.


Kohtu selgitus

Tagaseljaotsus on tehtud tsiviilkohtumenetluse seadustiku (TsMS) § 407 lg 1 alusel.
Hagimaterjalid toimetati kostjale kätte 29.08.2016 postkasti panekuga. Kostja ei ole tähtaegselt
hagile vastanud. Tagaseljaotsuse võib kohus teha kirjeldava ja põhjendava osata (TsMS § 444 lg
3).
Kohtule esitatud dokumentidest nähtub, et viivise määras oli kokku lepitud lepingu üldtingimuste
p-s 7.8, viivise määraks on 0,15% päevas, mis on oluliselt suurem kui seadusega ettenähtud
viivise määr. Kostja puhul on tegemst tarbijaga. Lähtudes Riigikohtu lahendist nr 3-2-1-25-16
tuleb viivise tingimus lugeda tühiseks. Seetõttu mõistab kohus välja kostjalt viivise seadusega
ettenähtud ulatuses.
TsMS § 163 lg 1 alusel jaotab kohus menetluskulud võrdeliselt hagi rahuldamise ulatusega.
TsMS § 175 lg 1 alusel mõistab kohus kostjalt hageja lepingulise esindaja kulud välja põhjenda-
tud ja vajalikus ulatuses. Kohus leiab, et antud asjas põhjendatud ja vajalikud on kulud summas
mitte suuremas summas kui 125 eurot.


EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu tagaseljaot-
suse tegemiseks ei rahuldata ja jäetakse tema hagi rahuldamata, võib esitada otsuse peale apellat-
sioonkaebuse. Kaebus esitatakse Tartu Ringkonnakohtule 30 päeva jooksul, alates otsuse kätte-
toimetamisest, kuid mitte hiljem kui viie kuu möödumisel esimese astme kohtu otsuse avalikult
teatavakstegemisest. Kaebus võidakse lahendada kirjalikus menetluses, kui kaebuses ei taotleta
selle lahendamist istungil.

Kostjal on õigus esitada tagaseljaotsuse peale kaja menetluse taastamiseks Viru Maakohtule 30
päeva jooksul alates tagaseljaotsuse kättetoimetamisest. Kuna tagaseljaotsus toimetatakse kätte
                                                                                                  2(3)
                                                                                          2-16-110476
 kostjale avalikult, võib kaja esitada 30 päeva jooksul alates päevast, kui kostja sai tagaseljaotsu-
 sest või selle täitmiseks algatatud täitemenetlusest teada. Koos kajaga tuleb kohtule esitada kõik
 asja ettevalmistamise lõpuleviimiseks vajalik, st TsMS § 394 nõuetele vastav kirjalik vastus hagi-
 le. Kaja peab vastama TsMS § 416 nõuetele.

 TsMS § 142 lg 2 kohaselt tasutakse kajalt kautsjon, mis vastab riigilõivule poolelt hagihinnalt,
 kuid mitte vähem kui 100 eurot ja mitte rohkem kui 1500 eurot. Kautsjon tuleb kanda Rahandus-
 ministeeriumi kontole nr EE571010220229377229 AS-s SEB Pank, nr EE062200221059223099
 AS-s Swedbank, nr EE513300333522160001 Danske Bank või nr EE221700017003510302
 Nordea Bank.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi taot-
leja seaduses sätestatud tähtaja järgimiseks tegema tähtaja kestel ka menetlustoimingu, mille tege-
miseks ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi taot-
lemisega, annab kohus sellisel juhul mõistliku tähtaja pärast menetlusabi andmise taotluse lahen-
damist, kui nimetatud taotlus ei olnud esitatud põhjendamatult või tähtaja pikendamise eesmärgil.
See ei välista menetlustähtaja ennistamist.



 (digitaalallkirjaga)
 kohtunik




                                                                                                   3(3)
