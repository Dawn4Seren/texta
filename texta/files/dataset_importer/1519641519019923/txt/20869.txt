                       KOHTUMÄÄRUS
Kohus                             Tartu Maakohus
Määruse tegemise aeg ja koht      18. märts 2016, Tartu kohtumaja
Kohtunik                          Rutt Teeveer
Kohtuistungisekretär              Helju Rebane
Prokurör                          kirjaliku arvamuse esitas Lõuna Ringkonnaprokuratuuri
                                  abiprokurör Meelis Juursoo
Kriminaalasja number              1-13-9273
Kriminaalasi                      süüdimõistetu tingimisi enne tähtaja         lõppemist
                                  vangistusest vabastamise otsustamine.
Kinnipeetav                       Veiko Vaima
                                  Isikukood 36705064232; viibimiskoht Tartu vangla;
                                  elukoht vabanemisel XXXX; töökoht vabanemisel
                                  puudub
Kohtuistungi toimumise aeg        18.03.2016


RESOLUTSIOON
   1. Vabastada Veiko Vaima temale Tartu maakohtu 16.10.2013 otsusega
      kriminaalasjas nr 1-13-9273 mõistetud vangistuse kandmisest tingimisi enne
      tähtaega.
   2. KarS § 76 lg 5 alusel määrata Veiko Vaimale katseaeg pikkusega kuni 14.04.2017.
   3. Kohustada Veiko Vaimat katseajal järgima KarS § 75 lg-s 1 sätestatud
      kontrollnõudeid:
  - elama kohtu määratud alalises elukohas, vabanemise järel XXXX
  - ilmuma kriminaalhooldaja määratud ajavahemike järel kriminaalhooldusosakonda
    registreerimisele;
  - alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta;
  - saama kriminaalhooldusametnikult eelneva loa elukohast lahkumiseks Eesti
    territooriumi piires kauemaks kui viieteistkümneks päevaks;
  - saama kriminaalhooldusametnikult eelneva loa elu-, töö- või õppimiskoha vahetamiseks;
  - saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.
   4. KarS § 75 lg 2 p-de 2, 4, 5, 8 alusel määrata Veiko Vaimale katseajaks kohustused:
    - mitte tarvitada alkoholi;
    - hiljemalt ühe kuu jooksul pärast vangistusest vabanemist pöörduda Töötukassasse või
      asuma tööle;
    - pöörduda sõltuvusprobleemide väljaselgitamiseks psühhiaatri poole hiljemalt kahe kuu
      jooksul arvates vanglast vabanemisest ning vajadusel läbima võõrutusravi;
    - osalema sotsiaalabiprogrammis, mida kriminaalhooldusametnik soovitab.
     5. KarS § 78 p 2 alusel hakata Veiko Vaima katseaega arvestama alates käesoleva
        kohtumääruse jõustumisest.
     6. Määrus edastada Tartu vanglale, prokurörile ning kinnipeetavale. Veiko Vaima
        suhtes kriminaalhoolduse teostamiseks saata määrus täitmiseks Tallinna Vangla
        Harju kriminaalhooldusosakonna vanglast vabanenute talitusele.
     7. Süüdimõistetu Veiko Vaima vabastada karistuse kandmiselt pärast käesoleva
        kohtumääruse jõustumist.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama
ASJAOLUD JA MENETLUSE KÄIK
Tartu Maakohtu 16.10.2013 otsusega kriminaalasjas 1-13-9273 tunnistati Veiko Vaima süüdi
KarS § 200 lg 2 p 8 järgi ja talle mõisteti karistuseks 3 (kolm) aastat ja 6 (kuus) kuud vangistust.
Kohus määras, et karistusaja hulka arvata ka eelvangistuses viibitud aeg, karistuse kandmise aja
alguseks lugeda 14.10.2013.a.
Veiko Vaima karistusaeg algas 14.10.2013 ja karistuse täielikul ärakandmisel lõppeks see
14.04.2017. KarS § 76 lg 1 p-s 2 toodud aja oli kinnipeetav ära kandnud 14.09.2014.
Tartu vangla toetab Veiko Vaima vabastamist tingimisi enne tähtaega.
Kriminaalhooldaja ettekandest nähtub, et ennetähtaegselt vabanedes asuks Veiko Vaima elama
aadressil XXXX. Tegemist on majaga, kus kinnipeetav elas ka enne vangistust, antud ajahetkel
majas kedagi ei ela. Veiko Vaima vanemad on surnud, suhted õdedega on väidetavalt head.
Kinnipeetaval on varasemast abielust üks poeg, kellega vangistuse ajal enda initsiatiivil ei ole
suhelnud. Kinnipeetav on omandanud põhihariduse XXXX. Keskhariduse ja väljaõppe elektriku
erialal omandas XXXX. Kinnipeetav oli enne vangistust arvel Eesti Töötukassas, samal ajal
töötas mitteametlikult metsalangetustöödel. Kinnipeetav on vangistuse jooksul töötanud XXXX
metallis ning teeninud isiklikku töötasu. Vabanedes puudub Veiko Vaimal töökoht. Vabanedes
ei ole Veiko Vaima lähedastel võimalik teda majanduslikult toetada, kuid kinnipeetava
vabanemisfondis on X eurot, mis aitab kinnipeetaval lühiajaliselt toime tulla. Tartu vangla toetab
Veiko Vaima tingimisi ennetähtaega vabastamist.




KOHTUMENETLUSE POOLTE SEISUKOHAD
Veiko Vaima avaldas, et ta soovib ennetähtaegselt vabaneda.
Prokuröri arvamuse kohaselt võib Veko Vaima tingimisi ennetähtaega vabastada.
KOHTU SEISUKOHT
Veiko Vaimale mõisteti karistus tahtliku teise astme kuriteo toimepanemise eest. KarS § 76 lg 1
p 2 kohaselt võib kohus teise astme kuriteo tahtlikus toimepanemises süüdimõistetud isiku
katseajaga tingimisi enne tähtaega vangistusest vabastada, kui süüdimõistetu on tegelikult ära
kandnud vähemalt poole mõistetud karistusajast, kuid mitte vähem kui neli kuud. Kuna Veiko
Vaima on nimetatud aja ära kandnud, siis on olemas formaalne alus tema vangistusest
ennetähtaegseks vabastamiseks.
KarS § 76 lg 4 järgi katseajaga tingimisi enne tähtaega vangistusest vabastamise otsustamisel
arvestab kohus materiaalse alusena kuriteo toimepanemise asjaolusid, süüdlase isikut, varasemat
elukäiku ning käitumist karistuse kandmise ajal, samuti tema elutingimusi ja neid tagajärgi, mida
võib süüdimõistetule kaasa tuua tingimisi enne tähtaega karistusest vabastamine.
Veiko Vaima on varem korduvalt karistatud kuritegude toimepanemise eest, kuid ta on jätkanud
seadusi eiravat käitumist. Kuritegude raskusaste on muutunud raskemaks: varasemalt on isikut
karistatud valdavalt mootorsõiduki joobes juhtimise ja varguste eest, samuti ka kehalise
väärkohtlemise eest, siis nüüd on karistatud Veiko Varmat röövi toime panemise eest. See
näitab, et Veiko Varma ei pea lugu ühiskonnas kehtivatest reeglitest ega taha end neile allutada.
Samas tuleb arvestada asjaoluga, et vangistuses oldud aja jooksul on tema käitumisse tekkinud
positiivseid ilminguid. Kinnipeetav on osalenud taasühiskonnastavates tegevustes, nagu
sotsiaalprogramm Viha juhtimine. Veiko Varma on osalenud erinevatel perioodidel vangla
tööhõives ning praegu töötab kinnipeetav väljaspool vanglat XXX metallis. Kinnipeetav on
paigutatud ümber Tartu avavanglasse ning sellega seoses ei ole täheldatud mitte ühtegi
vahejuhtumit. Sellised tegevused näitavad Veiko Varma soovi enda emotsioone taltsutada ja
liikuda õiguskuulekas suunas.
Lisaks on Veiko Vaimal olemas head eeldused resotsialiseerumiseks. Vabanedes soovib
kinnipeetav asuda elama XXXX tühjana seisvasse majasse, kuid kuna maja seisukord ei ole kiita
ja maja vajab remonti, siis on XXXX valmis pakkuma kinnipeetavale vabanemise korral
esialgset elukohta. Kinnipeetava suhted õdedega on head, pojaga ei ole pikki aastaid suhelnud.
Hoolimata varasemast suhtlusest, on Veiko Varma poeg nõus abistama kinnipeetavat maja
elamiskõlblikuks tegemisel. Veiko Varmal puudub küll vabanedes kindel töökoht, kuid isiku
vabanemisfondis on X eurot, mis aitab kinnipeetaval lühiajaliselt kuni töö leidmiseni toime tulla.
Seetõttu leiab kohus, et Veiko Vaima tuleb tingimisi enne tähtaja lõppemist vangistusest
vabastada.
KarS § 76 lg-le 5 ja § 78 p-le 2 tuginevalt kestab Veiko Vaima katseaeg pikkusega kuni
14.04.2017. Sellel ajal allutatakse Veiko Vaima KarS § 75 lg-s 1 sätestatud käitumiskontrollile.
Selleks, et minimeerida õigusrikkumiste toimepanemise riski veelgi, tuleb Veiko Vaimale lisaks
KarS § 75 lg-s 1 sätestatud kontrollnõuetele katseajaks KarS § 76 lg 5 ja 75 lg 2 p 2 alusel
määrata täiendav kohustus mitte tarvitada alkoholi. Veiko Vaima paremaks kohanemiseks
ühiskonnas ning legaalse iseseisva majandusliku toimetulekuvõime omandamiseks, samuti
edasiste kuritegude toimepanemise riski maandamiseks tuleb teda KarS § 75 lg 2 p 4 alusel
kohustada hiljemalt ühe kuu jooksul pärast vangistusest vabanemist pöörduma Töötukassasse
või asuma tööle. Kuna Veiko Vaima pani kuriteod toime alkoholijoobes ja tal on alkoholi
tarvitamisega pikemaajalised probleemid, siis tuleb talle KarS § 75 lg-te 5, 8 alusel panna ka
kohustus pöörduda sõltuvusprobleemide väljaselgitamiseks psühhiaatri poole hiljemalt kahe kuu
jooksul arvates vanglast vabanemisest ning vajadusel läbima võõrutusravi. Kohus leiab, et juhul
kui isikul on tõeline soov oma elukorraldust muuta ja asuda õiguskuulekale teele, siis on
kriminaalhooldusametniku järelevalvel vajaliku ravi alustamine kindlasti parimaks viisiks
muudatusega alustamisel. Veiko Vaima peaks kohtu arvates katseajal osalema
sotsiaalabiprogrammis, mida kriminaalhooldusametnik soovitab, et ka läbi sellelaadse
kogemuse abistada isikut oma elukorralduse muutmisel.




/allkirjastatud digitaalselt/
Kohtunik
