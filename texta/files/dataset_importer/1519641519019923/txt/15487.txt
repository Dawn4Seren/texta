                                                                                        2-16-2749




                               KOHTUMÄÄRUS

Kohus                                 Harju Maakohus
Kohtunik                              Maire Lukk
Määruse tegemise aeg ja koht          16. mai 2016, Tallinn, Kentmanni kohtumaja
Tsiviilasja number                    2-16-2749
Tsiviilasi                            XXXavaldus võlgade ümberkujundamiseks


Menetlusosalised ja nende esindajad   Avaldaja (võlgnik) XXX(isikukood XXX, elukoht XXX),
                                      lepinguline esindaja Meelis Krautmann (Hõbeda 5-5, 10125
                                      Tallinn, e-post meelis@krautmann.ee)

                                      Puudutatud isik I (võlausaldaja) Maksu- ja Tolliamet (asukoht
                                      Lõõtsa 8a, 15176 Tallinn), lepinguline esindaja Inna Golovina
                                      (e-post inna.golovina@emta.ee)

                                      Puudutatud isik II (võlausaldaja) kohtutäitur Urmas Tärno
                                      (büroo asukoht Rävala pst 8 kabinet B 110, 10143 Tallinn, e-
                                      post urmas.tarno@taitur.just.ee)

                                      Puudutatud isik III (võlausaldaja) XXX(isikukood XXX
                                      elukoht XXX, e-post XXX)

Asja läbivaatamine                    Kirjalikus menetluses


RESOLUTSIOON

   1. Rahuldada XXXavaldus võlgade ümberkujundamiseks osaliselt.
   2. Kinnitada XXXvõlgade ümberkujundamiskava järgmistel tingimustel:
                                                                                                  2-16-2749
 Võlausaldaja      Kohustuse   Kohustuse        Kohustuse        Kohustuse        Kohustuse   Kohustuse
                   kogusumma   täitmise         täitmise         täitmise         vähendami   täitmise
                   eurodes     tähtaja          sagedus          osamaksete       se ulatus   lõpptähtaeg/
                               pikendamise                       arv/suurus                   summa kokku
                               periood/maks
                               ete teostamine
                               algus
 Maksu-       ja   66 655,65   38 kuud/ 30      1)    esimene    Osamaksete       55%         38 kuud pärast
 Tolliamet                     päeva jooksul    osamakse         arv kokku 38,                kava
                               alates   kava    5 000 eurot 30   so       5 000               kinnitamist/
                               kinnitamisest    päeva jooksul    eurot; 21 960
                                                kava             eurot/36                     30 000 eurot
                                                kinnitamisest;   osamaksena
                                                                 ehk 610 eurot
                                                2) 21 960
                                                                 kuus; 3 040
                                                eurot võrdsete
                                                                 eurot.
                                                osamaksetena
                                                (610 eurot) 36
                                                kuu jooksul
                                                alates esimese
                                                osamakse
                                                tasumise
                                                kuule
                                                järgnevast
                                                kuust iga kuu
                                                20.
                                                kuupäeval;
                                                3)    Viimane
                                                osamakse
                                                3 040    eurot
                                                37. kuu 20-ks
                                                kuupäevaks.
 Kohtutäitur       6 435,72    36 kuud/ kava    Kord kuus 10.    36/      80,44   55%         36 kuud pärast
 Urmas Tärno                   kinnitamisele    kuupäeval        eurot                        kava
                               järgneva kuu                                                   kinnitamist/
                               10. kuupäeval
                                                                                              2 896,07 eurot
 Andre Kull        19 771,08   36 kuud/ kava    Kord kuus 10.    36/     166,66   69%         36 kuud pärast
                               kinnitamisele    kuupäeval        eurot                        kava
                               järgneva kuu                                                   kinnitamist/
                               10. kuupäeval
                                                                                              6 000 eurot


   3. Kohustada XXXesitama iga aasta möödumisel ümberkujundamiskava kinnitamisest
      (esimest korda 16.05.2017) kohtule aruanne oma varalise seisundi ja
      ümberkujundamiskava täitmise kohta.
   4. Jätta menetlusosaliste menetluskulud nende endi kanda.
   5. Toimetada käesolev määrus kätte kõigile menetlusosalistele ning avaldada väljaandes
      Ametlikud Teadaanded.
   6. Kohtumääruse peale võib esitada määruskaebuse Tallinna Ringkonnakohtule Harju
      Maakohtu kaudu 15 päeva jooksul kohtumääruse kättetoimetamisest.



Avalduse asjaolud, nõue

                                                                                                               2
                                                                                                 2-16-2749
1. XXXesitas 19.02.2016 Harju Maakohtule võlgade ümberkujundamise avalduse ning võlgade
ümberkujundamise kava. Avalduse kohaselt on avaldaja võlausaldajateks Maksu- ja Tolliamet (nõude
suurus 66 655,65 eurot), kohtutäitur Urmas Tärno (nõude suurus 6 435,72 eurot), XXX(nõude suurus
19 771,08 eurot) ning AS Swedbank. Ümber soovib avaldaja kujundada üksnes Maksu- ja Tolliameti,
kohtutäitur Urmas Tärno ja Andre Kulli võlgu. Swedbank ASi võla ümberkujundamist ei pea avaldaja
võimalikuks, kuna Swedbank ASi laen on täielikult tagatud hüpoteegiga ning see antud avaldaja
kinnistule elamu ehitamiseks, mis on avaldaja elukoht. Avaldaja sissetulek igas kuus on töötasu 385 eurot
ja avaldaja elukaaslase sissetulek on 1 000 eurot. Avaldaja märgib, et osaühingud, mille juhatuse liige
avaldaja on, võivad kinnitada juhatuse liikme tasu tõstmise valmidust. Avaldaja sattus makseraskustesse
seoses Maksu- ja Tolliameti vastutusotsusega. Avaldaja on kindel, et suudab võlgade ümberkujundamise
abinõude rakendamisel kohustused täita ja püsivat maksejõuetust vältida. Avaldajat motiveerib risk
kaotada võlgade tasumata jätmisel oma kodu.
19.02.2016 esitatud kava kohaselt soovib avaldaja võlgu ümber kujundada alljärgnevalt:
1) Maksu- ja Tolliameti nõuet vähendatakse 20 000 euroni ning võlast tasutakse pärast
ümberkujundamise kava kinnitamist 1 kuu jooksul 10 000 eurot ning 36 kuu jooksul kava kinnitamisest
10 000 eurot. Maksed tehakse iga kuu 10. kuupäeval alates kava kinnitamisele järgnevast kalendrikuust.
MTA võlast 10 000 eurot finantseerib avaldaja elukaaslane (XXX, elukoht XXX, e-post XXX),
Järgnevad maksed suudab avaldaja tasuda juhatuse liikme tasude arvelt igakuiste maksetena.
Osaühingud, mille juhatuse liige avaldaja on, võivad kinnitada juhatuse liikme tasu tõstmise valmidust.
2) Kohtutäitur Urmas Tärno nõuet vähendatakse 2 000 euroni. Võlg tasutakse võrdsete maksetena 36 kuu
jooksul kava kinnitamisest arvates, maksed tehakse iga kalendrikuu 10. kuupäeval alates kava
kinnitamisele järgnevast kalendrikuust.
3) Andre Kulli nõuet vähendatakse 6 000 euroni. Võlg tasutakse võrdsete maksetena 36 kuu jooksul kava
kinnitamisest, makse tehakse iga kuu 10. kuupäeval alates kava kinnitamisele järgnevast kalendrikuust.
2. 09.03.2016 teatas puudutatud isik III, et on võlgade ümberkujundamisega nõus.
05.04.2016 teatas puudutatud isik II, et vaidleb taotlusele nõudeid vähendada vastu ja leiab, et täitekulude
vähendamist sellisel kujul seadus ei sätesta ja ei võimalda.
Kuna pudutatud isik I vaidles esialgsele võlgade ümberkujundamise kavale vastu, pidasid
menetlusosalised läbirääkimisi ning avaldaja esitas 03.05.2016 maksuhaldurile kirja, mille kohaselt on
avaldaja valmis tasuma ümberkujundamise tulemusel maksvõla summas 30 000 eurot. Esimene
osamakse 5 000 eurot tasutakse 30 päeva jooksul ümberkujundamise kava kinnitamisest arvates. Summa
21 960 eurot tasutakse 36 kuu jooksul (alates esimese osamakse tasumise kuule järgnevast kuust) iga kuu
20-ks kuupäevaks võrdsetes osades. Kuumakse suuruseks on 610 eurot. Viimane osamakse 3 040 eurot
tasutakse 37 kuu 20-ks kuupäevaks. Kava täitmise ajal jääb Maksu- ja Tolliameti ümberkujundatud nõuet
tagama avaldaja kaasomandi mõttelisele osale Eesti Vabariigi kasuks seatud hüpoteek.
09.05.2016 teatas puudutatud isik I, et nõustub puudutatud isiku I nõuete ümberkujundamisega avaldaja
poolt 03.05.2016 kirjas kirjeldatud kujul.

Kohtumääruse põhjendused
3. Võlgade ümberkujundamise ja võlakaitse seaduse (VÕVS) § 5 sätestab, et võlgade ümberkujundamise
menetlusele kohaldatakse tsiviilkohtumenetluse seadustikus hagita menetluse kohta sätestatut, kui
VÕVS-ist ei tulene teisiti. Tsiviilkohtumenetluse seadustiku § 477 lg 1 kohaselt vaatab kohus hagita asja
läbi hagimenetluse sätete kohaselt, arvestades hagita menetluse kohta sätestatud erisusi.
VÕVS § 2 lg 1 sätestab, et võlgade ümberkujundamise menetluses võimaldatakse võlgnikule rahaliste
kohustuste (isiklike võlgade) ümberkujundamist kohustuse täitmise tähtaja pikendamise, osadena



                                                                                                          3
                                                                                               2-16-2749
täitmise või kohustuse vähendamise teel. Sama sätte lg 3 kohaselt saab ümber kujundada sissenõutavaks
muutunud kohustusi.
VÕVS § 24 lg 1 sätestab, et kohus kinnitab võlgniku esitatud ümberkujundamiskava, kui ükski
võlausaldaja või võlgnik ei ole sellele tähtaegselt vastu vaielnud.
VÕVS § 24 lg 2 kohaselt kohus võib ümberkujundamiskava kinnitada ka juhul, kui võlgade
ümberkujundamisega nõustus vähemalt pool pandiga tagamata nõuete võlausaldajatest, kelle nõuetega
on esindatud vähemalt pool pandiga tagamata nõuetest, ning ümberkujundamiskava alusel ei kohelda
ümberkujundamisele vastuväite esitanud võlausaldajat oluliselt halvemini võrreldes teiste
võlausaldajatega, välja arvatud, kui mõne võlausaldaja eelistamiseks on mõjuv põhjus.
VÕVS § 24 lg 3 kohaselt võib kohus kinnitada ka ümberkujundamiskava, millega võlausaldajad ei
nõustunud või nõustusid käesoleva paragrahvi lõikes 2 sätestatust väiksemas ulatuses, kui kohtu
hinnangul: 1) on võlgade ümberkujundamine poolte õigustatud huve ja õigusi kaaludes põhjendatud;
2) ümberkujundamiskava alusel ei kohelda mõnda võlausaldajat oluliselt halvemini võrreldes teiste
võlausaldajatega, välja arvatud, kui mõne võlausaldaja eelistamiseks on mõjuv põhjus.
VÕVS § 24 lg 4 kohaselt käesoleva paragrahvi lõike 3 punktis 1 nimetatud huvide ja õiguste kaalumisel
hindab kohus muu hulgas ka seda, kui suures ulatuses oleks võimalik rahuldada vastuväite esitanud
võlausaldaja nõue pankrotimenetluses, võrreldes ümberkujundamiskava alusel sellele võlausaldajale
välja makstava summaga. Pankrotimenetluse kohta võrdlusandmete koostamisel lähtutakse sellest, et
pankrotimenetlus viiakse läbi võlgade ümberkujundamismenetluse algatamise seisuga. Võrdlemisel
arvestatakse ka füüsilisest isikust võlgniku võlgadest vabastamise võimalust lähtuvalt võlgniku
sissetulekust ümberkujundamismenetluse ajal. Käesolevas lõikes sätestatu tuuakse ära
ümberkujundamiskava kinnitamise kohta tehtava määruse põhjendavas osas.
VÕVS § 24 lg 5 kohaselt kohus ei ole ümberkujundamiskava kinnitamisel käesoleva paragrahvi lõikes 3
sätestatud alusel seotud võlgniku ja võlausaldajate taotlustega, vaid võib muu hulgas kinnitada vaid osade
võlgade ümberkujundamise ning muuta ümberkujundamise viisi ja ulatust. Seejuures arvestab kohus muu
hulgas, millises ulatuses peaks võlgnik mõistlikult realiseerima oma vara võlgade katteks, samuti
võimalusi võlgniku vara tagasivõitmise või muul viisil tagasinõudmise võimalusi. Kohus ei või muuta
võlgade ümberkujundamise ulatust ja viisi võlausaldaja jaoks ebasoodsamaks võlgniku taotletust.
4. Käesoleval juhul on avaldaja poolt 19.02.2016 esitatud ümberkujundamiskavaga nõustunud
puudutatud isik III. Kohus leiab, et puudutatud isiku III osas esineb VÕVS § 24 lg-s 1 sätestatud eeldus
kava kinnitamiseks. Eelnevast tulenevalt kujundab kohus avaldaja avalduse ja ümberkujundamiskava
alusel puudutatud isiku III nõude ümber järgmiselt: puudutatud isiku III nõuet vähendada 6 000 euroni,
milline tuleb tasuda võrdsete osamaksetena 36 kuu jooksul kava kinnitamisest, maksed tehakse iga kuu
10. kuupäeval alates kava kinnitamisele järgnevast kalendrikuust.
5. Puudutatud isik I on nõustunud avaldaja poolt 03.05.2016 kirjas välja pakutud kavaga, mistõttu
kujundab kohus puudutatud isiku I nõude ümber järgmiselt: puudutatud isiku I nõuet vähendatakse
30 000 euroni, millest esimene osamakse 5 000 eurot tuleb avaldajal tasuda 30 päeva jooksul
ümberkujundamiskava kinnitamisest arvates. Summa 21 960 eurot tasub avaldaja 36 kuu jooksul alates
esimese osamakse tasumise kuule järgnevast kuust iga kuu 20-ks kuupäevaks võrdsetes osades.
Kuumakse suuruseks on 610 eurot. Viimane osamakse 3 040 eurot tasub avaldaja 37. kuu 20-ks
kuupäevaks.
6. Puudutatud isik II on esitanud vastuväite nõuete vähendamiseks ja ümberkujundamiseks. Puudutatud
isik II leiab, et täitekulude vähendamist sellisel kujul seadus ei sätesta ja ei võimalda.
Kohus leiab, et seadus ei keela täitekulude vähendamist VÕVS alusel. VÕVS § 2 lg 2 p 1 ja 2 kohaselt
kohustuste vähendamist ei võimaldata üksnes elatisnõuete ja tahtliku õigusvastase teoga tekitatud kahju
hüvitamise nõuete puhul. Antud juhul ei ole tegemist kummagi nõudega, vaid tegemist on puudutatud


                                                                                                        4
                                                                                                2-16-2749
isiku I nõude täitemenetlusest kaasnevate täitekuludega. Seega ei välista seadus puudutatud isiku II nõude
ümberkujundamist ega vähendamist.
Riigikohus on 10.04.2013 määruse 3-2-1-28-13 punktis 16 selgitanud, et kohus otsustab kava kinnitamise
või kinnitamata jätmise võlgniku ja võlausaldaja huve kaaludes. Seejuures on avaldaja kui raskustesse
sattunud isiku huvid võlausaldaja huvidega võrreldes mõnevõrra esiplaanil ja seda tuleb kava kinnitamise
otsustamisel arvestada. Eeltoodu õigustab mõningal määral võlausaldajate õiguste tahaplaanile jätmist.
Oluline on see, et võlausaldajaid ei seataks võlgade ümberkujundamisel oluliselt halvemasse olukorda,
kui nad tõenäoliselt oleksid võlgniku pankrotimenetluse korral. VÕVS § 24 lg-st 3 tulenevalt võib kohu
kinnitada ümberkujundamiskava, millega võlausaldajad ei nõustunud, kui kohtu hinnangul on võlgade
ümberkujundamine poolte õigustatud huve ja õigusi kaaludes põhjendatud ja kui ümberkujundamiskava
alusel ei kohelda mõnda võlausaldajat oluliselt halvemini, võrreldes teiste võlausaldajatega, välja arvatud
kui mõne võlausaldaja eelistamiseks on mõjuv põhjus.
Kohus märgib, et VÕVS § 24 lg-st 5 tulenevalt ei ole kohus seotud ümberkujundamiskava kinnitamisel
võlgniku ja võlausaldajate taotlustega, vaid võib muuta ümberkujundamise viisi ja ulatust.
Kohus leiab, et puudutatud isiku II vastuseisust hoolimata esineb alus puudutatud isiku II nõude
ümberkujundamiseks. Kohus leiab, et nõude ümberkujundamine on avaldaja kui raskustesse sattunud
isiku huvisid arvestades põhjendatud ning kannab võlgade ümberkujundamise eesmärki, so ületada
avaldaja makseraskusi ja vältida pankrotimenetlust.
Avaldaja on ümberkujundamise avalduses märkinud, et kuna kohtutäituri täitekulude nõue on sõltuvuses
maksuhalduri võlgnevusega, mida täitemenetluses sisse nõutakse, siis on puudutatud isiku I nõude
vähendamisega kooskõlas kohtutäituri nõude vähendamine samas ulatuses. Kohus nõustub vastava
põhimõttega. Arvestades, et kohus pidas põhjendatuks käesolevas määruses puudutatud isiku I võla
ümberkujundamist sellisel viisil, et võlg saab rahuldatud 45% ulatuses (30 000/66 655,65), siis peab
kohus põhjendatuks kujundada puudutatud isiku II nõue ümber protsentuaalselt samas ulatuses. Seega
tuleb avaldajal puudutatud isikule II tasuda 45% 6 435,72-st, so 2 896,07 eurot vastavalt avaldaja poolt
algselt pakutud kavale 36 kuu jooksul pärast kava kinnitamist.
Kohus leiab, et puudutatud isiku II nõue ei saaks rahuldatud suuremas ulatuses avaldaja
pankrotimenetluse korral. Vastavalt avaldaja poolt esitatud varanimekirjale kuulub avaldajale ½
kaasomandiga kinnistust asukohaga Levkoi tee 6, Viimsi alevik, Viimsi vald. Kinnistu hinnanguline
väärtus on 180 000-195 000 eurot. Muu oluline vara avaldajal puudub (tl 20-22). Vastav kinnistu tagab
avaldaja ja Swedbank AS-i vahel sõlmitud laenulepinguid, mille laenujääk on kokku 91 523 eurot (tl 27).
Avalduse kohaselt tagab antud kinnistu lisaks Swedbank AS-i poolt antud laenu kolmandale isikule
laenujäägiga ligi 87 000 eurot. Lisaks on kinnistusraamatusse kantud kohtulik hüpoteek summas 97
512,43 eurot puudutatud isiku I kasuks.
Puudutatud isiku II nõue ei ole pandiga tagatud. Vastavalt pankrotiseaduse § 153 lg-le 1 rahuldatakse
pärast käesoleva seaduse § 146 lõikes 1 nimetatud väljamaksete tegemist võlausaldajate nõuded
järgmistes järkudes: 1) pandiga tagatud tunnustatud nõuded käesoleva paragrahvi lõikes 2 sätestatud
ulatuses;        2)        muud         tähtaegselt        esitatud       tunnustatud        nõuded;
 3) muud tähtaegselt esitamata, kuid tunnustatud nõuded. Lg 2 kohaselt pandiga tagatud nõue
rahuldatakse esimeses järgus pandieseme müügist saadud raha ulatuses, millest on maha arvatud
käesoleva seaduse § 146 lõikes 1 nimetatud väljamaksed võrdeliselt pandieseme müügist saadud
rahasumma suhtele pankrotivara müügist laekunud raha kogusummasse, ent mitte enam kui 15/100
ulatuses pandieseme müügist saadud rahasummast.
Arvestades Swedbank AS-i nõuete suurust ja puudutatud isiku I nõude suurust vähendamata kujul, ei
saaks puudutatud isik II oma nõuet avaldaja pankrotimenetluses rahuldatud oluliselt suuremas ulatuses
kui käesoleval juhul nõude ümberkujundamise teel.



                                                                                                         5
                                                                                          2-16-2749
Seega kaaludes nii avaldaja kui puudutatud isiku II õigusi ja huvisid ning puudutatud isiku II nõude
võimalikku rahuldamist pankrotimenetluse korral, on kohtu hinnangul põhjendatud eelnevalt nimetatud
ulatuses puudutatud isiku nõude ümberkujundamine, so vähendamine 2 896,07 euroni.
7. VÕVS § 29 lg 4 kohaselt on kohtu kinnitatud ümberkujundamiskava täitedokument sellega ümber
kujundatud nõude suhtes. Kui ümberkujundamiskavas on ette nähtud kohustuse täitmise tähtaja
pikendamine, ei saa ümberkujundamiskavas nimetatud tähtaja jooksul nõuet maksma panna. VÕVS § 31
lg 1 sätestab, et ümberkujundamiskava kehtivuse ajal ei saa esitada hagiavaldust ega avaldust hagita
menetluse nõude alusel, mille kohta ümberkujundamiskava kehtib.
8. Kohus peatas 16.05.2016 avalduse menetlusse võtmise määrusega avaldaja suhtes käimasoleva
täitemenetluse kohtutäitur Urmas Tärno menetluses olevas täiteasjas nr 029/2012/2575 kuni
ümberkujundamiskava kinnitamiseni või menetluse lõppemiseni käesolevas asjas. Kohus leiab, et on
põhjendatud esialgse õiguskaitse abinõu jätkumine kuni menetluse lõppemiseni (so
ümberkujundamiskava täitmise tähtaja möödumiseni või menetluse lõpetamiseni VÕVS § 36 lg-s 1
sätestatud alusel).
9. VÕVS § 34 lg 1 kohaselt teostab järelevalvet ümberkujundamiskava täitmise üle kohus. Sama sätte lg
3 kohaselt esitab võlgnik iga aasta möödumisel ümberkujundamiskava kinnitamisest kohtule ja
võlausaldajatele aruande võlgniku varalise seisundi ja ümberkujundamiskava täitmise kohta, kui kohus
ei otsusta teisiti. Eeltoodust tulenevalt tuleb Peeter Pappelil esitada iga aasta möödumisel
ümberkujundamiskava kinnitamisest kohtule aruanne oma varalise seisundi ja ümberkujundamiskava
täitmise kohta. Esimest korda tuleb aruanne esitada 16.05.2017.
10. VÕVS § 8 lg 1 kohaselt kannab võlgade ümberkujundamise menetluse kulud võlgnik. Võlausaldajate
menetluskulud jäävad nende endi kanda. Seega jäävad menetlusosaliste menetluskulud nende endi kanda.
11. VÕVS § 7 lg 1 kohaselt on määrus, millega ümberkujundamiskava kinnitatakse, kehtiv ja kuulub
täitmisele alates selle edastamisest võlgnikule. VÕVS § 26 kohaselt toimetatakse määrus, millega
ümberkujundamiskava kinnitatakse, kätte võlgnikule ja kõigile võlausaldajatele, kelle õigusi
ümberkujundamiskavaga mõjutatakse. Ümberkujundamiskava kinnitamise määrus tehakse ka avalikult
teatavaks ja avaldatakse väljaandes Ametlikud Teadaanded.


/allkirjastatud digitaalselt/
Maire Lukk
kohtunik




                                                                                                   6
