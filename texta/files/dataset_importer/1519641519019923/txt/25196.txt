                            KOHTUOTSUS
Kohus                     Harju Maakohus (Liivalaia kohtumaja)

Otsuse tegemise aeg ja     27.01.2016 Tallinnas

koht

Väärteoasja number        4-15-11258 (2316,15,014863)

Kohtukoosseis             Kohtunik Janika Kallin

Kohtuistungi sekretär      Kertu Kuusik

Väärteoasi                 Ruslan Tanrõverdievi väärteoasi narkootiliste ja psühhotroopsete
                           ainete ning nende lähteainete seaduse (NPALS) § 151 lg 1 järgi.

Kohtuväline menetleja      Politsei-   ja    Piirivalveamet       Põhja   Prefektuur   Kesklinna
                           politseijaoskond; asukoht: Kolde pst. 65 Tallinnas; kohtuistungil
                           osales volitatud esindaja Liisa Miil

Menetlusalune isik        Ruslan Tanrõverdiev
                          isikukood: 38009190225; kodakondsus: määratlemata; emakeel: vene
                          keel; töökoht: puudub; elukoht: XXX. Varem nii kriminaal-kui ka
                          väärteokorras karistatud.

RESOLUTSIOON
Juhindudes väärteomenetluse seadustiku (VTMS) § 111, 113 lg 2 kohus o t s u s t a s:

   1. Süüdi mõista Ruslan Tanrõverdiev NPALS § 151 lg 1 järgi ja karistada arestiga 8
      (kaheksa) päeva.
   2. Arest peab olema kantud hiljemalt 29.02.2016. Tähtaegselt aresti kandmisele
      mitteilmumise korral kohaldada          Ruslan Tanrõverdievi suhtes sundtoomist
      arestimajja.
   3. Aresti kandmise kohaks määrata Põhja Prefektuuri Arestimaja (Rahumäe tee 6,
      Tallinn).
   4. Välja mõista Ruslan Tanrõverdievilt riigi tuludesse ekspertiisitasu 35,00 eurot.
   5. Nõude tasumiseks vajalikud andmed edastatakse eraldi dokumendis. Kui
      menetluskulud ei ole tähtaegselt tasutud, suunatakse nõue täitemenetluse läbiviimiseks
      kohtutäiturile täitemenetluse seadustikus sätestatud korras.



                                                                                              1
 Edasikaebamise kord
 Kohtuotsuse peale saab apellatsiooni korras kaevata Tallinna Ringkonnakohtule.
 Apellatsiooniõiguse kasutamise soovist tuleb kohtule teatada 7 päeva jooksul alates
 kohtuotsuse lõpposa kuulutamisest.
 Apellatsiooniõiguse kasutamise korral tuleb apellatsioon Tallinna Ringkonnakohtule esitada
 15 päeva jooksul alates päevast, mil kohtuotsus on Harju Maakohtu Liivalaia kohtumaja
 kriminaalkantseleis tutvumiseks kättesaadav.
 Kohtuotsus on kättesaadav 27.01.2016.a.


Asjaolud:
Politsei- ja Piirivalveameti Põhja Prefektuuri Kesklinna politseijaoskonna poolt 25.11.2015 koostatud
väärteoprotokolli nr AB1436966 kohaselt oli Ruslan Tanrõverdiev 25.11.2015 kella 14.25 ajal Harju
maakonnas, Tallinna linnas, Pärnu mnt. 142 maja juures eelnevalt tarvitanud narkootilist või
psühhotroopset ainet ilma arsti ettekirjutuseta. Menetlusalune isik rikkus NPALS § 3 lg 1, pannes
toime NPALS § 151 lg 1 järgi kvalifitseeritava väärteo.

Menetlusosaliste seisukohad:
Kohtuväline menetleja: leidis, et menetlusalusele isikule süüksarvatav NPALS § 151 lg 1 järgi
kvalifitseeritud väärtegu on asjas kogutud tõenditega kinnitust leidnud. Kohtuväline menetleja palus
Ruslan Tanrõverdievi süüdi mõista NPALS § 151 lg 1 järgi kvalifitseeritavas väärteos ning taotles
tema karistamist arestiga 8 päeva. Kohtuvälise menetleja hinnangul on põhjendatud isikule aresti
määramine: isik on eelnevalt korduvalt väärteokorras karistatud, kuid mingeid järeldusi ta sellest
teinud ei ole, jätkab väärtegude toimepanemist. Lisaks tuleb isikult välja mõista menetluskulu.

Menetlusaluse isiku seisukoht:
Menetlusalune isik märkis, et mäletab toimunut, ta ei vaidlusta seda, et tarvitas narkootikume ilma
arsti ettekirjutuseta. Rohkem midagi isik lisada ei soovinud.

Kohtu seisukoht:
Menetlusalusele isikule heidetakse ette NPALS § 151 lg 1 järgi kvalifitseeritud väärteo toime
panemist. Kohtu arvates on tegu tõendatud ja õigesti kvalifitseeritud. Arvestades narkootilise aine
tuvastamist organismis loeb kohus tõendatuks isiku poolt narkootikumide tarvitamise 25.11.2015.a.
Mistahes asjaolusid, mille alusel kohus võiks väita, et menetlusaluse isiku narkojoove oli tekkinud
muul moel, kui narkootikumi ise tarbides, käesoleval juhul väärteoasja materjalidest ei nähtu.
25.11.2015.a indikaatorvahendi kasutamise protokollist nähtub, et 25.11.2015.a Ruslan
Tanrõverdievi suhtes indikaatorvahendit ei kasutatud, protokolli pöördel on märgitud, et isikul esines
süstejälgi, väga aeglast reaktsioonikiirust, aeglast kõne, väga häiritud koordinatsioonihäireid,
apaatsust ning unisust. 25.11.2015.a Joobeseisundi tuvastamise saatekirjast nähtub, et 25.11.2015
suunati menetlusalune isik ekspertiisi, millega tuvastati tema uriinist fentanüül, alprasolaam,
klonasepaam ning metaboliit ainete sisaldust.

Sotsiaalministri 18.mai 2005 määruse nr 73 järgi „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse tingimused
ja kord ning narkootiliste ja psühhotroopsete ainete nimekirjad“ § 3 lg 1 järgi on narkootilised ja
psühhotroopsed ained määruse lisas 1 kehtestatud nimekirjas loetletud ained ja nende ainete
isomeerid, estrid, eetrid ja soolad ning nimetatud aineid sisaldavad ravimid. Fentanüül, alprasolaam,
                                                                                                    2
klonasepaam ning metaboliit kuuluvad narkootiliste ja psühhotroopsete ainete nimekirja ning on
seega narkootilised ained.

Väärteoasja materjalidest ei nähtu, et menetlusalusel isikul oli olemas arsti ettekirjutus tema
organismis tuvastatud aine tarvitamiseks. Kuna sellise loa eeldamiseks puudub alus, tuleb lugeda
tõendatuks loa puudumine. Kohtu hinnagul on süütegu toime pandud kavatsetusega, kuivõrd ta on
tarvitanud narkootikume teadlikult, seega seadnud eesmärgiks süüteokoosseisule vastava asjaolu
teostamise ning teab, et see saabub või vähemalt peab seda võimalikuks. Teo õigusvastasust
välistavad asjaolud puuduvad. Isik on süüvõimeline ning süüd välistavad asjaolud puuduvad.

Karistus:
KarS § 56 järgi on karistamise aluseks isiku süü; karistuse mõistmisel arvestatakse kergendavaid ja
raskendavaid asjaolusid, tahtluse ja ettevaatamatuse liiki teo toimepanemisel, samuti võimalust
mõjutada süüdlast edaspidi hoiduma süütegude toimepanemisest ja õiguskorra kaitsmise huvisid.
NPALS § 151 lg 1 järgi on narkootilise või psühhotroopse aine arsti ettekirjutuseta tarvitamine
väärtegu, mille toimepanemise eest võib isikut karistatada rahatrahviga kuni 300 trahviühikut või
arestiga. Ruslan Tanrõverdiev pani NPALS § 151 lg 1 järgi kvalifitseeritava teo toime kavatsetult.
Karistust kergendavad ning raskendavad asjaolud puuduvad. Kohtu hinnangul ei ole Ruslan
Tanrõverdievile trahvi määramine või siis ühiskondliku kasuliku töö kohaldamine põhjendatud, kuna
Ruslan Tanrõverdievi on varasemalt väärtegude toimepanemise eest karistatud 25-l korral, sh NPALS
§ 151 lg 1 järgi. Eelnevalt mõistetud karistused Ruslan Tanrõverdievi suhtes oma eesmärki täitnud ei
ole. Kohtu hinnangul on käesoleval ajal ainuvõimalikuks mõjutusvahendiks arest. Kohus leiab, et
Ruslan Tanrõverdiev tuleb süüdi mõista NPALS § 151 lg 1 järgi ja karistada arestiga 8 päeva. Arest
peab olema kantud hiljemalt 29.02.2016 ning selle kandmise kohaks määrata Põhja Prefektuuri
Arestimaja (Rahumäe tee 6, Tallinn). Tähtaegselt aresti kandmisele mitteilmumise korral kohaldada
isiku suhtes sundtoomist arestimajja.

Tulenevalt VTMS § 38 lg 1 ja KrMS § 173 lg 1 p 3 alusel kuulub Ruslan Tanrõverdievilt välja
mõistmisele menetluskulu, s.o ekspertiisitasu summas 35,00 eurot. Nõude tasumiseks vajalikud
andmed edastatakse eraldi dokumendis. Kui menetluskulud ei ole tähtaegselt tasutud, suunatakse
nõue täitemenetluse läbiviimiseks kohtutäiturile täitemenetluse seadustikus sätestatud korras.




Kohtunik:
/allkirjastatud digitaalselt/




                                                                                                  3
