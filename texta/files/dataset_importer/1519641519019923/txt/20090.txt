                                                                                 1-16-1966




                           KOHTUOTSUS
                               EESTI VABARIIGI NIMEL



Kohus                              Harju Maakohus
Otsuse tegemise aeg ja koht        29. märts 2016, Tallinn
Kriminaalasja number               1-16-1966 (15230105144)
Kohtunik                           Märt Toming
Kohtuistungi sekretär              Eda Loor
Kriminaalasi                       Hellika Kardna-Michelis`i süüdistus KarS § 199 lg 2 p 8
                                   ja 9 järgi
                                   Lühimenetluses
Prokurör                           Helen Kiviloo
Süüdistatav                        Hellika Kardna-Michelis (endine Kardna)
                                   Ik: 47211090346, EV kodanik, keskharidus, ei tööta;
                                   elukoht: XXX; asukoht: XXX Vangla.
                                   Tõkend: elukohast lahkumise keeld 27.08.2015 ja
                                   28.08.2015. Kahtlustatavana kinni peetud 30.09.2015.
                                   Alates 02.10.2015 viibib vahistatuna XXX Vanglas.
                                   Varasem karistatus:
                                   kehtivaid kriminaalkaristusi 3, viimati:
                                   - Harju Maakohtu 08.04.2014 otsusega KarS § 199 lg 2
                                   p 8, 9 järgi vangistusega 1 aasta 6 kuud.
Kaitsja                            Advokaat Merike Allikmäe
RESOLUTSIOON
1. Hellika Kardna-Michelis süüdi tunnistada KarS § 199 lg 2 p-des 8 ja 9 ettenähtud kuriteo
   toimepanemises ja mõista temale karistuseks tähtajaline vangistus 2 (kaks) aastat ja 3
   (kolm) kuud.
2. KrMS § 238 lg 2 kohaselt vähendada Hellika Kardna-Michelisile mõistetud karistust ühe
   kolmandiku võrra, mõistes ärakandmisele kuuluvaks karistuseks tähtajalise vangistuse 1
   aasta ja 6 (kuus) kuud.
3. KarS § 68 lg 1 alusel arvestada eelvangistus karistusaja hulka ning mõistetud ja
   ärakandmisele kuuluva karistuse, s.o vangistuse 1 (üks) aasta 6 (kuus) kuu ärakandmist
   arvestada alates Hellika Kardna-Michelisi kahtlustatavana kinnipidamisest, s.o alates
   30.09.2015.
4. Hellika Kardna-Michelisi suhtes kohaldatud tõkend vahistamine jätta muutmata ning
                                           1
      tühistada kohtuotsuse jõustumisel või mõistetud ja ärakandmisele kuuluva vangistuse
      tähtaja saabumisel.
5.    Hellika Kardna-Michelisilt välja mõista KrMS § 173 lg 1 p 1 ja lg 2; § 175 lg 1 p 4 ja 9;
      § 180 lg-te 1 ja 3 alusel:
      • teise astme kuriteos süüdimõistva kohtuotsusega kaasnev sundraha 645 (kuussada
          nelikümmend viis) eurot;
      • määratud kaitsjale kohtueelsel menetlusel makstud tasu 264 (kakssada kuuskümmend
          neli) eurot ja kohtumenetlusel makstud tasu 120 (sada kakskümmend) eurot, mis on
          kokku kaitsjale makstud tasu 384 (kolmsada kaheksakümmend neli) eurot,
      s.o kokku menetluskulu 1029 (tuhat kakskümmend üheksa) eurot, mis tuleb kohtuotsuse
      jõustumisest 12 kuu jooksul tasuda kohtuotsuse lisana koostatavas makseinfos märgitud
      Maksu- ja Tolliameti arveldusarvele, märkides makseinfos leiduva kohustusliku
      viitenumbri ja selgituse: „Hellika Kardna-Michelis, 1-16-1966, menetluskulud, ositi
      tasumine“. Makseinfo koos viitenumbriga edastatakse kohtuistungil kätteandmise
      võimatusel Hellika Kardna-Michelisele tema kinnipidamiskoha aadressile tavapostiga.
      Määratud maksetähtaja mittetäitmisel loetakse maksetähtaeg saabunuks ja kogu nõue
      suunatakse täitemenetluse läbiviimiseks kohtutäiturile täitemenetluse seadustikus
      sätestatud korras.
6.    XXX esitatud tsiviilhagi 305 (kolmsada viis) euro nõudes rahuldada täies ulatuses ning
      VÕS § 1043 ja § 1045 lg 1 p 5 ja TsMS § 440 lg 1 alusel välja mõista Hellika Kardna-
      Michelisilt XXX kasuks 305 eurot, mis tuleb kanda kannatanu Barklay´s Bank, UK
      arveldusarvele XXXXXXX, märkides selgitusena: „Hellika Kardna-Michelis, 1-16-
      1966, tsiviilhagi“.
7.    XXX esitatud tsiviilhagi 72 (seitsekümmend kaks) euro ja 50 (viiskümmend) sendi
      nõudes rahuldada täies ulatuses ning VÕS § 1043 ja § 1045 lg 1 p 5 ja TsMS § 440 lg 1
      alusel välja mõista Hellika Kardna-Michelisilt XXX kasuks 72,50 eurot, mis tuleb kanda
      kannatanu arveldusarvele BSB:XXX ACCT No:XXX, National Australian Bank (NAB)
      märkides selgitusena: „Hellika Kardna-Michelis, 1-16-1966, tsiviilhagi“.
8.    XXX esitatud tsiviilhagi 206 (kakssada kuus) euro nõudes rahuldada täies ulatuses ning
      VÕS § 1043 ja § 1045 lg 1 p 5 ja TsMS § 440 lg 1 alusel välja mõista Hellika Kardna-
      Michelisilt XXX kasuks 206 eurot, mis tuleb kanda kannatanu Danske Bank
      arveldusarvele XXX, BIC: XXX märkides selgitusena: „Hellika Kardna-Michelis, 1-16-
      1966, tsiviilhagi“.
9.    XXX esitatud tsiviilhagi 20 (kakskümmend) euro nõudes rahuldada täies ulatuses ning
      VÕS § 1043 ja § 1045 lg 1 p 5 ja TsMS § 440 lg 1 alusel välja mõista Hellika Kardna-
      Michelisilt XXX kasuks 20 eurot, mis tuleb kanda kannatanu Swedbank arveldusarvele
      XXXXXXX, märkides selgitusena: „Hellika Kardna-Michelis, 1-16-1966, tsiviilhagi“.
10.   XXX esitatud tsiviilhagi 555 (viissada viiskümmend viis) euro nõudes rahuldada täies
      ulatuses ning VÕS § 1043 ja § 1045 lg 1 p 5 ja TsMS § 440 lg 1 alusel välja mõista
      Hellika Kardna-Michelisilt XXX kasuks 555 eurot.
11.   Asitõend: 6 CD plaati turvakaamera videosalvestustega, mis asuvad kriminaalasja
      materjalide juures (toimiku tagakaanel ühes ümbrikus), jätta KrMS § 126 lg 3 p 1 alusel
      kriminaalasja juurde.
12.   Asitõend: kohtueelsel menetlusel kannatanule XXX tagastatud sülearvuti Casper ja
      seljakott Nike, jätta KrMS § 126 lg 3 p 2 alusel asjade seaduslikule valdajale XXX.
13.   Asitõend: kohtueelsel menetlusel kannatanule XXX tagastatud fototarvikute kott ja selles
      olev fotokaamera objektiivi katik, jätta KrMS § 126 lg 3 p 2 alusel asjade seaduslikule
      valdajale XXX.
14.   Asitõend: kohtueelsel menetlusel kannatanule XXX tagastatud jalgratas DRAG ZX2,
      jätta KrMS § 126 lg 3 p 2 alusel asjade seaduslikule valdajale XXX.
15.   Asitõend: kohtueelsel menetlusel kannatanule XXX tagastatud naiste käekott Genuine
      Leather, nahast rahakott, hõbeda värvi kaelakee, hõbeda värvi käekett, hõbeda värvi
      kõrvarõngad, XXX nimele väljastatud Soome kodaniku pass, XXX nimeline Mandatum
      Life uksekaart, XXX nimeline sõidukaart ning 34 erinevat tšekki ja visiitkaarti, telefoni
      kott ja mobiiltelefon Sony Xperia, jätta KrMS § 126 lg 3 p 2 alusel asjade seaduslikule
                                                 2
    valdajale XXX.




Edasikaebamise kord
Kohtuotsusele võivad KrMS § 318 lg 1, 2, 3 p 2 ja § 319 alusel süüdistatav, tema kaitsja,
tsiviilkostja ja kannatanu 15 päeva jooksul esitada apellatsiooni, mille kasutamise soovist
teatatakse otsuse teinud kohtule kirjalikult seitsme päeva jooksul alates kohtuotsuse
resolutiivosa kuulutamisest. Apellatsiooniõiguse kasutamise soovist võib teatada ka
elektrooniliselt. Kui üks kohtumenetluse pool on nimetatud tähtaja jooksul teatanud
apellatsiooniõiguse kasutamise soovist ega ole sellest loobunud, on ülejäänud
kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Apellatsioon esitatakse ringkonnakohtule
kirjalikult 15 päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni 15 päeva jooksul alates süüdistatavale
kohtuotsuse koopia kätteandmisele järgnevast päevast. Apellatsioon jäetakse läbi vaatamata
ja tagastatakse kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi,
s.o määruskaebemenetluse korras vastavalt KrMS § 387 lg-le 1, esitades määruskaebuse 15
päeva jooksul, alates päevast, mil isik sai vaidlustatavast kohtumäärusest teada või pidi teada
saama, vaidlustatava kohtumääruse teinud kohtule.
1. KRIMINAALASJA KOHTULIKUL ARUTAMISEL KOHUS TUVASTAS:
Hellika Kardna-Michelis´t süüdistatakse selles, et tema isikuna, keda on süstemaatiliste
varguste toimepanemise eest süüdi mõistetud ja karistatud vangistusega, jätkas peale karistuse
kandmist varguste toimepanemist ja uuesti 01.05.2015 kella 19.15 ajal tungis uksekaardiga
ukse avamise teel sisse Tallinnas, Paldiski mnt 4 asuva hotelli Meriton tuppa nr 424 ning
võttis võõra vallasasja ebaseadusliku omastamise eesmärgil XXX kuuluva tahvelarvuti iPad
väärtusega 500 eurot ning 5 pakki tubakat Tiedemans Rod väärtusega 55 eurot, kokku
kannatanu XXX vara 555 euro väärtuses.
Samuti tema uuesti 01.08.2015 kella 04.10 ajal viibides Tallinnas, Olevimägi 11 asuvas
hostelis BackPackers võttis võõra vallasasja ebaseadusliku omastamise eesmärgil
personaliruumist XXX kuuluva digitaalse fotoaparaadi Canon EOS 550D väärtusega 600
eurot, koos fotoaparaadi kotiga, milles olid mälukaardid väärtusega kokku 50 eurot ja lisaaku
väärtusega 25 eurot, kokku kannatanu XXX vara 675 euro väärtuses ning XXX kuuluva
tahvelarvuti väärtusega 64.50 eurot, mille ümber olid kaaned väärtusega 8 eurot, kokku
kannatanu XXX vara 72.50 euro väärtuses.
Samuti tema uuesti 11.08.2015 kella 18.15 ajal viibides Tallinnas, Randla 11 asuva maja
trepikojas võttis võõra vallasasja ebaseadusliku omastamise eesmärgil XXX kuuluva jalgratta
Drag MTV ZX 2C väärtusega 230.30 eurot.
Samuti tema uuesti 22.08.2015 kella 6.50 ajal tungis ukse avamise teel sisse Tallinnas, Lai 20
asuva hosteli Alur tuppa nr 1 ning võttis võõra vallasasja ebaseadusliku omastamise eesmärgil
XXX kuuluva käekoti väärtusega 65 eurot, milles olid järgmised XXX kuuluvad esemed:
mobiiltelefon Sony Xperia väärtusega 500 eurot, telefoni ümbris Marimekko väärtusega 15
eurot, hõbeehete (kõrvarõngad, käevõru, kaelakee) komplekt väärtusega 300 eurot, Ray Ban
päikseprillid väärtusega 120 eurot, rahakott väärtusega 50 eurot, sularaha 20 eurot, Helsingi
ühistranspordikaart väärtusega 50 eurot ning varalist väärtust mitteomavad paela küljes olev
magnetvõti ning Mandatum Life uksekaart, võtmehoidja 4 võtmega, Soome Vabariigi
kodaniku pass XXX nimele, Danske Bank Visa kaart ja Danske Bank krediit-deebetkaart,


                                               3
Soome ravikindlustuskaart, EU ravikindlustuskaart, internetipanga paroolikaart, Stockmanni
kliendikaart, kokku kannatanu XXX vara 1120 euro väärtuses.
Samuti tema uuesti 26.08.2015 kella 04.15 ajal tungis ukse avamise teel sisse Tallinnas,
Faehlmann 31-1 asuvasse XXX kasutuses olevasse korterisse ning võttis võõra vallasasja
ebaseadusliku omastamise eesmärgil XXX kuuluvad järgmised esemed: mobiiltelefoni
väärtusega 10 eurot, milles oli Simpel SIM kaart ja rahakoti väärtusega 5 eurot, milles olid
XXX nimele väljastatud ID-kaart, pensionitunnistus, Swedbank pangakaart, erinevad
kliendikaardid ning 5 eurot sularaha, kokku kannatanu XXX vara 20 euro väärtuses.
Samuti tema uuesti 19.09.2015 kella 06.10 ajal tungis ukse avamise teel sisse Tallinnas,
Väike-Karja 1/5 asuva hosteli The Dancing tuppa nr 6 ning võttis võõra vallasasja
ebaseadusliku omastamise eesmärgil XXX kuuluvad järgmised esemed: seljakoti Nike
väärtusega 35 eurot, milles olid sülearvuti Casper väärtusega 657 eurot, hügieenitarbed
väärtusega 4 eurot, mälupulk Kingston väärtusega 4 eurot, arvutihiir väärtusega 7 eurot,
õppematerjalid ning elamisloa taotlemise dokumendid, kokku kannatanu XXX vara 707 euro
väärtuses.
Seega Hellika Kardna-Michelis pani oma tahtliku tegevusega toime võõra vallasasja
äravõtmise selle ebaseadusliku omastamise eesmärgil sissetungimisega, süstemaatiliselt,
see on KarS § 199 lg 2 p 8, 9 järgi kvalifitseeritava kuriteo.
Kohtuistungil seletas süüdistatav, et süüdistus on talle arusaadav ja ta tunnistab end talle
inkrimineeritava kuriteo toimepanemises süüdi. Samuti nõustus kriminaalasja lahendamisega
lühimenetluses, enda ülekuulamist taotlemata. Nõustub esitatud tsiviilhagidega.
Kaitsja asus seisukohale, et kogutud tõendid on kohtukõlbulikud, süüdistatavale on selgitatud
lühimenetluse erisusi, süüdistatava käitumine on õigesti kvalifitseeritud.
2.     MAAKOHTU SEISUKOHT JA PÕHJENDUSED
Kohus, kuulanud ära kohtu alla antud süüdistatava süü tunnistamise ja kontrollinud
kriminaalasjas olevaid kirjalikke tõendeid, asub seisukohale, et süüdistatava süü temale
inkrimineeritud kuriteo toimepanemises on tõendamist leidnud kogu esitatud süüdistuse
mahus. Sellisele seisukohale asumist põhjendab kohus järgmiselt.
01.05.2015 episood, kannatanu XXX
Kohus leiab, et 01.05.2015 kella 19.15 ajal Tallinnas, Paldiski mnt 4 asuva hotelli Meriton
tuppa nr 424 uksekaardiga ukse avamise teel sisse tungimine ja XXX kuuluva tahvelarvuti
iPad väärtusega 500 eurot ning 5 pakki tubakat Tiedemans Rod väärtusega 55 eurot varguse
toimepanemine Hellika Kardna-Michelisi poolt on tõendatud nii Hellika Kardna-Michelisi
süü tunnistamisega, kannatanu XXX ütlustega ja videosalvestusega. Oma seisukohta
põhjendab kohus alljärgnevalt.
Kannatanu XXX ütluste (tl 40-41) kohaselt peatus ta 01.05.2015 Tallinnas, Paldiski mnt 4
asuva hotelli Meriton toas nr 424, kui hommikul avastas, et arvuti ja suitsublokid on kadunud.
Hotelli turvakaamera salvestust vaadates selgus, et üks värvilise jakiga teksades naisterahvas
sisenes tuppa uksekaardiga ja väljus sealt natukese aja pärast.
Ka asitõendi vaatlusprotokollist koos fototabeliga (tl 46-53) nähtub, et värvilise jopega
teksades naisterahvas liigub mööda hotelli koridori ringi, kell 19.15 koputab uksele, sirutab
käe ukselingile ja avab ukse ning siseneb tuppa. 19.16 väljub toast. Kell 19.18 koputab uuest
samale uksele ja siseneb tuppa. Kell 19.19 väljub toast, tõmbab ukse enda järel kinni ja
lahkub hotellist.
Süüteo toimepanemist süüdistatava poolt tõendab lisaks eeltoodule ka süüdistatav ise.
Kahtlustatavana antud ütluste kohaselt tunnistab Hellika Kardna-Michelis end varguses süüdi
(tl 57-59). Täpselt ta ei mäleta enam, kuidas ta hotellituppa sisse sai, mida ta tookord varastas
ja varastatud esemetega edasi tegi.
                                                4
Kohus leiab, et osutatud tõendeid kogumis hinnates on süüdistatava poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanu ütlustest tuleneb,
kuulusid süüdistuses nimetatud asjad kannatanule ning süüdistatav ei ole kõnealust asjaolu ka
vastustanud. Seega on sedastatav, et süüdistuses märgitud esemed olid süüdistatava jaoks
võõras vara. Nähtub, et esemete äravõtmisega lõpetas süüdistatav esemete senise valdaja
valduse, kehtestas sellele uue, s.o enda valduse ning kannatanu ütluste kohaselt puudus
selleks tema nõusolek. Seega leiab kohus, et käesoleval juhul on tuvastamist leidnud varguse
objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus süüdistuses märgitud esemete äravõtmine süüdistatava poolt ebaseadusliku
omastamise eesmärgil. Nimelt ei ole tõendeid selle kohta, et süüdistatav oleks soovinud
esemeid kannatanule tagastada. Seega on õiguslikus mõttes sedastatav võõra vallasasja
äravõtmine selle ebaseadusliku omastamise eesmärgil ehk tuvastamist on leidnud varguse
subjektiivse koosseisu realiseerimine.
Kohtueelsel menetlusel on Hellika Kardna-Michelisi tegu kvalifitseeritud KarS § 199 lg 2 p
8 järgi, s.o varguse toimepanemine sissetungimisega ning järgnevalt analüüsibki kohus, kas
süüdistatava tegevus vastab süüdistusaktis toodud kvalifikatsioonile.
KarS § 199 lg 2 p 8 nimetatud sissetungimist sisustab kohtupraktika analoogselt KarS §-ga
266. KarS § 266 lg 1 näeb ette vastutuse valdaja tahte vastaselt võõrasse hoonesse, ruumi,
sõidukisse või piirdega alale ebaseadusliku tungimise eest. KarS § 266 puhul tuleb tuvastada,
et 1) hoonesse, ruumi, sõidukisse või piirdega alale tungimine oleks olnud valdaja tahte
vastane; 2) et hoone, ruum, sõiduk või piirdega ala, kuhu isik tungis, oli tema jaoks võõras ja
3) hoonesse, ruumi, sõidukisse või piirdega alale tungimine oli ebaseaduslik. Hellika Kardna-
Michelisi poolt toime pandud tegu on kvalifitseeritav KarS § 266 lg 1 järgi, see on valdaja
tahte vastaselt ruumi ebaseadusliku tungimisena. Edasi analüüsib kohus kriminaalmenetluse
käigus kogutud tõendikogumit, millest nähtub, et puuduvad tõendid selle kohta, et sisenemine
Tallinnas, Paldiski mnt 4 asuva hotelli Meriton tuppa nr 424 oleks toimunud kooskõlas selle
seadusliku valdaja tahtega või et tegemist oleks olnud süüdistatava jaoks õiguslikus mõttes
mittevõõra kohaga. Samuti pole kogutud tõendeid selle kohta, et süüdistatava sisenemine
hotellituppa vastaks mõnele seaduses sätestatud lubatavusklauslile, mis annab isikule õiguse
tungida valdaja tahte vastaselt võõras valduses olevasse ruumi. Hotellituppa sisenemiseks
kasutati uksekaarti, mille saamist süüdistatav ei mäleta, kuid kannatanu ütluste kohaselt toimus
see tema tahte vastaselt. Seega oli tungimine Tallinnas, Paldiski mnt 4 asuva hotelli Meriton
tuppa nr 424 KarS § 266 lg 1 tähenduses ebaseaduslik ning esinevad alused kvalifitseerida
süüdistatava tegu KarS § 199 lg 2 p 8 järgi.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et varguse pani süüdistatav toime etteplaneeritult, seega kavatsetult.
01.08.2015 episood, kannatanud XXX ja XXX
Kohus leiab, et 01.08.2015 kella 04.10 ajal Tallinnas, Olevimägi 11 asuva hosteli
BackPackers personaliruumist lukustamata ukse avamise teel sisse tungimine ja XXX
kuuluva vara kogusummas 675 eurot ja XXX kuuluva vara kogusummas 72,50 eurot varguse
toimepanemine Hellika Kardna-Michelisi poolt on tõendatud nii Hellika Kardna-Michelisi
süü tunnistamisega, kannatanute ütlustega, videosalvestusega ja muude kirjalike tõenditega.
Oma seisukohta põhjendab kohus alljärgnevalt.
Kannatanu XXX ütluste (tl 88-89) kohaselt varastati 2015 augusti alguses hosteli
BackPackers elutoast tema tahvelarvuti, mis oli laua peal. Turvavideolt selgus, et varguse pani
toime tundmatu naisterahvas. Kuidas naine hostelisse sisse sai, ei oska öelda, sest sisse saab
ainult võtmega.


                                               5
Kannatanu XXX ütluste (tl 62-63, 84-85) kohaselt töötab ta Tallinnas, Olevimägi 11 asuvas
hostelis BackPackers, kui avastas, et kadunud on tema hosteli elutuppa jäetud asjad.
Turvakaamerat vaadates on näha, et 01.08.2015 kell 04.12 paneb varguse toime naisterahvas.
Samuti avastas, et temalt varastatud fotoaparaat on müüki pandud Lombard 24.ee. Ostis oma
kaamera pandimajast tagasi.
Tunnistaja XXX ütluste (tl 64-67) kohaselt on ta pandimaja Lombard 24 töötaja. 01.08.2015
tuli pandimajja XXX ja müüs 100 euro eest peegelkaamera Canon 550D, mida tõendab ka
pandimaja Lombard24h OÜ ja XXX vahel 01.08.2015 sõlmitud ostu-müügileping nr
XXXXXXX (tl 69). Järgmisel päeval tuli üks välismaalane ja ostis selle aparaadi 230 euro
eest ära, mida tõendab Lombard24h OÜ kviitung nr XXXXXXX (tl 70).
Tunnistaja XXX ütluste (tl 93-94) kohaselt on ta süüdistatava elukaaslane, kellele süüdistatav
andis fotoaparaadi koos fotoaparaadikotiga, mille palus pandimajja viia ning pandimajast
saadud summa andis tema süüdistatavale. Ei teadnud, et fotoaparaat on varastatud.
Süüteo toimepanemist süüdistatava poolt tõendab lisaks eeltoodule ka asitõendi
vaatlusprotokoll koos fototabeliga (tl 75-83), millest nähtub, et 01.08.2015 kell 04.13 siseneb
Tallinnas, Olevimägi 11 asuva hosteli BackPackers välisuksest naisterahvas, kes 04.24
siseneb hosteli elutuppa, kõnnib toas ringi, võtab fotoaparaadi ja laua kõrvalt tahvelarvuti ja
lahkub ruumist kell 04.26. Kahtlustatavana antud ütluste kohaselt tunneb Hellika Kardna-
Michelis end videolindilt ära, kuid varguse toimepanemist enam täpselt ei mäleta (tl 95-97,
99-101). Varguse pani toime üksi, ei mäleta mida tahvelarvutiga tegi ja ei mäleta, et
fotoaparaadi oleks elukaaslasele XXX andnud pandimajja viimiseks.
Kohus leiab, et osutatud tõendeid kogumis hinnates on süüdistatava poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanute ütlustest
tuleneb, kuulusid süüdistuses nimetatud asjad kannatanutele ning süüdistatav ei ole kõnealust
asjaolu ka vastustanud. Seega on sedastatav, et süüdistuses märgitud esemed olid süüdistatava
jaoks võõras vara. Nähtub, et esemete äravõtmisega lõpetas süüdistatav esemete seniste
valdajate valduse, kehtestas sellele uue, s.o enda valduse ning kannatanute ütluste kohaselt
puudus selleks nende nõusolek. Seega leiab kohus, et käesoleval juhul on tuvastamist leidnud
varguse objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus süüdistuses märgitud esemete äravõtmine süüdistatava poolt ebaseadusliku
omastamise eesmärgil. Nimelt ei ole tõendeid selle kohta, et süüdistatav oleks soovinud
esemeid kannatanule tagastada. Vastupidi, süüdistatav andis samal päeval fotoaparaadi
elukaaslasele, kes müüs selle pandimajja. Seega on õiguslikus mõttes sedastatav võõra
vallasasja äravõtmine selle ebaseadusliku omastamise eesmärgil ehk tuvastamist on leidnud
varguse subjektiivse koosseisu realiseerimine.
Kohtueelsel menetlusel on Hellika Kardna-Michelisi tegu kvalifitseeritud KarS § 199 lg 2 p
8 järgi, s.o varguse toimepanemine sissetungimisega ning järgnevalt analüüsibki kohus, kas
süüdistatava tegevus vastab süüdistusaktis toodud kvalifikatsioonile.
KarS § 199 lg 2 p 8 nimetatud sissetungimist sisustab kohtupraktika analoogselt KarS §-ga
266. KarS § 266 lg 1 näeb ette vastutuse valdaja tahte vastaselt võõrasse hoonesse, ruumi,
sõidukisse või piirdega alale ebaseadusliku tungimise eest. KarS § 266 puhul tuleb tuvastada,
et 1) hoonesse, ruumi, sõidukisse või piirdega alale tungimine oleks olnud valdaja tahte
vastane; 2) et hoone, ruum, sõiduk või piirdega ala, kuhu isik tungis, oli tema jaoks võõras ja
3) hoonesse, ruumi, sõidukisse või piirdega alale tungimine oli ebaseaduslik. Hellika Kardna-
Michelisi poolt toime pandud tegu on kvalifitseeritav KarS § 266 lg 1 järgi, see on valdaja
tahte vastaselt ruumi ebaseadusliku tungimisena. Edasi analüüsib kohus kriminaalmenetluse
käigus kogutud tõendikogumit, millest nähtub, et puuduvad tõendid selle kohta, et sisenemine
Tallinnas, Olevimägi 11 asuva hosteli BackPackers personaliruumi oleks toimunud kooskõlas

                                               6
selle seadusliku omaniku tahtega või et tegemist oleks olnud süüdistatava jaoks õiguslikus
mõttes mittevõõra kohaga. Samuti pole kogutud tõendeid selle kohta, et süüdistatava
sisenemine hostelituppa vastaks mõnele seaduses sätestatud lubatavusklauslile, mis annab
isikule õiguse tungida valdaja tahte vastaselt võõras valduses olevasse ruumi. Hostelituppa
sisenemiseks kasutati ära juhust, et uks ei olnud lukus, kuid kannatanute ütluste kohaselt
toimus see toa valdaja tahte vastaselt. Seega oli tungimine Tallinnas, Olevimägi 11 asuva
hosteli BackPackers personaliruumi KarS § 266 lg 1 tähenduses ebaseaduslik ning esinevad
alused kvalifitseerida süüdistatava tegu KarS § 199 lg 2 p 8 järgi.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et varguse pani süüdistatav toime etteplaneeritult, seega kavatsetult.
11.08.2015 episood, kannatanu XXX (endine XXX)
Kohus leiab, et 11.08.2015 kella 18.15 ajal Tallinnas, Randla 11 asuva maja trepikojas XXX
kuuluva jalgratta Drag MTV ZX 2C väärtusega 230,30 eurot varguse toimepanemine Hellika
Kardna-Michelisi poolt on tõendatud nii Hellika Kardna-Michelisi süü tunnistamisega,
kannatanu ütlustega ja videosalvestusega. Oma seisukohta põhjendab kohus alljärgnevalt.
Kannatanu XXX (endine XXX) ütluste (tl 103-104) kohaselt jättis ta oma ratta 11.08.2015
Randla 11 koridori. Tema abikaasa avastas, et ratast enam ei ole ja läksid valvuri juurde
turvakaamera salvestust vaatama. Salvestuselt oli näha, et ratta varastas ära heledapäine
naisterahvas.
Ka asitõendi vaatlusprotokollist koos fototabeliga (tl 105-109) nähtub, et 11.08.2015 kell
18.16 Randla 11 maja koridoris on heledapäine naisterahvas koos rattaga ja suundub
välisuksest välja. Asitõendi vaatlusprotokollis koos fototabeliga on vastavat jalgratast
vaadeldud (tl 112-114).
Lisaks eeltoodule tunnistab varguse toimepanemist ka süüdistatav Hellika Kardna ise,
kahtlustatavana antud ütluste (tl 117-119) kohaselt võttis ta Randla 11 trepikojast jalgratta
edasi müümise eesmärgil, et raha saada. Ratta andis vabatahtlikult politseile üle.
Kohus leiab, et osutatud tõendeid kogumis hinnates on süüdistatava poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanu ütlustest tuleneb,
kuulus süüdistuses nimetatud jalgratas kannatanule ning süüdistatav ei ole kõnealust asjaolu
ka vastustanud. Seega on sedastatav, et süüdistuses märgitud ese oli süüdistatava jaoks võõras
vara. Kogutud tõenditest nähtub, et eseme äravõtmisega lõpetas süüdistatav eseme senise
valdaja valduse, kehtestas sellele uue, s.o enda valduse ning kannatanu ütluste kohaselt
puudus selleks tema nõusolek. Seega leiab kohus, et käesoleval juhul on tuvastamist leidnud
varguse objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus süüdistuses märgitud eseme äravõtmine süüdistatava poolt ebaseadusliku omastamise
eesmärgil. Nimelt ei ole tõendeid selle kohta, et süüdistatav oleks soovinud eset kannatanule
tagastada. Vastupidi, süüdistatav soovis jalgratta maha müüja, et raha saada. Seega on
õiguslikus mõttes sedastatav võõra vallasasja äravõtmine selle ebaseadusliku omastamise
eesmärgil ehk tuvastamist on leidnud varguse subjektiivse koosseisu realiseerimine.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et varguse pani süüdistatav toime etteplaneeritult, seega kavatsetult.
22.08.2015 episood, kannataja XXX
Kohus leiab, et 22.08.2015 kella 6.50 ajal Tallinnas, Lai 20 asuva hosteli Alur tuppa nr 1
lukustamata ukse avamise teel sisse tungimine ja XXX kuuluva vara koguväärtuses 1120
eurot varguse toimepanemine Hellika Kardna-Michelisi poolt on tõendatud nii Hellika
Kardna-Michelisi süü tunnistamisega, kannatanu ütlustega, videosalvestusega ja muude
kirjalike tõenditega. Oma seisukohta põhjendab kohus alljärgnevalt.
                                              7
Kannatanu XXX ütluste kohaselt (tl 123-125, 145-146) läks ta 22.08.2015 kell 06.50 hosteli
Alur tuppa nr 1, kuhu pani oma kohvri ja käekoti. Nägi ühte naisterahvast aknalaual istumas.
Siis läks tualettruumi ja kui tagasi tuli avastas, et käekotti enam ei ole ja võõrast naisterahvast
ka mitte. Naine oli heledate juustega, kuskil 165 cm pikk, seljas halli värvi pusa. 16.10.2015
on XXX enamus varastatud asju tagasi saanud.
Asitõendi vaatlusprotokollist koos fototabeliga nähtub (tl 129-138), et 22.08.2015 kell 06.47
siseneb heledate juustega naisterahvas kannatanu tuppa ja kell 06.48 väljub toast ning hoiab
käes punast käekotti, paneb selle õlale ja väljub hostelist. Süüdistuses nimetatud varastatud
esemeid, mille süüdistatav politseile välja andis on vaadeldud ka asitõendi vaatlusprotokollis
koos fototabeliga: naiste käekott, nahast rahakott, hõbe kaelakee, hõbe käevõru, hõbe
kõrvarõngad, XXX nimele väljastatud Soome kodaniku pass, XXX nimeline Mandatum Life
uksekaart, XXX nimeline sõidukaart ning 34 erinevat tšekki ja visiitkaarti, telefoni kott ja
mobiiltelefon Sony Xperia (tl 141-144).
Lisaks eeltoodule tunnistab varguse toimepanemist ka süüdistatav Hellika Kardna-Michelis
ise, 28.08.2015 kahtlustatavana antud ütluste (tl 150-153, 155-158) kohaselt sisenes ta
22.08.2015 ühte hosteli ja nägi, kuidas üks naine läks kõigepealt tuppa ja siis dušširuumi.
Kuna toa uks ei olnud lukus, siis sisenes ta samal ajal tuppa, võttis punase käekoti ja lahkus
hostelist. Kotis olnud mobiiltelefoni ja päikeseprillid müüs maha juhututtavale. Koti, ehted ja
rahakoti jättis endale ja andis need üle politseile. 31.08.2015 kahtlustatavana antud ütluste
kohaselt tagastas politseile ka varastatud mobiiltelefoni.
Kohus leiab, et osutatud tõendeid kogumis hinnates on süüdistatava poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanu ütlustest tuleneb,
kuulusid süüdistuses nimetatud asjad kannatanule ning süüdistatav ei ole kõnealust asjaolu ka
vastustanud. Seega on sedastatav, et süüdistuses märgitud esemed olid süüdistatava jaoks
võõras vara. Esemete äravõtmisega lõpetas süüdistatav esemete senise valdaja valduse,
kehtestas sellele uue, s.o enda valduse ning kannatanu ütluste kohaselt puudus selleks tema
nõusolek. Seega leiab kohus, et käesoleval juhul on tuvastamist leidnud varguse objektiivse
koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus süüdistuses märgitud esemete äravõtmine süüdistatava poolt ebaseadusliku
omastamise eesmärgil. Nimelt ei ole tõendeid selle kohta, et süüdistatav oleks soovinud
esemeid kannatanule tagastada. Vastupidi, süüdistatav müüs päikeseprillid maha ja ülejäänud
asju hakkas ise kasutama. Seega on õiguslikus mõttes sedastatav võõra vallasasja äravõtmine
selle ebaseadusliku omastamise eesmärgil ehk tuvastamist on leidnud varguse subjektiivse
koosseisu realiseerimine.
Kohtueelsel menetlusel on Hellika Kardna-Michelisi tegu kvalifitseeritud KarS § 199 lg 2 p
8 järgi, s.o varguse toimepanemine sissetungimisega ning järgnevalt analüüsibki kohus, kas
süüdistatava tegevus vastab süüdistusaktis toodud kvalifikatsioonile.
KarS § 199 lg 2 p 8 nimetatud sissetungimist sisustab kohtupraktika analoogselt KarS §-ga
266. KarS § 266 lg 1 näeb ette vastutuse valdaja tahte vastaselt võõrasse hoonesse, ruumi,
sõidukisse või piirdega alale ebaseadusliku tungimise eest. KarS § 266 puhul tuleb tuvastada,
et 1) hoonesse, ruumi, sõidukisse või piirdega alale tungimine oleks olnud valdaja tahte
vastane; 2) et hoone, ruum, sõiduk või piirdega ala, kuhu isik tungis, oli tema jaoks võõras ja
3) hoonesse, ruumi, sõidukisse või piirdega alale tungimine oli ebaseaduslik. Hellika Kardna-
Michelisi poolt toime pandud tegu on kvalifitseeritav KarS § 266 lg 1 järgi, see on valdaja
tahte vastaselt ruumi ebaseadusliku tungimisena. Edasi analüüsib kohus kriminaalmenetluse
käigus kogutud tõendikogumit, millest nähtub, et puuduvad tõendid selle kohta, et sisenemine
Tallinnas, Lai 20 asuva hosteli Alur tuppa nr 1 oleks toimunud kooskõlas selle seadusliku
omaniku tahtega või et tegemist oleks olnud süüdistatava jaoks õiguslikus mõttes mittevõõra

                                                8
kohaga. Samuti pole kogutud tõendeid selle kohta, et süüdistatava sisenemine hostelituppa
vastaks mõnele seaduses sätestatud lubatavusklauslile, mis annab isikule õiguse tungida
valdaja tahte vastaselt võõras valduses olevasse ruumi. Hostelituppa sisenemiseks kasutati ära
asjaolu, et uks ei olnud lukus, kuid kannatanu ütluste kohaselt toimus see tema tahte vastaselt.
Seega oli tungimine Tallinnas, Lai 20 asuva hosteli Alur tuppa nr 1 KarS § 266 lg 1
tähenduses ebaseaduslik ning esinevad alused kvalifitseerida süüdistatava tegu KarS § 199 lg 2
p 8 järgi.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et varguse pani süüdistatav toime etteplaneeritult, seega kavatsetult.
26.08.2015 episood, kannataja XXX
Kohus leiab, et 26.08.2015 kella 04.15 ajal Tallinnas, Faehlmanni 31-1 asuvasse XXX
kasutuses olevasse korterisse lukustamata ukse avamise teel sisse tungimine ja XXX vara
koguväärtuses 20 eurot varguse toimepanemine Hellika Kardna-Michelisi poolt on tõendatud
nii Hellika Kardna-Michelisi süü tunnistamisega, kannatanu ütlustega ja muude kirjalike
tõenditega. Oma seisukohta põhjendab kohus alljärgnevalt.
Kannatanu XXX ütluste (tl 160-163, 164-166) kohaselt läks ta 26.08.2015 hommikul kell
04.15 koeraga jalutama ja nägi koridoris vähetuttavat naisterahvast. Maja juures ootas ka üks
meesterahvas. Korteri ust ta ei lukustanud ja naisterahvas nägi seda ka. Tagasi koju tulles,
avastas, et laualt on kadunud mobiiltelefon ja rahakott dokumentidega. Naine oli heledate
juustega, kõhn ja prillidega.
Edasi juhib kohus tähelepanu sideettevõtjalt saadud andmete protokollile koos väljatrükiga (tl
174-179), millest nähtub kannatanult varastatud mobiiltelefoni kasutamine süüdistatava
elukaaslase XXX poolt peale varguse toimepanemist. Samuti nähtub Swedbank AS vastusest
päringule koos fotodega (tl 182-185), et isik, kes kannatanult varastatud pangakaardiga on
peale varguse toimepanemist üritatud vaadata konto jääki ja see ei ole kannatanu XXX ütluste
kohaselt tema.
Tunnistaja XXX ütluste (tl 187-188) kohaselt olid nad Hellika Kardna-Michelis iga koos
öösel Faehlmanni tänaval, kui Hellika Kardna-Michelis sisenes ühte majja ja väljudes oli tal
käes mobiiltelefoni ja rahakott. Mobiiltelefonile pani Hellika sisse oma sim-kaardi, kuna neil
endil kõneaega ei olnud. Pangakaardi andis aga talle. Pangaautomaadi juures proovis tema
erinevaid PIN-koode sisestada, kuni aparaat sõi kaardi ära. Mobiiltelefoni pole tema rohkem
näinud.
Lisaks eeltoodule tunnistab varguse toimepanemist ka süüdistatav Hellika Kardna-Michelis
ise. Kahtlustatavana antud ütluste (tl 189-190a) kohaselt oli ta XXX linna peal, kui nägi,
kuidas üks mees Faehlmanni tänaval majast väljus. Sisenes majja ja katsus ühe korteri ust,
mis oli lahti. Korteris kedagi ei olnud, võttis mobiiltelefoni ja rahakoti. Siis andis kõik asjad
XXX kätte. Nägi, kuidas XXX pangakaardiga läks pangaautomaadi juurde, aga mis ta seal
tegi, seda ta ei tea.
Kohus leiab, et osutatud tõendeid kogumis hinnates on süüdistatava poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanu ütlustest tuleneb,
kuulusid süüdistuses nimetatud asjad kannatanule ning süüdistatav ei ole kõnealust asjaolu ka
vastustanud. Seega on sedastatav, et süüdistuses märgitud esemed olid süüdistatava jaoks
võõras vara. Nähtub, et esemete äravõtmisega lõpetas süüdistatav esemete senise valdaja
valduse, kehtestas sellele uue, s.o enda valduse ning kannatanu ütluste kohaselt puudus
selleks tema nõusolek. Seega leiab kohus, et käesoleval juhul on tuvastamist leidnud varguse
objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus süüdistuses märgitud esemete äravõtmine süüdistatava poolt ebaseadusliku
omastamise eesmärgil. Nimelt ei ole tõendeid selle kohta, et süüdistatav oleks soovinud
                                              9
esemeid kannatanule tagastada. Vastupidi, süüdistatav andis pangakaardi elukaaslasele ja
kuna endal kõneaega ei olnud, siis kasutati telefoni isiklikuks otstarbeks. Seega on õiguslikus
mõttes sedastatav võõra vallasasja äravõtmine selle ebaseadusliku omastamise eesmärgil ehk
tuvastamist on leidnud varguse subjektiivse koosseisu realiseerimine.
Kohtueelsel menetlusel on Hellika Kardna-Michelisi tegu kvalifitseeritud KarS § 199 lg 2 p
8 järgi, s.o varguse toimepanemine sissetungimisega ning järgnevalt analüüsibki kohus, kas
süüdistatava tegevus vastab süüdistusaktis toodud kvalifikatsioonile.
KarS § 199 lg 2 p 8 nimetatud sissetungimist sisustab kohtupraktika analoogselt KarS §-ga
266. KarS § 266 lg 1 näeb ette vastutuse valdaja tahte vastaselt võõrasse hoonesse, ruumi,
sõidukisse või piirdega alale ebaseadusliku tungimise eest. KarS § 266 puhul tuleb tuvastada,
et 1) hoonesse, ruumi, sõidukisse või piirdega alale tungimine oleks olnud valdaja tahte
vastane; 2) et hoone, ruum, sõiduk või piirdega ala, kuhu isik tungis, oli tema jaoks võõras ja
3) hoonesse, ruumi, sõidukisse või piirdega alale tungimine oli ebaseaduslik. Hellika Kardna-
Michelisi poolt toime pandud tegu on kvalifitseeritav KarS § 266 lg 2 p 1 järgi, see on valdaja
tahte vastaselt eluruumi ebaseadusliku tungimisena. Edasi analüüsib kohus
kriminaalmenetluse käigus kogutud tõendikogumit, millest nähtub, et puuduvad tõendid selle
kohta, et sisenemine Tallinnas, Faehlmanni 31-1 oleks toimunud kooskõlas selle seadusliku
valdaja tahtega või et tegemist oleks olnud süüdistatava jaoks õiguslikus mõttes mittevõõra
kohaga. Samuti pole kogutud tõendeid selle kohta, et süüdistatava sisenemine korterisse
vastaks mõnele seaduses sätestatud lubatavusklauslile, mis annab isikule õiguse tungida
valdaja tahte vastaselt võõras valduses olevasse ruumi. Korterisse sisenemiseks kasutati ära
juhust, et korteri välisuks oli lukustamata ja korteri valdaja oli läinud koeraga jalutama. Korteri
valdaja ütluste kohaselt toimus sisenemine korterisse tema tahte vastaselt. Seega oli tungimine
Tallinnas, Faehlmanni 31-1 korterisse KarS § 266 lg 2 p 1 tähenduses ebaseaduslik ning
esinevad alused kvalifitseerida süüdistatava tegu KarS § 199 lg 2 p 8 järgi.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et varguse pani süüdistatav toime etteplaneeritult, seega kavatsetult.
19.09.2015 episood, kannatanu XXX
Kohus leiab, et 19.09.2015 kella 06.10 ajal Tallinnas, Väike-Karja 1/5 asuva hosteli The
Dancing tuppa nr 6 lukustamata ukse avamise teel sisse tungimine ja XXX vara
koguväärtuses 707 eurot varguse toimepanemine Hellika Kardna-Michelisi poolt on tõendatud
nii Hellika Kardna-Michelisi süü tunnistamisega, kannatanu ütlustega, videosalvestusega ja
muude kirjalike tõenditega. Oma seisukohta põhjendab kohus alljärgnevalt.
Kannatanu XXX ütluste (tl 6-7, 15-16) kohaselt elas ta Tallinnas, Väike-Karja 1/5 asuva
hosteli The Dancing toas nr 6. 19.09.2015 kella 20.30 paiku avastas, et toast on kadunud
seljakott sülearvutiga. Hosteli valvekaamerast vaatas, et 19.09.2015 kell 06.10 ajal siseneb
nende tuppa naine ja väljub hostelist tema kotiga. Naisel on peas roosa peakate, seljas must
jope ja jalas sinised teksad. 13.10.2015 sai kannatanu enamus varastatud esemetest tagasi ja
tsiviilhagi esitada ei soovi (tl 15-16, 18).
Tunnistaja XXX ütluste (tl 9-10) kohaselt ostis ta Hellika nimeliselt naisterahvalt septembri
keskel 2015 sülearvuti Casper koos halli värvi seljakotiga 150 euro eest. Ei teadnud, et arvuti
on varastatud.
Hellika Kardna-Michelise kahtlustatavana antud ütluste (tl 35-38) kohaselt tunnistab ta end
süüdi temale inkrimineeritavas kuriteos. Jalutas vanalinnas ja nägi avatud hosteli ust ja läks
sisse. Avas ühe toa ukse, kus inimesed magasid sees, võttis põrandalt seljakoti ja lahkus
hostelist. Kotis oleva sülearvuti müüs samal päeval ühele mehele maha ja sai 150 eurot.
Süüteo toimepanemist süüdistatava poolt tõendab lisaks eeltoodule ka asitõendi
vaatlusprotokoll koos fototabeliga (tl 19-28) millelt nähtub, et roosa peapaelaga, teksapükstes
ja tumeda jopega naisterahvas avab 19.09.2015 kell 06.11 punase uksega toaukse ja siseneb
tuppa. Kell 06.16 väljub naisterahvas toast ja käes on tal seljakott ning lahkub hostelist.
                                              10
Vastavat sülearvutit Casper ja seljakotti Nike on vaadeldud ka asitõendi vaatlusprotokollis
koos fototabeliga (tl 11-14).
Kohus leiab, et osutatud tõendeid kogumis hinnates on süüdistatava poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanu ütlustest tuleneb,
kuulusid süüdistuses nimetatud asjad kannatanule ning süüdistatav ei ole kõnealust asjaolu ka
vastustanud. Seega on sedastatav, et süüdistuses märgitud esemed olid süüdistatava jaoks
võõras vara. Nähtub, et esemete äravõtmisega lõpetas süüdistatav esemete senise valdaja
valduse, kehtestas sellele uue, s.o enda valduse ning kannatanu ütluste kohaselt puudus
selleks tema nõusolek. Seega leiab kohus, et käesoleval juhul on tuvastamist leidnud varguse
objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus süüdistuses märgitud esemete äravõtmine süüdistatava poolt ebaseadusliku
omastamise eesmärgil. Nimelt ei ole tõendeid selle kohta, et süüdistatav oleks soovinud
esemeid kannatanule tagastada. Vastupidi, süüdistatav müüs arvuti juba samal päeval maha ja
sularaha kasutas isiklikuks otstarbeks. Seega on õiguslikus mõttes sedastatav võõra vallasasja
äravõtmine selle ebaseadusliku omastamise eesmärgil ehk tuvastamist on leidnud varguse
subjektiivse koosseisu realiseerimine.
Kohtueelsel menetlusel on Hellika Kardna-Michelisi tegu kvalifitseeritud KarS § 199 lg 2 p
8 järgi, s.o varguse toimepanemine sissetungimisega ning järgnevalt analüüsibki kohus, kas
süüdistatava tegevus vastab süüdistusaktis toodud kvalifikatsioonile.
KarS § 199 lg 2 p 8 nimetatud sissetungimist sisustab kohtupraktika analoogselt KarS §-ga
266. KarS § 266 lg 1 näeb ette vastutuse valdaja tahte vastaselt võõrasse hoonesse, ruumi,
sõidukisse või piirdega alale ebaseadusliku tungimise eest. KarS § 266 puhul tuleb tuvastada,
et 1) hoonesse, ruumi, sõidukisse või piirdega alale tungimine oleks olnud valdaja tahte
vastane; 2) et hoone, ruum, sõiduk või piirdega ala, kuhu isik tungis, oli tema jaoks võõras ja
3) hoonesse, ruumi, sõidukisse või piirdega alale tungimine oli ebaseaduslik. Hellika Kardna-
Michelisi poolt toime pandud tegu on kvalifitseeritav KarS § 266 lg 1 järgi, see on valdaja
tahte vastaselt ruumi ebaseadusliku tungimisena. Edasi analüüsib kohus kriminaalmenetluse
käigus kogutud tõendikogumit, millest nähtub, et puuduvad tõendid selle kohta, et sisenemine
Tallinnas, Väike-Karja 1/5 asuva hosteli The Dancing tuppa nr 6 oleks toimunud kooskõlas
selle seadusliku valdaja tahtega või et tegemist oleks olnud süüdistatava jaoks õiguslikus
mõttes mittevõõra kohaga. Samuti pole kogutud tõendeid selle kohta, et süüdistatava
sisenemine hostelituppa vastaks mõnele seaduses sätestatud lubatavusklauslile, mis annab
isikule õiguse tungida valdaja tahte vastaselt võõras valduses olevasse ruumi. Hostelituppa
sisenemiseks kasutati ära juhust, et uks ei olnud lukus ja inimesed magasid toas ning
kannatanu ütluste kohaselt puudus selleks toas magavate isikute nõusolek. Seega oli tungimine
Tallinnas, Väike-Karja 1/5 asuva hosteli The Dancing tuppa nr 6 KarS § 266 lg 1 tähenduses
ebaseaduslik ning esinevad alused kvalifitseerida süüdistatava tegu KarS § 199 lg 2 p 8 järgi.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et varguse pani süüdistatav toime etteplaneeritult, seega kavatsetult.
Riikliku süüdistaja poolt on süütegu kvalifitseeritud ka KarS § 199 lg 2 p 9 järgi, s.o vargus,
mis on toime pandud süstemaatiliselt. Järgnevalt analüüsibki kohus, kas süüdistatava tegevus
vastab KarS § 199 lg 2 p 9 toodud kvalifikatsioonile.
Kohus juhib tähelepanu asjaolule, et süstemaatiline on vargus siis, kui see on toime pandud
vähemalt kolm korda. Süstemaatilisus on järjekindel, pidevalt korduv tegevus ning ei ole
oluline, kas isik on varguste eest varem süüdi mõistetud või on see tuvastatud alles ühes
menetluses. Samuti ei oma tähtsust kas tegemist on lõpuleviidud vargustega või tegemist on
varguste katsetega, kuid nendevaheline ajavahemik ei saa olla väga pikk.


                                              11
Karistusregistri väljavõttest nähtub (tl 257-258), et Hellika Kardna-Michelis on karistatud
varguste toimepanemise eest, viimati Harju Maakohtu 08.04.2014 otsusega. Samuti
käesolevas kriminaalasjas on tuvastamist leidnud, et Hellika Kardna-Michelis on toime
pannud 6 varguse episoodi lühikese perioodi jooksul, s.o 01.05.2015 kuni 19.09.2015. Seega
leiab kohus, et süstemaatilisuse kriteerium on täidetud, kuivõrd süütegude faktiline korduvus
ja rohkus täidab süstemaatilisuse koosseisu ja süüdistatava õigusvastane käitumine tuleb
kvalifitseeritud KarS § 199 lg 2 p 9 järgi.
Süüd ja õigusvastasust välistavaid asjaolusid kohus süüdistatava käitumises ei tuvastanud.
Seega Hellika Kardna-Michelis pani oma tahtliku tegevusega toime võõra vallasasja
äravõtmise selle ebaseadusliku omastamise eesmärgil sissetungimisega ja
süstemaatiliselt, s.o KarS § 199 lg 2 p 8 ja 9 järgi kvalifitseeritava kuriteo.
3. TSIVIILHAGI
Kohtueelsel menetlusel on kannatanu XXX esitanud tsiviilhagi 555 euro nõudes (tl 42, 42a),
kannatanu XXX on esitanud tsiviilhagi varalise kahju 305 euro nõudes (tl 86), kannatanu
XXX on esitanud tsiviilhagi varalise kahju 72,50 euro nõudes (tl 91), kannatanu XXX
esitanud tsiviilhagi varalise kahju 206 euro nõudes (tl 148-149) ja kannatanu XXX on
esitanud tsiviilhagi varalise kahju 20 euro nõudes (tl 167) vargusega tekitatud kahju
hüvitamiseks. Kohus asub seisukohale, et kriminaalasja materjalidega on tõendatud, et
kannatanutele kuulunud esemed varastas ja varalise kahju tekitas Hellika Kardna-Michelis.
KrMS § 37 lg 1 kohaselt on kannatanu füüsiline või juriidiline isik, kellele on kuriteoga või
süüvõimetu isiku poolt õigusvastase teoga vahetult tekitatud füüsilist, varalist või moraalset
kahju. VÕS § 1043 kohaselt teisele isikule (kannatanu) õigusvastaselt kahju tekitanud isik
(kahju tekitaja) peab kahju hüvitama, kui ta on kahju tekitamises süüdi. Vastavalt VÕS §
1045 lg 1 p 5 sätetele on kahju tekitamine õigusvastane eelkõige siis, kui see tekitati
kannatanu omandi või sellega sarnase õiguse või valduse rikkumisega. Kahju hüvitamise
eesmärk on VÕS § 127 lg 1 kohaselt kannatanu asetamine olukorda, mis oleks võimalikult
lähedane olukorrale, milles ta oleks olnud, kui kahju hüvitamise aluseks olevaid asjaolusid ei
oleks olnud. Lähtuvalt VÕS § 128 lg 1-3 võib hüvitamisele kuuluv kahju olla varaline või
mittevaraline. Varaline kahju on eelkõige otsene varaline kahju ja saamata jäänud tulu. Otsene
varaline kahju hõlmab eelkõige kaotsiläinud või hävinud vara väärtuse või vara halvenemisest
tekkinud väärtuse vähenemise, isegi kui see tekib tulevikus, ning kahju tekitamisega seoses
kantud või tulevikus kantavad mõistlikud kulud, sealhulgas mõistlikud kulud kahju
ärahoidmiseks või vähendamiseks ja hüvitise saamiseks, muu hulgas kahju kindlaks
tegemiseks ja kahju hüvitamisega seotud nõuete esitamiseks. VÕS § 136 lg 1 kohaselt tuleb
kahju hüvitada ühekordselt makstava rahasummana, välja arvatud juhul, kui vastavalt kahju
iseloomule on mõistlik kahju hüvitamine perioodiliste maksetena. Tsiviilseadustiku üldosa
seaduse § 65 kohaselt loetakse eseme väärtuseks selle harilik väärtus, kui seaduse või
tehinguga ei ole ettenähtud teisiti. Eseme harilik väärtus on selle kohalik keskmine müügihind
(turuhind).
Kriminaaltoimiku materjalidest nähtuvalt on tsiviilhagide aluseks olevate varaliste kahjude
tekkimine otseselt seotud süüdistatava poolt kavatsetult toime pandud vargustega. Kohtu
hinnangul on varaline kahju tekkinud süüdistatava õigusvastase käitumise tõttu, kuivõrd see
on tekitatud kannatanu omandi rikkumisega VÕS § 1045 lg 1 p 5 mõttes. Kuna kriminaalasja
kohtuliku uurimisega on tõendatud süüdistatava süü kahju tekkimises, siis tuleb kohaldada
VÕS § 1043 sätteid ning varaline kahju tuleb hüvitada kahju kannatanud isikutele süüliselt
kahju tekitanud isikule kuuluvate varaliste vahendite arvelt, s.t varaline kahju tuleb välja
mõista Hellika Kardna-Michelisilt kannatanute kasuks.
Kohus asub seisukohale, et vastavalt omaks võetud kohtupraktikale kohaldatakse
kriminaalmenetluses tsiviilhagi läbivaatamisel tsiviilkohtumenetluse nõudeid, kui need ei ole
vastuolus kriminaalmenetluse üldpõhimõtetega. Kuivõrd süüdistatav tunnistas tsiviilhagisid

                                             12
täies ulatuses, siis kohalduvad TsMS § 440 lg 1 sätted, mille kohaselt kui kostja võtab
kohtuistungil või kohtule esitatud avalduses hageja nõude õigeks, siis rahuldab kohus hagi.
See aga tähendab, et kohus on kostja poolt nõude õigeksvõtuga seotud ja rahuldab hagi.
Esitatud hagi ei ole seotud TsMS § 440 lg 4 sätetest tuleneva erisusega, millise puhul ei ole
kohus kostja hagi õigeksvõtuga seotud. Seetõttu kuuluvad esitatud hagid täies ulatuses
rahuldamisele ja süüdistatavalt kannatanute kasuks välja mõistmisele.
4. KARISTUSE MÕISTMINE
Karistuse mõistmisel arvestab kohus süüdistatava süü suurust, toimepandud kuriteo laadi ja
ohtlikkust ning karistust kergendavaid ja raskendavaid asjaolusid, aga ka võimalust mõjutada
süüdlast edaspidi hoiduma süütegude toimepanemisest ja õiguskorra kaitsmise huvisid.
Seadusandja on KarS § 199 lg 2 p-de 8 ja 9 järgi inkrimineeritud kuriteo toimepanemise eest
ette näinud karistusena rahalise karistuse või vangistuse kuni 5 aastat.
Kuivõrd tegemist on alternatiivselt sätestatud karistusliikidega, kujundab kohus enne
süüdistava süü suuruse hindamist seisukoha selle kohta, kas süüdistatava suhtes on võimalik
kohaldada kergemaliigilist karistust rahalise karistuse näol. Süüdistatava ankeetandmete
kohaselt Hellika Kardna-Michelis ei tööta ning samuti puuduvad kohtul andmed selle kohta,
et süüdistatav omaks mõnd legaalset sissetulekuallikat. Seega on kaheldav, kas isikul oleks
rahalise karistuse mõistmisel võimalik talle pandud kohustusi täita. Samuti lasuvad
süüdistataval rahalised kohustused temalt väljamõistetavate menetluskulude ja tsiviilhagide
hüvitamise näol. Peale selle, arvestades, et süüdistatavale inkrimineeritakse varavastase
kuriteo toimepanemist, siis üldjuhul on varavastase süüteo eesmärgiks kasu saamine võõra
vara arvelt. Taoline käitumine viitab aga üheselt süüdistataval piisavate rahaliste vahendite
puudumisele, mis kohtu arvates välistab ka rahalise karistuse kohaldamise. Eeltoodud
põhjustel tuleb süüdistatava suhtes kohaldada isiku vabadust piiravat karistust.
Hinnates Hellika Kardna-Michelisi süü suurust KarS § 199 lg 2 p-de 8 ja 9 järgi
kvalifitseeritava õigusvastase teo toimepanemisel, tuleb arvestada, et Hellika Kardna-
Michelisi tegevuses on sedastatav kahe kvalifitseeriva tunnuse olemasolu, mis tähendab
suuremat süüd. Samuti on kohtumenetluses tõendamist leidnud, et Hellika Kardna-Michelis
pani kuriteo teo toime kavatsetult. Süüdistatavale inkrimineeritakse kuue lõpule viidud
varguse toimepanemist, millega tekitati varalist kahju mitmele kannatanule. Varaline kahju
kannatanutele on hinnatav suhteliselt väikese kahjuna, kuna enamus varastatud esemeid, on
kannatanud tagasi saanud. Samuti hoonetesse siseneti lahtiste uste kaudu ja seega
sissemurdmisega varalist kahju ei tekitatud. Seega leiab kohus, et süüdistatava süü on
keskmine.
Edasi hindab kohus karistust kergendavate ja raskendavate asjaolude esinemist. Süüdistatav
on kohtueelses menetluses avaldanud kahetsust, kuid kohtuistungil kohus sellele kinnitust ei
saanud. Samas arvestades seda, et süüdistatav on kohtueelsel menetlusel kahetsust avaldanud,
peab kohus võimalikuks selle kahetsusega mingil määral arvestada, kuid kohus leiab, et
süüdistatava avaldatud kahetsusse tuleb suhtuda kriitiliselt, kuivõrd süüdistatavat on korduvalt
samalaadsete kuritegude eest karistatud ning ta on koheselt pärast eelmise karistuse
kandmiselt vabanemist asunud taas samalaadseid kuritegusid süsteemselt toime panema,
saamaks elatusvahendeid. Seetõttu leiab kohus, et kohtueelsel menetlusel avaldatud kahetsus
ei saa mõistetavat karistust oluliselt mõjutada.
Samas ei saa tähelepanuta jätta asjaolu, et menetlusaluse isiku karistusandmetest nähtuvalt on
teda korduvalt karistatud samalaadsete kuritegude toimepanemise eest ning omaksvõetud
kohtupraktika kohaselt võib korduvalt karistatud isiku puhul ka keskmise süü korral
kohaldada karistust ettenähtud sanktsiooni keskmist määra ületavas määras kui süüdlases on
vaja kinnistada arusaama keelunormi kehtivusest. Käesoleval juhul pani süüdistatav temale
inkrimineeritud 6 vargust toime koheselt pärast eelmise Harju Maakohtu 08.04.2014 otsusega
mõistetud karistuse kandmiselt vabanemist. Arvestades taolisi asjaolusid saab järeldada
                                              13
süüdistataval jätkuvat õiguskuulekuse puudumist ning sellised asjaolud välistavad kohtu
arvates süüdistatava suhtes leebe karistuse kohaldamise isegi kergendava asjaolu ja keskmise
süü olemasolu korral. Süüdistatava karistusandmetest nähtuvalt on süüdistatava suhtes ära
proovitud kõik süüdistatavat säästvad vahendid. Teda on varasemalt karistatud vangistusega,
mis on tingimisi jäetud kohaldamata. Sellele järgnevalt on teda uuest karistatud vangistusega
ja taas on jäetud vangistus tingimisi kohaldamata, kuid teda allutati käitumiskontrollile. Pärast
seda on ta aga jätkanud varavastaste süütegude toimepanemist ning teda on karistatud
vangistusega, mille ta on ära kandnud. Sellest tulenevalt tuleb süüdistatavale mõista karistus,
mis küündib ettenähtud sanktsiooni keskmise määra lähedale. Süüdistatava karistusandmed
viitavad üheselt sellele, et süüdistatav ei suuda hoiduda uute süütegude toimepanemisest ning
jätkab pärast karistuste ära kandmist samalaadset õigusvastast käitumist, mistõttu ei sobi
süüdistatav ka kriminaalhooldusele ning käituks käitumiskontrolli kohaldades seda kontrolli
takistavalt. Sellest tulenevalt kuulub mõistetav karistus reaalsele ärakandmisele täies ulatuses.
5. MENETLUSKULUD
KrMS § 180 lg 1 kohaselt hüvitab menetluskulud süüdimõistetu. Menetletavas kriminaalasjas
on menetluskuludeks määratud kaitsja tasu kohtueelses menetluses ja kohtumenetluses ning
süüdimõistva otsusega kaasnev sundraha teise astme kuriteo toimepanemise eest.
Süüdistatav on käesoleval ajal vahistatud ja hakkab kandma kohtu poolt mõistetud vangistust
ning on alus eeldada, et süüdistatav ei pruugi olla igapäevaselt töiselt hõivatud ning tal ei ole
alalist sissetulekut. Samas ei ole kohtu arvates selline asjaolu menetluskulude vähendamise
aluseks. Ka Riigikohus (3-1-1-120-12) on väljendanud seisukohta, et kuigi vangistuse ajal ei
ole kinnipeetavale igakord tagatud võimalus töötada, ei saa menetluskulude hüvitamise otsust
tegev kohus juba ette lähtuda sellest, et süüdimõistetu karistuse kandmise ajal kindlasti ei
tööta. Süüdistatav ei ole esitanud ka tõendeid selle kohta, et ta ei ole oma majandusliku
olukorra tõttu maksevõimeline. Lisaks rõhutab kohus, et menetluskulude väljamõistmisel ei
tule silmas pidada mitte ainult isiku faktilist maksevõimet, vaid selle küsimuse lahendamisel
tuleb lähtuda ka süüdimõistetud isiku resotsialiseerumise väljavaadetest. Senise kohtupraktika
kohaselt tuleb menetluskulude vähendamise korral esmajoones silmas pidada selle meetme
võimalikku positiivset eripreventiivset toimet. Isiku poolt toimepandud süütegu võib olla n.ö
juhuslikku laadi ning kui menetluskulude riigi kanda jätmine annab täiendava positiivse tõuke
isiku seaduskuulekusele, on alust selle põhimõtte rakendamiseks. Hellika Kardna-Michelis on
aga eelnevalt korduvalt kriminaalkorras karistatud samalaadsete kuritegude toimepanemise
eest ja ta on teadlik sellest, et iga järgmise kriminaalmenetlusega kaasnevad tema kanda
jäävad menetluskulud. Inkrimineeritud süütegude toimepanemine on olnud süüdistatava vaba
ja teadlik valik. Samuti ei tuvastanud kohus kriminaalasja läbivaatamisel menetluskulude
küsimuse lahendamisel asjaolusid või takistusi, mis tingiksid või annaksid aluse kaaluda
menetluskulude vähendamist. Seega leiab kohus, et menetluskulude osalisel riigi kanda
jätmisel ei oleks käesoleval juhul positiivset toimet ja menetluskulud tuleb täies ulatuses jätta
süüdistatava kanda.
Samas leiab kohus, et kuna süüdistatav kannab karistust kinnipidamisasutuses ja ei pruugi olla
tööga hõivatud, samuti konkureeriva kohustuse olemasolu tsiviilhagide hüvitamise näol, siis
esinevad alused menetluskulude hüvitamiseks (KrMS § 180 lg 3 ja KrMS § 313 lg 1 p-des 7
ja 12) kohtuotsuse jõustumisest 12 kuu jooksul. Kohus selgitab ka, et kohtu määratud 12-
kuulise tähtaja ületamisel loetakse maksetähtaeg saabunuks ja kogu nõue suunatakse
täitemenetluse läbiviimiseks kohtutäiturile täitemenetluse seadustikus sätestatud korras.
6. ASITÕENDID
Kriminaalasja materjalidest nähtuvalt on kriminaalmenetluse käigus ära võetud erinevaid
esemeid ning neid on ka vaadeldud. KrMS § 306 lg 1 p 13 kohaselt peab kohus lahendama
küsimuse, kuidas toimida asitõendite ja kriminaalmenetluses äravõetud, arestitud või
konfiskeerimisele kuuluvate muude objektidega. Seega peab kohus võtma seisukoha esemete
osas, milliste kohta ei ole kohtueelse menetluse lõpule viimisel menetlusotsustust tehtud.
                                               14
Kohtueelsel menetlusel on tagastatud kannatanutele XXX sülearvuti Casper ja seljakott Nike;
XXX fototarvikute kott ja selles olev fotokaamera objektiivi katik; XXX jalgratas DRAG
ZX2; XXX naiste käekott Genuine Leather, nahast rahakott, hõbeda värvi kaelakee, hõbeda
värvi käekett, hõbeda värvi kõrvarõngad, XXX nimele väljastatud Soome kodaniku pass,
XXX nimeline Mandatum Life uksekaart, XXX nimeline sõidukaart ning 34 erinevat tšekki ja
visiitkaarti, telefoni kott ja mobiiltelefon Sony Xperia. Seega on nende asjade osas otsustus
tehtud ja need jäetakse KrMS § 126 lg 3 p 2 alusel asjade seaduslikele valdajatele. Edasi peab
kohus seisukoha võtma esemete osas, mis on kas kriminaaltoimikus või hoiustatud kohtueelse
menetleja juures. Kriminaaltoimikus on tagakaane külge kinnitatud 6 CD plaati
turvakaamerate videosalvestistega. Kohus leiab, et kuivõrd tegemist on tõendamiseseme
asjaolusid kajastavate oluliste teabekandjatega, siis tuleb CD plaadid kui teabekandjad
hoiustada KrMS § 126 lg 3 p 1 kohaselt kriminaaltoimikus.



Märt Toming
Kohtunik
/allkirjastatud digitaalselt/




                                             15
