                         KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    23. september 2016.a, Võru kohtumaja

Kriminaalasja nr                  1-16-6220 (14286000172)

Kohtunik                          Marju Persidskaja

Kohtuistungi sekretär             Kerli Mikson

Kriminaalasi                      Ain Telgi (Telk) süüdistuses KarS § 169 järgi
                                  kokkuleppemenetluses

Prokurör                          Riita Serikova

Süüdistatav                       Ain Telk, isikukood: 38610166539; Eesti Vabariigi
                                  kodanik; emakeel: eesti keel; elukoht: Vxxxx-
                                  xxxxxxxxxxxxxxxxxxxxxxxxxxxxxxxxxxxxxxxxxxxx
                                  maakond; haridus: 8 klassi; teeb juhutöid; kehtivad
                                  kriminaalkaristused puuduvad. Tõkend – ei ole
                                  kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Ain Telk KarS § 169 järgi ning karistuseks mõista 6 (kuus) kuud
    vangistust.

    KarS § 73 lg 1 ja 3 alusel jätta 6 (kuus) kuud vangistust Ain Telgi (Telk) suhtes
    tingimisi kohaldamata ja täielikult täitmisele pööramata, kui Ain Telk ei pane 1 (ühe)
    aasta ja 6 (kuue) kuu pikkuse katseaja kestel toime uut tahtlikku kuritegu.

    KarS § 78 p 1 alusel hakkab katseaeg kulgema kohtuotsuse kuulutamisest.

 2. Menetluskulud:

 KrMS § 180 lg 3 alusel jätab kohus Ain Telgi (Telk) sundrahast pool, so 322,50 eurot ja
 kaitsjatasust pool, so 98,10 eurot riigi kanda.
KrMS § 175 lg 1 p 4, 9; § 179 lg 1 p 2; § 180 lg 1 alusel mõista Ain Telgilt (Telk) välja
menetluskulud riigieelarvesse järgmiselt:

   •   sundraha 322,50 eurot;
   •   kaitsjatasu 98,10 eurot.

KrMS § 180 lg 3, § 313 lg 1 p 7, 12 alusel määrata, et Ain Telgil (Telk) on õigus tasumisele
kuuluv menetluskulu kokku 420,60 (nelisada kakskümmend eurot ja kuuskümmend
senti) eurot tasuda 12-ne kuu jooksul alates kohtuotsuse jõustumisest, tasudes igakuiselt
vähemalt 35,05 eurot kuni menetluskulu täieliku tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul pärast kohtuotsuse jõustumist Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700066164 ning selgituse
“Ain Telk, otsus nr 1-16-6220, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

3. KrMS § 313 lg 1 p 101 ja KrMS § 38 lg 5 p 2 alusel teavitada kannatanut H. K.
   (isikukood 48811166529, telefon 56290654, e-post helikrillo@gmail.com) Ain Telgi
   (Telk) ennetähtaegsest vabastamisest või kinnipidamisasutusest põgenemisest.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Ain Telki süüdistatakse selles, et tema alates 2013. a juunikuust kuni aprill 2015,
ajavahemikus juuli - november 2015 ning alates märtsikuust 2016 hoidub teadvalt kõrvale
igakuise elatusraha maksmisest oma poegade J. ja J. T. kasuks, mis Tartu Maakohtu

                                              2 (4)
28.05.2013 otsusega on temalt välja mõistetud alates 11. veebruarist 2013 J. T.1 kasuks
igakuulise elatise seaduse järgses miinimummääras s. o 160 eurot kuus kuni tema täisealiseks
saamiseni, s. o kuni 14.11.2023 ja J. T. kasuks alates 11. veebruarist 2013 igakuulise elatise
seaduse järgses miinimummääras, s. o 160 eurot kuus kuni tema täisealiseks saamiseni, s. o
kuni 27.02.2026.

Seega pani Ain Telk toime laste ülalpidamise kohustuse rikkumise, s.o KarS § 169 järgi
kvalifitseeritava kuriteo.

Kokkuleppe sisu

KarS §-s 169 ettenähtud kuriteo toimepanemise eest nõuab prokurör kohtus Ain Telgile
karistuseks kuus kuud vangistust. KarS § 73 lg 1 ja 3 alusel jätta vangistus tema suhtes
tingimisi kohaldamata ja täielikult täitmisele pööramata, kui Ain Telk ei pane ühe aasta ja
kuue kuu pikkuse katseaja kestel toime uut tahtlikku kuritegu.

Menetluskuluks on KrMS § 175 lg 1 p 4 kohaselt määratud kaitsjale makstud tasu 196,20
eurot. Vastavalt KrMS § 180 lg 1 ja 3 alusel hüvitab süüdimõistetu süüdimõistva kohtuotsuse
korral menetluskulud: sundraha 645 eurot ja kaitsja tasu, s.o kohtueelses menetluses kokku
summas 841,20 eurot. Ain Telk ja tema kaitsja taotlevad kohtult menetluskulude vähendamist
(jätta menetluskulud osaliselt riigi kanda – vähendada sundraha 50% võrra ja kaitsjatasu samas
mahus tulenevalt isiku elatise maksmise kohustusest) ja kandmise võimaldamist ositi ühe aasta
jooksul. Prokurör on taotlusega nõustunud.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Ain Telk aru kokkuleppe sisust ja nõustus sellega. Kohtuistungil kinnitas
süüdistatav Ain Telk, et kokkuleppe sõlmimine oli tema vaba tahe. Süüdistatav nõustus nii
toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Ain Telgi süüdi tunnistada KarS
§ 169 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Ain Telgi menetluskuluks on määratud kaitsjale kohtueelses menetluses makstud tasu 196,20
eurot ning süüdimõistva kohtuotsusega kaasnev sundraha, milleks on teise astme kuriteo


                                            3 (4)
toimepanemises süüdimõistmise korral 1,5 kuupalga alammäära, s.o 645 eurot (alates 1.
jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Ain Telk on nõus vabatahtlikult menetluskulud tasuma ning taotles menetluskulude tasumise
ajatamist ja vähendamist. Kohus leiab, et kõigi menetluskulude hüvitamine korraga ja
täismahus, arvestades süüdistatava sissetulekuid ning asjaolu, et tasumisele kuulub ka elatis,
käib Ain Telgile ilmselgelt üle jõu.

KrMS § 180 lg 3 alusel jätab kohus Ain Telgi sundrahast pool, so 322,50 eurot ja kaitsjatasust
pool, so 98,10 eurot riigi kanda.

Kohus on seisukohal, et arvestades Ain Telgi varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 420,60 eurot 12 kuu jooksul alates
kohtuotsuse jõustumisest.

Kannatanu teavitamine

Kannatanu H. K. (isikukood 48811166529, telefon 56290654, e-post helikrillo@gmail.com)
on esitanud KrMS § 38 lg 5 p 2 alusel taotluse enda teavitamiseks. Seega tulenevalt KrMS §
313 lg 1 p-st 101 ja KrMS § 38 lg 5 p-st 2 teavitada kannatanut Ain Telgi ennetähtaegsest
vabastamisest või kinnipidamisasutusest põgenemisest.



/allkirjastatud digitaalselt/
Marju Persidskaja
kohtunik




                                            4 (4)
