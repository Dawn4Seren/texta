                                                                                     1-15-8610




                        KOHTUMÄÄRUS
Kohus                               Viru Maakohus

Määruse tegemise aeg ja koht        04. mai 2016, Narva kohtumaja

Toimiku number                      1-15-8610 (13240100281)

Täitmiskohtunik                     Innokenti Menšikov (kirjalikus menetluses)

Asi                                 Viru Vangla Kriminaalhooldusosakonna Jõhvi esinduse
                                    kriminaalhooldusametnik Kaja Krivani erakorraline
                                    ettekanne nr 8-2/12810-1 Vyacheslav Plotnikovi suhtes

Hooldusalune                        Vyacheslav Plotnikov

                                    Elukoht xxx, isikukood 37601092216, Venemaa
                                    Föderatsiooni kodanik, põhiharidus, emakeel – vene keel,
                                    xxx.
                                    Varasem karistatus: varem kriminaalkorras karistatud 3-l
                                    korral, neist viimane:
                                    - 17.12.2015 Viru Maakohtu Narva kohtumaja poolt
                                    KarS § 424, § 121, § 120 järgi tingimisi vangistusega 8
                                    kuud kateseajaga 2 aastat.

RESOLUTSIOON

KarS § 75 lg 2 p 8 alusel määrata Vyacheslav Plotnikovile kriminaalasjas nr 1-15-8610
täiendav kohustus - läbida sotsiaalabiprogramm „Eluviistreening“ hiljemalt 01.09.2016-
ks.
Määrus saata Viru Vangla kriminaalhooldusosakonna Jõhvi esindusele ja Vyacheslav
Plotnikovile.


Edasikaebamise kord
Määruse peale võib 15 päeva jooksul arvates määruse kättesaamisele järgnevast päevast
esitada määruskaebuse Viru Maakohtu Narva kohtumajale.

Maakohtu poolt tuvastatud asjaolud

Viru Maakohtu Narva kohtumaja 17.12.2015 kohtuotsusega kriminaalasjas nr 1-15-8610
tunnistati Vyacheslav Plotnikov süüdi KarS § 121 järgi ja mõisteti talle karistuseks 4 (neli)
kuud vangistust. Samuti tunnistati Vyacheslav Plotnikov süüdi KarS § 120 järgi ja mõisteti
talle karistuseks 2 (kaks) kuud vangistust. Samuti tunnistati Vyacheslav Plotnikov süüdi
KarS § 424 järgi ja mõisteti talle karistuseks 8 (kaheksa) kuud vangistust. Vastavalt KarS § 64

                                                                                             1
                                                                                        1-15-8610
lg 1, üksikkaristustest raskeima suurendamise teel, mõisteti Vyacheslav Plotnikovile
liitkaristuseks 1 (üks) aasta. KrMS § 238 lg 2 alusel vähendati mõistetud karistust ühe
kolmandiku võrra ja karistati Vyacheslav Plotnikovit vangistusega 8 (kaheksa) kuud.
KarS § 74 lg 1 alusel jäeti Vyacheslav Plotnikovile mõistetud vangistus täitmisele pööramata
tingimusel, et Vyacheslav Plotnikov ei pane katseajal toime uut kuritegu ja täidab talle KarS §
75 lg 1 sätestatud käitumiskontrolli ajaks pandud kontrollnõudeid, nimelt: 1) elama aadressil
xxx; 2) ilmuma kriminaalhooldaja määratud ajavahemike järel kriminaalhooldusosakonda
registreerimisele; 3) alluma kriminaalhooldaja kontrollile oma elukohas ning esitama talle
andmeid       oma     kohustuste    täitmise    ja    elatusvahendite     kohta;    4)   saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; 5) saama kriminaalhooldusametnikult eelneva loa
elu-, töö- või õppimiskoha vahetamiseks; 6) saama kriminaalhooldusametnikult eelneva loa
Eesti territooriumilt lahkumiseks ja väljaspool Eesti territooriumi viibimiseks. Samuti määrati
Vyacheslav Plotnikovile KarS § 75 lg 2 p 2, 21 ettenähtud kohustust: mitte tarvitama alkoholi.
ning mitte omama või tarvitama narkootilisi või psühhotroopseid aineid. Katseajaks määrati 2
(kaks) aastat. Katseaja algus - 17.12.2015. KarS § 50 lg 1 p 1 alusel kohaldati Vyacheslav
Plotnikovile lisakaristusena sõiduki juhtimise õiguse äravõtmine tähtajaga 1 (üks) aasta. Viru
Maakohtu Narva kohtumaja 17.12.2015 kohtuotsus jõustus 04.02.2016.

02.05.2016 saabus Viru Maakohtu Narva kohtumajja erakorraline ettekanne Vyacheslav
Plotnikovi suhtes. KarS § 74 lg 4 ja § 75 lg 2 p 8 alusel tegi kriminaalhooldusametnik
ettepaneku määrata Vyacheslav Plotnikovile täiendav kohustus - osaleda sotsiaalprogrammis.

Käesolev erakorraline ettekanne on koostatud, kuna Vyacheslav Plotnikov rikub KarS § 75 lg
2 p 2 ettenähtud kohustust, nimelt mitte tarvitada alkoholi.

06.04.2016 kell 09:45 kontrollis kriminaalhooldusametnik registreerimise käigus Sillamäel,
aadressil Pavlovi 4 hooldusaluse Vyacheslav Plotnikov alkoholijoovet ning temal tuvastati
alkoholijoove 0,903 mg/L. 04.04.2016 antud omakäelises seletuses kirjutas Vyacheslav
Plotnikov, et tuli vastuvõtule politseisse ja tema test näitas, et ta on joobes. Ta jõi 05.04.2016
viina 0,5L pudeli. Selgitas, et riidles oma elukaaslasega ja elukaaslane andis teada, et lahkub
tema juurest. Sellest tingituna ta murdus ja jõi.

Esmakohtumine Vyacheslav Plotnikoviga toimus 16.02.2016. Talle selgitati
kriminaalhooldusaluse õigusi ja kohustusi. Vyacheslav Plotnikov on andnud allkirja, et
kriminaalhooldusaluse õigused ja kohutused on talle arusaadavad. Kohustusest mitte tarvitada
alkoholi ning mitte omada ja tarvitada narkootilisi või psühhotroopseid aineid arusaamist
korrati ka esmase hoolduskava tutvustamisel ja allkirjastamisel 16.03.2016.

Kriminaalhooldusametnik leidis, et Vyacheslav Plotnikovi puhul on vaja põhjalikumat
sekkumist alkoholi tarvitamise ja eluviisi muutmise osas hoolduskavas püstitatud eesmärkide
elluviimiseks. Ametnik on seisukohal, et sotsiaalprogrammi Eluviistreening läbimine annab
Vyacheslav Plotnikovile võimaluse aru saada rikkumise tõsidusest ja mõjutab teda
kohusetundlikult suhtuma kohtu määratud lisakohustuste täitmisesse.

Kriminaalhooldusametnik teeb kohtule ettepaneku tuginedes KarS § 74 lg 4 – määrata
Vyacheslav Plotnikovile täiendav kohustus – läbida sotsiaalprogrammis Eluviistreening.


Maakohtu seisukoht

Täitmiskohtunik leiab, et kriminaalhooldusametniku erakorralise ettekande ettepanek on
põhjendatud.

                                                                                                2
                                                                                   1-15-8610
Vastavalt KarS § 75 lg-le 3 võib kohus kriminaalhooldusametniku ettekande alusel panna
süüdimõistetule täiendavaid kohustusi vastavalt käesoleva paragrahvi lõikes 2 sätestatule.
Nimetatud paragrahvi lg 2 p 8 kohaselt võib kohus arvestades kuriteo toimepanemise
asjaolusid ning süüdimõistetu isikut määrata, et süüdimõistetu on käitumiskontrolli ajal
kohustatud osalema sotsiaalabiprogrammis.

On tuvastatud, et Vyacheslav Plotnikov rikkus katseajal kohtu poolt KarS § 75 lg 2 p 2 alusel
määratud kohustust – mitte tarvitada alkoholi. Vyacheslav Plotnikov enda selgitustest nähtub,
et ta tarvitas täiesti teadlikult alkohoolseid jooke. Kriminaalhooldusametnik teeb kohtule
ettepaneku tuginedes KarS § 74 lg 4 – määrata Vyacheslav Plotnikovile täiendav kohustus –
läbida sotsiaalprogrammis Eluviistreening.

Kohus leiab, et täiendav kohustus – osaleda sotsiaalabiprogrammis, aitab Plotnikovil hoiduda
alkohoolsete jookide tarvitamisest ning omandada, arendada ja rakendada mitmesuguseid
sotsiaalsete probleemide lahendamisega seotud oskusi, mis aitavad elus seadusekuulekalt
toime tulla.

KarS § 427 lg 1 tulenevalt KarS § 75 lg 3 kohaselt süüdimõistetule täiendavate kohustuste
määramise otsustab süüdimõistetu elukoha järgse maakohtu täitmiskohtunik oma määrusega.

Kohus paneb KarS § 75 lg 3 alusel Vyacheslav Plotnikovile käitumiskontrolli ajal täiendava
kohustuse vastavalt KarS § 75 lg 2 p 8 osaleda sotsiaalabiprogrammis.


/allkirjastatud digitaalselt/

Innokenti Menšikov
täitmiskohtunik




                                                                                           3
