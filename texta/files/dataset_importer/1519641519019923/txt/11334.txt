                                                                               2-16-103209




                            KOHTUOTSUS
                               EESTI VABARIIGI NIMEL
                                     Tagaseljaotsus

Kohus                           Harju Maakohus

Kohtunik                        Kristiina Kruusel

Otsuse tegemise aeg ja koht     30. juuni 2016, Tallinn, Tartu mnt kohtumaja

Tsiviilasja number              2-16-103209

Tsiviilasi                      Krediidimenetluse Keskus OÜ hagi XXXXvastu
                                võlgnevuse 251,66 euro, intressi 42,90 euro, viivise 4,36
                                euro ja lisanduva viivise saamiseks

Tsiviilasja hind                421,36 eurot

Menetlusosalised ja nende       Hageja Krediidimenetluse Keskus OÜ (registrikood 12360666,
esindajad                       asukoht Riia 4, 50114 Tartu)
                                Hageja seaduslik esindaja juhatuse liige XXXX (e-post
                                XXXX)
                                Kostja XXXX(XXXX, elukoht XXXX, e-post XXXX)

Asja läbivaatamine              Kirjalik menetlus

RESOLUTSIOON
   1. Rahuldada hagi tagaseljaotsusega.
   2. Välja mõista XXXXKrediidimenetluse Keskus OÜ kasuks võlgnevus (põhinõue)
      251,66 eurot, intress 42,90 eurot ja seisuga 17. veebruar 2016 sissenõutavaks
      muutunud viivis 4,36 eurot.
   3. Välja mõista XXXXKrediidimenetluse Keskus OÜ kasuks viivis määraga 0,1333%
      põhinõudelt (251,66 eurolt) päevas alates 18. veebruarist 2016 kuni põhinõude
      täitmiseni.
   4. Tagaseljaotsus kuulub tagatiseta viivitamata täitmisele.
   5. Toimetada kohtuotsus menetlusosalistele kätte.
Menetluskulude jaotus ja väljamõistmine
   1. Jätta menetluskulud XXXXkanda.
   2. Välja mõista XXXXKrediidimenetluse Keskus OÜ kasuks menetluskuludena tasutud
      riigilõiv 100 eurot.


Edasikaebamise kord
                                                                                        1
                                                                                    2-16-103209
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil.
Kostja võib esitada Harju Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või kui tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada. Koos kajaga tuleb kohtule esitada kõik asja
ettevalmistamise lõpuleviimiseks vajalik ning tasuda kajalt kautsjon Rahandusministeeriumi
arvelduskontole: SEB Pank - EE571010220229377229, Swedbank - EE062200221059223099,
Danske Bank - EE513300333522160001, Nordea Bank - EE221700017003510302. Kautsjonina
tasutakse summa, mis vastab riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

Hagi alus
1Credit OÜ ja XXXX(kostja) vahel 21.07.2015 sõlmitud laenuleping nr XXXXning kostjale
12.02.2016 saadetud teatis nõude loovutamise kohta Krediidimenetluse Keskus OÜ-le (hageja).

Kohtu selgitused
TsMS § 444 lg 3 kohaselt võib kohus tagaseljaotsuse teha kirjeldava ja põhjendava osata.
Juhindudes TsMS § 174 lg-st 2 määrab maakohus menetluskulude rahalise suuruse kindlaks
kohtuotsuses või menetlust lõpetavas määruses, kui menetluskulude kindlaksmääramine ei
takista kohtuotsuse või menetlust lõpetava määruse tegemist. Hageja on kohtule esitanud
menetluskulude nimekirja ja neid kulusid tõendavad dokumendid, milledest nähtuvalt on hageja
menetluskuludeks maksekäsu kiirmenetluses tasutud riigilõiv 45 eurot ja hagimenetluses tasutud
riigilõiv 55 eurot. Kohus peab põhjendatuks riigilõivu kogusummas 100 eurot kostjalt
väljamõistmist.
TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Hüvitatavate
menetluskulude suurust saab vaidlustada selle kohtulahendi peale edasi kaevates, millega
menetluskulude rahaline suurus kindlaks määrati.


/allkirjastatud digitaalselt/
Kristiina Kruusel
kohtunik




                                                                                               2
