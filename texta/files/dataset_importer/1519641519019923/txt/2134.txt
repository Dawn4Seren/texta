                           KOHTUOTSUS
                                EESTI VABARIIGI NIMEL

Kohus                           Tartu Maakohus (Valga kohtumaja)

Otsuse tegemise aeg ja koht 23. november 2016, Valga


Kriminaalasja number            1-16-10274 (kohtueelse menetluse nr 16282000379)


Kohtukoosseis                   kohtunik Erkki Hirsnik

Kohtuistungi sekretär           Reelika Käis

Kriminaalasi                    Jakob Kuslapuu süüdistus        KarS    §   120   lg 1     järgi
                                kokkuleppemenetluses
Prokurör                        Valdo Gerassimov

Süüdistatav                     Jakob Kuslapuu - isikukood 39607276519; elukoht: xxxxxxx-
                                xxxxxxxxxxxxxxxxxxxxxxxxxxxxx;
                                xxxxxxxxxxxxxxxxxxxxxxx;xxxxxxxxxxxxxxx;xxxxxxxxxx
                                xxxxxxxxx; töökoht: xxxxxxxxxxxxxxxx (xxxxxxx); varem
                                kohtulikult karistamata


RESOLUTSIOON


Juhindudes kriminaalmenetluse seadustiku (KrMS) § 248 lg 1 p-st 5 ja §-dest 306, 311 ja 313,
maakohus otsustas:

Tunnistada Jakob Kuslapuu süüdi karistusseadustiku (KarS) § 120 lg 1 järgi ja karistada teda
2 (kahe) kuulise vangistusega.

Jätta KarS § 73 lg-te 1 ja 3 alusel mõistetud vangistus täielikult täitmisele pööramata, kui
Jakob Kuslapuu ei pane 1 (ühe) aastase katseaja jooksul toime uut tahtlikku kuritegu.

Katseaja algust arvata alates kohtuotsuse kuulutamisest, s.o alates 23. novembrist 2016.

KarS § 83 lg 1 alusel konfiskeerida kuriteo toimepanemise vahend pneumorelv nr 16C08451,
mis asub kriminaalasja materjalide juures.

Mõista Jakob Kuslapuult välja menetluskuludena sundraha 645 (kuussada nelikümmend viis)
eurot ning riigi õigusabi tasu katteks 135,36 eurot (ükssada kolmkümmend viis eurot ja
kolmkümmend kuus senti) riigituludesse. Menetluskulud (kokku 780,36 eurot) tasuda ositi 12
(kaheteist) kuu jooksul võrdsetes osades alates käesoleva otsuse jõustumisest hiljemalt iga
kuu viimaseks kuupäevaks kohtuotsusele lisatud makseinfos näidatud kontole ja
viitenumbrile.

Kulud tasuda Maksu- ja Tolliameti kontole nr EE351010052031000004 (AS SEB Pank),
kontole nr EE502200221014193355 (Swedbank AS), kontole nr EE401700017002872300
(Nordea Pank AS Eesti filiaal) või kontole nr EE873300333499990003 (Danske Pank AS
Eesti filiaal). Maksekorraldusele märkida: maakohtu poolt teatatud viitenumber, kohustatud
isiku nimi, asja number ning selgitus, missugust kohustust ülekandega täidetakse.

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast
või tähtaegadest mittekinnipidamise korral kuulub otsus menetluskulude tasumata osas
täitmisele koheselt ja tervikuna.

Edasikaebamise kord
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne
päeva jooksul alates otsuse avalikult teatavaks tegemisest, s.o alates 23. novembrist 2016.
Apellatsiooni võib esitada vaid juhul, kui on tegemist kokkuleppemenetluse sätete
rikkumisega (KrMS 9. peatüki 2. jao sätted) või kriminaalmenetlusõiguse olulise rikkumisega
KrMS § 339 lg 1 mõttes. Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle
eest ette ei näe. Kriminaalmenetluse kulude hüvitamise otsustuse võib vaidlustada
kohtuotsusest eraldi viieteistkümne päeva jooksul alates kohtuotsuse kuulutamisest, s.o alates
23. novembrist 2016 määruskaebuse esitamise teel otsuse teinud kohtule.

Süüdistus

Kokkuleppe järgi süüdistatakse Jakob Kuslapuud selles, et tema ähvardas 1. septembril 2016
kella 21 paiku püstolitaolise esemega kannatanut E. P. . Süüdistatav oli alkoholijoobes ning
kõndis               koos              kahe               tuttava              naisterahvaga
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx                   läheduses.
Maaomaniku elukaaslane E. P. läks seltskonna käest küsima, mida nad seal teevad ja palus
lahkuda. Seejärel võttis aga Jakob Kuslapuu oma sõiduauto Volvo (reg.nr-ga xxxxxxx)
kindalaekast püstolitaolise eseme ja sihtis kannatanut läbi tema sõiduauto Mercedes-Benz
(reg.nr-ga xxxxxxx) juhipoolsest autoakent ja ka läbi auto esiklaasi. Süüdistatav ähvardas
kannatanut mahalaskmisega ning kannatanul oli alus karta reaalset ohtu oma elule ja tervisele,
kuna tegemist oli pimeda ajaga ning ese oli relvataoline. Tapmisähvardusega tekitati
kannatanule E. P. moraalset kahju. Tapmisega ähvardamisega, kui on olnud alust karta
ähvarduse täideviimist, pani Jakob Kuslapuu toime KarS § 120 lg 1 järgi kvalifitseeritava
kuriteo.

Kokkuleppe sisu

Süüdistatava Jakob Kuslapuu, tema kaitsja Andres Veski ja prokurör Valdo Gerassimovi
vahel sõlmitud kokkuleppe kohaselt on Jakob Kuslapuule mõistetavaks karistuseks KarS §
120 lg-s 1 ettenähtud kuriteo toimepanemise eest 2 kuud vangistust. KarS § 73 lg-te 1 ja 3
alusel jäeti mõistetud vangistus täielikult täitmisele pööramata, kui Jakob Kuslapuu ei pane 1
aastase katseaja jooksul toime uut tahtlikku kuritegu.


                                                                                     2 (3)
Kohtu järeldused

Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.

Kohtuliku arutamise põhjal leiab kohus, et kokkulepet sõlmides on süüdistatav väljendanud
oma tõelist tahet ja kriminaalasja menetlemisel on järgitud kokkuleppemenetluse sätteid.

Süüdistatava tegu on õigesti kvalifitseeritud, mistõttu tuleb Jakob Kuslapuu KarS § 120 lg 1
järgi süüdi mõista. Kuivõrd kokku lepitud karistus vastab süüdistatava süüle, tuleb talle
mõista kokkuleppekohane karistus.

KarS § 83 lg 1 alusel konfiskeerida kuriteo toimepanemise vahend pneumorelv nr 16C08451,
mis asub kriminaalasja materjalide juures.

Tulenevalt KrMS § 180 lg-st 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas, s.o 645 eurot ja määratud kaitsja tasu kohtueelses menetluses
135,36 eurot. Vastavalt poolte kokkuleppele ja juhindudes KrMS § 180 lg-st 3 määrab kohus
menetluskulude (kokku 780,36 eurot) tasumise ositi 12 kuu jooksul alates otsuse jõustumisest.



/allkirjastatud digitaalselt/

kohtunik Erkki Hirsnik




                                                                                    3 (3)
