                                                                                            1

                                                                    Väärteoasi nr 4-15-11035




                            KOHTUMÄÄRUS

Kohus                               Viru Maakohus

Määruse tegemise aeg ja koht        04.02.2016, Rakvere kohtumaja

Väärteoasja number                  4-15-11035

Kohtunik                            Heli Väinaste

Kohtuistungi sekretär                Enjar Malm


Taotlus                              Politsei- ja Piirivalveameti Ida prefektuuri taotlus
                                     Georgi Švõrjov’ile väärteoasjas nr: 2590,12,005746
                                     määratud rahatrahvi asendamiseks arestiga

Asja läbivaatamise kuupäev          04.02.2016


Resolutsioon

Rahuldada Politsei- ja Piirivalveameti (registrikood 70008747 Pärnu mnt 139, 15028 Tallinn)
Ida prefektuuri taotlus 17.12.2015 ning asendada Politsei- ja Piirivalveameti Ida prefektuuri
korrakaitsebüroo Rakvere politseijaoskonna patrullteenistuse vanemväärteomenetleja A V
otsusega 22.11.2012 väärteoasjas nr: 2590,12,005746 GEORGI ŠVÕRJOV’ile (isikukood
38502162249, elukoht xxxx, töökoht xxxx, telefon xxxx, e-post: xxxx) liiklusseaduse § 259 lg
2 p 1 alusel määratud rahatrahv 55 trahviühiku ulatuses, s.o 220 eurot 5 (viie) päevase
arestiga.

KarS § 69 lg 1,3 alusel asendada Georgi Švõrjov’ile mõistetud arest 5 (viie) tunni üldkasuliku
tööga, mille tegemise tähtajaks määrata 2 (kaks) kuud.

Määruse väljatrükk saata täitmiseks Politsei- ja Piirivalveameti Ida prefektuurile ja
teadmiseks Jõhvi kohtutäiturile Kristel Maalman’ile.
                                                                                             2

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED

Politsei- ja Piirivalveameti Ida prefektuur esitas 17.12.2015 Viru Maakohtu Rakvere
kohtumajale taotluse ühes lisadega Georgi Švõrjovile väärteoasjas nr: 2590,12,005746
määratud rahatrahvi asendamiseks arestiga.

Politsei- ja Piirivalveameti Ida prefektuuri korrakaitsebüroo Rakvere politseijaoskonna
patrullteenistuse vanemväärteomenetleja A V otsusega 22.11.2012 väärteoasjas nr:
2590,12,005746 määrati Georgi Švõrjovile liiklusseaduse § 259 lg 2 p 1 alusel karistuseks
rahatrahv 55 trahviühiku ulatuses, s.o 220 eurot. Kohtuvälise menetleja lahend rahatrahvi
määramise kohta jõustus 11.12.2012. Kuna Georgi Švõrjov ei tasunud rahatrahvi õigeaegselt
ja vabatahtlikult, alustas Jõhvi kohtutäitur Kristel Maalman tema suhtes 09.01.2013
väärteoasjas nr: 2590,12,005746 täitemenetluse nr 095/2013/152. Täitmisteade on võlgnikule
kätte toimetatud 14.01.2013. Kohtutäitur on täitemenetluse jooksul teinud järgmiseid
täitetoiminguid: korduvad registripäringud vara ja sissetulekute kohta, pangakontode arestid,
töötasu arest. Kohtutäitur on kontrollinud võlgniku vara olemasolu ning talle teadaolevatel
andmetel puudub võlgnikul vara või ei ole selle väärtus küllaldane, et katta vara
realiseerimisega tekkivaid kulusid. 11.11.2015 palus kohtutäitur Kristel Maalman
sissenõudjale saadetud avalduses otsustada rahatrahvi asendamine.

Sissenõudja Politsei- ja Piirivalveameti Ida prefektuur juhindus kohtule taotluse esitamisel
TMS §-st 201 lg-st 1, mille kohaselt rahatrahvi asendamist arestiga taotleb kohtult
sissenõudja.

Võlgnik Georgi Švõrjov kinnitas kohtuistungil, et tal puuduvad rahalised vahendid rahatrahvi
tasumiseks. Georgi Švõrjov palus talle asenduskaristusena mõistetav arest asendada
üldkasuliku tööga.

VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

KarS § 72 lg 2 kohaselt rahatrahvi kümnele trahviühikule vastab üks päeva aresti.

KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
                                                                                             3

asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.

Kohus, tutvunud kohtule esitatud taotluse ja selle lisadega, kuulanud ära võlgniku Georgi
Švõrjovi, leiab, et esitatud taotlus on seaduslikul alusel põhjendatult esitatud ja kuulub
rahuldamisele. Georgi Švõrjovil puuduvad rahalised vahendid rahatrahvi tasumiseks, samuti
puudub tal vara, millele sissenõuet pöörata.

Arvestades eeltoodut, asendab kohus KarS § 72 alusel Georgi Švõrjovile Politsei- ja
Piirivalveameti Ida prefektuuri korrakaitsebüroo Rakvere politseijaoskonna patrullteenistuse
vanemväärteomenetleja A V otsusega 22.11.2012 väärteoasjas nr: 2590,12,005746
liiklusseaduse § 259 lg 2 p 1 alusel määratud rahatrahvi 55 trahviühiku ulatuses, s.o 220 eurot
5 päevase arestiga. KarS § 69 lg 1,3 alusel asendab kohus Georgi Švõrjovile mõistetud aresti
5 tunni üldkasuliku tööga, mille tegemise tähtajaks määrab 2 kuud.

/allkirjastatud digitaalselt/

Heli Väinaste
Kohtunik
