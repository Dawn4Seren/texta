                          KOHTUOTSUS
                               EESTI VABARIIGI NIMEL


Kohus                           Harju Maakohus

Kohtunik                        Hannes Olev

Otsuse tegemise aeg ja koht     08. aprill 2016, Tallinn, Harju Maakohtu Tartu mnt kohtumaja

Tsiviilasja number              2-14-5249

Tsiviilasi                      AS XXXX (pankrotis) pankrotihaldurite Toomas Saarma ja Heikki
                                Ojamaa hagi XXXX OÜ ja AS XXXX(pankrotis) vastu tehingu
                                tühisuse tuvastamise nõudes ning alternatiivne tagasivõitmise hagi
                                tehingu kehtetuks tunnistamiseks
Hagihind                        3 500 eurot

Menetlusosalised ja nende       hageja AS XXXX (pankrotis) pankrotihaldur Toomas Saarma ja
                                pankrotihaldur Heikki Ojamaa;
esindajad                       hageja lepingulised esindajad vandeadvokaat Tarmo Peterson ja
                                advokaat Karl- Morten Jõgi (e-post Tarmo.Peterson@rask.ee);
                                kostja I XXXX OÜ (registrikood 12027760, asukoht Nõlva 9, 10416
                                Tallinn);
                                kostja I seaduslik esindaja juhatuse liige XXXX(e-post XXXX);
                                kostja II AS XXXX(pankrotis) pankrotihaldur Urmas Ustav (e-post
                                Urmas.Ustav@lextal.ee).


RESOLUTSIOON
1. Rahuldada hagi.
2. Tuvastada, et XXXX OÜ, AS XXXX (pankrotis) ja aktsiaselts XXXX(pankrotis) vahel
   10.12.2010 sõlmitud käsundusleping on tühine.
Menetluskulude jaotus
   1. Hageja ja kostja I menetluskulud jätta kostja I kanda.
   2. Kostja II menetluskulud jätta hageja kanda.
Edasikaebamise kord
Kohtuotsusele võib esitada apellatsioonkaebuse 30 päeva jooksul peale kohtuotsuse kättesaamist otse
Tallinna Ringkonnakohtule.

HAGEJA NÕUE
                                                                                       2-14-5249



Hagis taotletakse XXXX OÜ ning AS XXXX (pankrotis) ja aktsiaselts XXXX(pankrotis) vahel
10.12.2010 sõlmitud käsunduslepingu tühisuse tuvastamist ning alternatiivselt tagasivõitmise
korras kehtetuks tunnistamist. Hageja leiab, et kuivõrd XXXX OÜ on 10.12.2010
käsunduslepingu alusel esitanud XXXXi pankrotimenetluses XXXXi vastu nõudeid ja hagejal
on alus arvata, et kõnealuse käsunduslepingu näol on tegu tühiste tehinguga, on hagejal
lepingute tühisuse tuvastamise vastu õiguslik huvi.

Hageja seisukohalt on tegemist näiliku tehinguga ning igal juhul on tehing vastuolus ka heade
kommetega. Hageja leiab, et XXXXja XXXXtegutsesid käsunduslepingu sõlmimisel ühiselt
eesmärgiga tekitada XXXXäriühingule (OÜ XXXX) eesseisvas XXXXi pankrotimenetluses
nõudeid.

Alternatiivnõude osas leiab hageja, et olenemata käsunduslepingu sõlmimise eesmärgist,
kahjustab käsundusleping XXXXi võlausaldajate huve, kuna XXXX ei saanud
mittemingisugust vastuhüve ning tehingu tulemusena on vähenenud XXXXi vara võetud
kohustustele vastavas summas. Seega, asub hageja seisukohale, et täidetud on PankrS kohase
tagasivõitmise sätete kohaldamise eeldus – tagasivõidetav tehing peab kahjustama
võlausaldajate huve. Teiseks märgib hageja, et käsundusleping on sõlmitud kuue kuu jooksul
enne ajutise halduri nimetamist – XXXXi ajutine haldur nimetati 16.12.2010 ning tehing sõlmiti
10.12.2010, ehk 4 päeva enne XXXXi ajutise halduri nimetamist. Tuleb eeldada, et XXXXoli
tehingu tegemisel teadlik, et sellega kahjustatakse võlausaldajate huve ning igal juhul pidi
XXXXolema XXXXkäsunduslepingu sõlmimisel teadlik, et käsundusleping kahjustab
võlausaldajate huve – tegemist on omavahel tihedalt seotud isikutega, kes tegutsesid
käsunduslepingu sõlmimisel eesmärgiga tekitada XXXXäriühingutele eesseisvas XXXXi
pankrotimenetluses nõudeid. Samuti võib hageja arvates käesoleval juhul
XXXX/Korruptsioonviastane OÜ-d/OÜ-d XXXXpidada XXXXi lähikondlaseks, millisel juhul
tuleb eeldada teadlikust võlausaldajate huvide kahjustamise osas. Lähtudes eeltoodust, asub
hageja seisukohale, et käenduslepingu puhul on täidetud PanrkS kohase tagasivõitmise
kohaldamise eeldus – tehingu teise poole teadlikus võlausaldajate huvide kahjustamisest.

KOSTJA I VASTUVÄITED

Kostja I hagi ei tunnista ja palub jätta selle rahuldamata. Kostja leiab, et väär on hageja väide,
et 10.12.2010 käsunduslepingu näol on tegemist näiliku tehinguga ning et tehing on vastuolus
heade kommetega.

Hageja alternatiivnõude osas on kostja I seisukohal, et käenduslepingu puhul ei ole täidetud
PanrkS kohase tagasivõitmise kohaldamise eeldused – käenduslepinguga XXXXi
võlausaldajate huvide kahjustamine ning tehingu teise poole teadlikus võlausaldajate huvide
kahjustamisest. Asjaolu, et XXXX ei saanud mitte mingisugust vastuhüve käsunduslepingust,
on tingitud AS XXXX (pankrotis) pankrotihaldurite ja pankrotitoimkonna liikmete
tegevusetusest ja sellega võlgnikule ja tema võlausaldajatele kahju tekitamisest.
Käsundusleping ei kahjusta hageja ja tema võlausaldajate huve, mistõttu käenduslepingu puhul
ei ole täidetud PanrkS kohase tagasivõitmise kohaldamise eeldused – käenduslepinguga
XXXXi võlausaldajate huvide kahjustamine ning tehingu teise poole teadlikus võlausaldajate
huvide kahjustamisest. Vastupidi, hageja pankrotihaldurite ja pankrotitoimkonna liikmete poolt
oma kohustuste kohasel täitmisel (s.o AS XXXX (pankrotis) poolt ajavahemikul 12.01.2011-
21.01.2011 esitatud nõuetes märgitud rahasummade AS XXXX (pankrotis) kasuks
sissenõudmisel ning Danske Bank A/S Eesti filiaali poolt AS XXXX (pankrotis)
                                                                                      2-14-5249

pankrotimenetluses esitatud nõude summas 10 333 911 eurot vaidlustamisel) Hageja AS
XXXX (pankrotis) saaks 10.12.2010 käsunduslepingust vastuhüve ning selle tulemusena
suureneks oluliselt AS XXXX (pankrotis) vara. Samuti ei ole hageja tõendanud, et Kostjat I
saab pidada XXXXi lähikondlaseks.

KOSTJA II VASTUVÄITED

Kostja II leiab, et hagi tuleb rahuldada. Eeldused käsunduslepingu tagasivõitmiseks on hagejate
esitatud asjaolusid arvestades täidetud. Veenvad on ka hagejate õiguslikud põhjendused
käsunduslepingu tühisusest.

KOHTU SEISUKOHT JA PÕHJENDUSED

Vastavalt TsMS § 5 lg-le 1 menetletakse hagi poolte esitatud asjaolude ja taotluste alusel,
lähtudes nõudest. Sama paragrahvi teise lõike teise lause kohaselt määrab pool ise, mis asjaolud
ta oma nõude põhjendamiseks esitab ja milliste tõenditega neid asjaolusid tõendab. TsMS § 230
lg 1 sätestab, et kumbki pool peab hagimenetluses tõendama neid asjaolusid, millele tuginevad
tema nõuded ja vastuväited, kui seadusest ei tulene teisiti. Kohus hindab seadusest juhindudes
kõiki tõendeid igakülgselt, täielikult ja objektiivselt ning otsustab oma siseveendumuse
kohaselt, kas menetlusosalise esitatud väide on tõendatud või mitte TsMS § 232 lg 1 kohaselt.

TsMS § 368 lg 1 sätestab, et hageja võib esitada hagi õigussuhte olemasolu või puudumise
tuvastamiseks, kui tal on sellise tuvastamise vastu õiguslik huvi. Kohus leiab, et kuigi kostja I
10.12.2010 käsunduslepingust tulenev nõue jäeti XXXXi pankrotimenetluses jõustunud
kohtulahendiga tunnustamata, on hagejal lepingute tühisuse tuvastamise vastu õiguslik huvi,
kuivõrd hageja eesmärk käesoleva hagiga on välistada olukord, kus kostja I (või kolmas isik,
kellele kostja I 10.12.2010 käsunduslepingust tulenevad nõuded loovutab) asub 10.12.2010
lepingu alusel esitama täiendavaid nõudeid.

Kohus hindab esmalt, kas 10.12.2010 käsundusleping võib olla tühine ning üksnes juhul, kui
kohus leiab, et tehing ei ole tühine, hindab kohus alternatiivselt esitatud nõuet tehingu
tagasivõitmise korras kehtetuks tunnistamiseks, kuivõrd kui tehing on tühine, ei ole sel algusest
peale õiguslikke tagajärgi.

TsÜS § 84 lg 1 kohaselt ei ole tühisel tehingul algusest peale õiguslikke tagajärgi. Tühise
tehingu alusel saadu tagastatakse vastavalt alusetu rikastumise sätetele, kui seaduses ei ole
sätestatud teisiti.

TsÜS § 89 lg 1 kohaselt on näilik tehing, mille puhul pooled on kokku leppinud, et tehingu
tegemisel tehtud tahteavaldustel ei ole avaldatud tahtele vastavaid õiguslikke tagajärgi, sest
pooled tahavad jätta mulje tehingu olemasolust või varjata tehingut, mida nad tegelikult teha
tahavad.

TsÜS § 89 lg 2 sätestab, et näilik tehing on tühine.

Riigikohtu praktika kohaselt eeldab näilikkuse tuvastamine tahteavalduste, s.o tehingu sisulist
hindamist (vt Riigikohtu lahendi nr 3-2-1-139-08 punkti 8).

TsÜS § 86 lg 1 kohaselt on heade kommete või avaliku korraga vastuolus olev tehing tühine.
Riigikohus on korduvalt leidnud, et te tehing on vastuolus heade kommetega, kui see eksib
                                                                                       2-14-5249

ausalt ja õiglaselt mõtlevate inimeste õiglustunde ja väärtushinnangute ning õiguse
üldpõhimõtete vastu tehingu tegemise ajal. Samuti võib tehingu heade kommete vastasus
tuleneda ka tehingu eesmärgi heade kommete vastavusest (vt Riigikohtu lahendi nr 3-2-1-83-
13 punkti 13).

TsÜS § 86 lg 2 sätestab, et tehing on heade kommetega vastuolus muu hulgas, kui pool teab
või peab teadma tehingu tegemise ajal, et teine pool teeb tehingu tulenevalt oma erakorralisest
vajadusest, sõltuvussuhtest, kogenematusest või muust sellisest asjaolust, ja kui 1) tehing on
tehtud teise poole jaoks äärmiselt ebasoodsatel tingimustel või 2) pooltele tulenevate
vastastikuste kohustuste väärtus on heade kommete vastaselt tasakaalust väljas.

TsÜS § 86 lg 3 sätestab, et kui käesoleva paragrahvi lõike 2 punktis 2 nimetatud vastastikuste
kohustuste väärtus on heade kommete vastaselt ebamõistlikult tasakaalust väljas, siis
eeldatakse, et pool teadis või pidi teadma teise poole erakorralisest vajadusest, sõltuvussuhtest,
kogenematusest või muudest sellistest asjaoludest.

Kohus on tuvastanud ja käesolevas tsiviilasjas ei ole vaidlust järgnevate asjaolude üle:
   − 10.12.2010 käsunduslepingu p 1.1 järgi kohustus käsundisaaja (kostja I) osutama
      tellijatele juriidilist abi seoses lepingu punktis 1.1.1 kuni 1.1.6 nimetatud tehingutega
      ning isikutega.
   − Käsunduslepingu punkti 5.1 järgi kohustusid tellijad tasuma käsundisaajale lepinguga
      ettenähtud teenuste osutamise eest tasu, mis vastab 50%-le tellijate poolt lepingu
      punktis 1.1 nimetatud isikute vastu esitatud nõuete suurusele või tagastatud aktivate
      maksumusele.
   − Kostja I on XXXXi pankrotimenetluses esitanud 10.12.2010 käsunduslepingust
      tulenevalt järgmised nõuded (kõnealuste nõuete aluseks on lepingu punkt 5.1, mille
      kohaselt kuulub kostjale I tasumisele 50% kostja I poolt koostatud nõudeavalduste
      summast): a) 04.04.2011 esitas kostja I XXXXi pankrotimenetluses XXXXi vastu
      10.12.2010 käsunduslepingust tuleneva nõude summas 3 787 632.81 eurot, mis koosnes
      kolmest järgnevast eraldiseisvast nõudest: (i) nõue summas 411 479.03 eurot, tulenevalt
      AS XXXXvastu koostatud nõudeavaldusest; (ii) nõue summas 2 581 000 eurot,
      tulenevalt AS XXXXvastu koostatud nõudeavaldusest; (iii) nõue summas 795 153.78
      eurot, tulenevalt Danske Bank A/S Eesti filiaal vastu koostatud nõudeavaldusest. b)
      Kostja I esitas 16.08.2012 XXXXi pankrotimenetluses XXXXi vastu kaks 10.12.2010
      käsunduslepingust tulenevat nõuet: (i) nõue summas 2 428 624.65 eurot tulenevalt OÜ
      XXXX vastu koostatud nõudeavaldusest; (ii) nõue summas 8 060 878 eurot tulenevalt
      õigusteenuse osutamisega seoses vaidlustega XXXXi pankrotimenetluses nõuete
      tunnustamisega.
   − Kõikide eelnimetatud XXXXi pankrotimenetluses esitatud nõuete aluseks olevad
      nõudeavaldused (milliste koostamise eest nõuab kostja I XXXXilt üle 14 miljoni euro)
      on 1-3 lk pikkused dokumendid, milles on lühidalt ja pealiskaudselt kirjeldatud XXXXi
      nõudeid erinevate isikute vastu.
   − Harju Maakohus on jätnud jõustunud kohtulahendiga kostja I nõude tunnustamise hagi
      XXXXi pankrotimenetluses rahuldamata põhjusel, et kohtu hinnangul on nõude aluseks
      olev käendusleping tühine.

Hageja väidab hagis, et tegelikkuses selliseid eelkirjeldatud nõudeid ei eksisteerinud. Näitena
võib tuua nõude AS XXXXvastu - nõudekirjast nähtuvalt on tegemist tagasinõudeõigusega
XXXXvastu, mida XXXXon soovinud esitada AS XXXXkui XXXXvastu tegelikku kontrolli
omava isiku vastu. Pankrotihalduritele kättesaadavaks saanud XXXXi raamatupidamise
                                                                                      2-14-5249

dokumentides on nõuet kajastatud XXXXvastu ning mitte AS XXXXvastu. Seejuures on nõuet
XXXXvastu XXXXpoolt isiklikult allkirjastatud nõude loovutamise dokumentide põhjal
loovutatud järk-järgult 2009.a lõpust arvates kolmandatele isikutele. XXXXi 2010.a
majandusaasta aruandes (seisuga 30.06.2010) ja võlgniku pankrotiavalduses seda nõuet enam
kajastatud ei ole. Millisel viisil on nimetatud nõue XXXXist ära kaotatud, on halduritele
tänaseni teadmata. Fakt on aga see, et käsunduslepingut sõlmides pidi XXXXolema teadlik
asjaolust, et XXXXil puuduvad nõuded nii XXXXkui ka AS XXXXvastu. Nimetatud asjaolu
annab kinnitust, et poolte tahe käsunduslepingu sõlmimisel ei olnud reaalselt suunatud selles
märgitud õiguslike tagajärgede esile kutsumisele ning eesmärgiks oli luua õigusnäivus. Hageja
leiab, et nõuete vormistamise eesmärgiks on olnud ühest küljest näidata XXXXi majanduslikku
olukorda paremana ning teiselt poolt õigustada ja näidata juhatuse liikmete XXXXja XXXX
teatud tehinguid XXXXile vähem kahjulikena (nt nõue AS XXXXvastu). Käsunduslepingud
on koostatud vahetult enne XXXXi pankrotiavalduse esitamist ning hageja hinnangul on nende
vormistamise eesmärgiks olnud pankrotivõlgnikuga seotud isikute (senised juhtorgani liikmed
ja omanikud XXXXja XXXX) huvides häälte tekitamine XXXXi pankrotimenetluses
osalemiseks ning kontrolli saamiseks. Siinkohal rõhutab hageja, et 10.12.2010 käsundusleping
on allkirjastatud XXXXja XXXX poolt. XXXXning XXXXon omavahel seotud isikud, mh (a)
on mõlemad isikud AS XXXX(pankrotis) endised juhatuse liikmed ning endised või praegused
aktsionärid, sealjuures on XXXXkäesoleval ajahetkel AS XXXXainuaktsionäriks ning AS
XXXXon XXXXseotud XXXXi 81,7% aktsiate omanik; (b) XXXXja temaga seotud
äriühingud ning XXXXi endised omanikud ja juhtorganite liikmed XXXX ja XXXX tegutsevad
XXXX         pankrotimenetluses kooskõlastatult ning kantuna ühistest eesmärkidest, s.h
finantseerivad XXXX tegevust XXXX pankrotimenetluses just nimelt XXXX, nt XXXX
seotud XXXX eest, kes on omandanud OÜ-lt XXXX hagiavalduse eelnimetatud nõuded, tasus
tsiviilasjas nr 2-13-36636 riigilõivu XXXX isa XXXX Tulenevalt eeltoodust ning võttes
arvesse 10.12.2010 käsunduslepingu sõlmimise ajahetke (leping on sõlmitud mõne kuu jooksul
enne XXXX pankroti välja kuulutamist) ning iseloomu (nt küsitakse mõneleheküljeliste
nõudekirjade esitamise eest miljoneid eurosid), on hageja veendunud, et leping on fiktiivne
ning, et XXXX ja XXXX tegutsesid käsunduslepingu sõlmimisel ühiselt eesmärgiga tekitada
XXXX äriühingule (kostja I OÜ XXXX) eesseisvas XXXX pankrotimenetluses nõudeid.

Kostja I leiab, et asja materjalidest nähtuvalt on 10.12.2010 käsunduslepingu sõlminud
volitatud isikud, 10.12.2010 käsunduslepingu näol on tegemist tegelikult tehtud tehinguga,
10.12.2010 käsundusleping vastab lepingupoolte tahtele ning on lepingupooltele täitmiseks
kohustuslik. Kostja I on osutanud käenduslepingu alusel XXXX teenust ja seega ei ole tehing
näilik ning tühine. Kostja I on üles loetlenud dokumendid, mis kostja I on väidetavalt XXXX
käsunduslepingu alusel käsundi täitmise raames koostanud. Kostja I on esitanud teenuse
osutamise fakti tõendamiseks ka käsunduslepingu XXXX poolelt allkirjastanud XXXX
kinnituse teenuse osutamise kohta. Kostja I hinnangul on väär hageja väide, et 10.12.2010
käsunduslepingu näol on tegemist näiliku tehinguga ning et tehing on vastuolus heade
kommetega.

Kohus märgib, et asjaolu, et käenduslepingu sõlmisid selleks õigust omavad isikud, ei oma
tähtsust lepingu näilikkuse hindamisel. Kohus märgib, et vaidlusaluse käenduslepingu
sõlmimise ajal oli AS XXXX (pankrotis) püsivalt maksejõuetu ning see asjaolu oli juhatuse
liikmetele teada, kuivõrd juhatuse liikmed esitasid 13.12.2010 kohtule võlgniku
pankrotiavalduse. Äriregistri teabesüstemist nähtub, et kostja I kanti äriregistrisse 09.12.2010,
päev pärast asutamist võttis kostja I endale väga mahuka lepingulise kohustuse käenduslepingu
punktis 1.1. sätestatu näol. Lepingu punkt 1.1. tulenevate kohustuste täitmise (teenuse
osutamise) tõendamiseks on esitatud üksnes XXXX tolleaegse juhatuse liikme poolt
                                                                                        2-14-5249

allkirjastatud nõudekirjad, Riia Ringkonnakohtu otsus ja XXXX poolelt käenduslepingu
sõlminud isiku kinnitud teenuse osutamise kohta. Tõendeid juriidilise abi osutamisest,
õigusalaste konsultatsioonide läbiviimisest jne., st. reaalse töö tegemise tõendeid, esitatud ei
ole. Nõudekirjadele on alla kirjutanud XXXX tolleaegsed juhatuse liikmed ning nendel
dokumentidel puudub mistahes viide sellele, et need koostas või et need koostati kostja I töö
tulemusel. Puuduvad ka andmed selle kohta, et nõudekirjad üldse esitati adressaatidele. Lisaks
on kostja I enda väidete kohaselt käsunduslepingu alusel teinud tööd, mille tulemusel tunnistas
Riia Ringkonnakohus SIA Sprint OIL nõude fiktiivsust, kõnealuse väidetava töö tulemusena
tagastati väidetavalt XXXX aktivaid summas 16 121 756.14 euro väärtuses ning tulenevalt
käsunduslepingust kuuluks kostjale tasumisele ca 8 miljonit eurot. Kohus leiab, et esitatud
tõendist ei selgu, kuidas on kostja I seotud Riia Ringkonnakohtu menetlusega ning mis tööd on
kostja I selles asjas vastavalt käsunduslepingule teinud. AS XXXX pankrotihaldurid (hageja)
seejuures kinnitavad, et kostja I tööna näidatud nõudeid reaalselt ei eksisteeri. Kohus leiab
lisaks eeltoodule, et arvestades seda, et 16.12.2010 määrusega nimetati AS-ile XXXX ajutine
pankrotihaldur, puudus juhatuse liikmetel igasugune mõistlik põhjus võtta vaidlusaluse
käenduslepingu punktis 5 sätestatud ulatuses kohustust. PankrS § 35 lg 1 p 2 järgi on võlgniku
vara tagasivõitmise nõuete esitamise õigus ja kohustus pankrotihalduril. Eeltoodust tulenevalt
oleks ka haldur vastavate eelduste olemasolul saanud nõudeid esitada, ilma võlgniku kohustuste
mahtu ebamõistlikus (antud juhul ca 14 miljoni euro) ulatuses suurendamata. Seejuures XXXX
juhatuse liikmete poolt ajutisele haldurile väidetavate vara tagasivõitmise või –nõudmise
võimaluste avaldamata jätmine, kinnitab kohtu hinnangul käsunduslepingu näilikkust, kuivõrd
24.01.2011 ajutise halduri poolt kohtule esitatud aruandes ei kajastu AS XXXX (pankrotis)
eelnimetatud väidetavad nõuded. Samuti ei nähtu aruandest, et AS-l XXXX (pankrotis) oleks
kostja I ees täitmata kohustusi. Seega ei ole kohtu hinnangul tõendamist leidnud, et
käsunduslepingu alusel oleks XXXX teenuseid osutatud ning käsunduslepingul ei ole seega
reaalselt sisu. Kostja I poolt väidetavalt esitatud nõuete puhul on tegemist otsitud ning alusetute
nõuetega, milliste nõuete esitamise eesmärgiks sai olla vaid näivuse loomine käsunduslepingu
järgse kohustuse täitmisest ning läbi selle kostjale I nõudeõiguse tekitamine XXXX
pankrotimenetluses. Nähtuvalt eeltoodust on käsundusleping sõlmitud selge eesmärgiga
tekitada XXXX pankrotimenetluses fiktiivseid nõudeid, s.o tekitada õigusnäivus nõude
olemasolust, mistõttu on tegu näiliku tehinguga TsÜS § 89 lg 1 mõistes. Lisaks eeltoodule, on
käsundusleping kohtu hinnangul igal juhul vastuolus heade kommetega ning seega tühine ka
tulenevalt TsÜS § 86 lg-st 1 kuivõrd kohtu hinnangul ei vasta headele kommetele ehk
ühiskonnas kehtivatele väärtushinnangutele tehing, mille eesmärk on tekitada fiktiivne nõue.

Lisaks eeltoodule leiab kohus, et tehing on heade kommetega vastuolus lähtuvalt TsÜS § 86 lg
2 pp 1 ja 2, mille kohaselt on tehing heade kommetega vastuolus, kui pool teab või peab teadma
tehingu tegemise ajal, et teine pool teeb tehingu tulenevalt oma erakorralisest vajadusest,
sõltuvussuhtest, kogenematusest või muust sellisest asjaolust, ja kui tehing on tehtud teise poole
jaoks äärmiselt ebasoodsatel tingimustel või pooltele tulenevate vastastikuste kohustuste
väärtus on heade kommete vastaselt tasakaalust väljas. Vaidlust ei ole asjaolus, et
käsundusleping sõlmiti 1 päev enne pankrotiavalduse esitamist ning 3 päeva enne ajutise
halduri nimetamist ning seega kasutati käsunduslepingu sõlmimisel kohtu hinnangul ära
pankroti äärel oleva XXXX majanduslikku olukorda. Seejuures oli tehing sõlmitud XXXX
jaoks äärmiselt ebasoodsatel tingimustel ja tehingust tulenevate vastastikuste kohustuste
väärtused olid ilmselgelt ebaproportsionaalsed – XXXX osutati abstraktset „juriidilist teenust“,
mis käegakatsutavat tulemust ei andnud (ja eelduslikult ei saanudki anda, kuivõrd väidetavalt
esitatud nõuded teiste äriühingu vastu ei olnud reaalsed – või vähemalt ei ole kostja I poolt
tõendatud seda, et nõuded olnuks reaalsed), kuid mille eest XXXX kohustus tasuma kostjale I
ca 14 miljoni eurot. Kohus leiab, et käsunduslepingu punktis 5 sisalduv tasukokkulepe ning
                                                                                       2-14-5249

selle sissenõutavaks muutumine on niivõrd ebamõistlik, et üksnes kinnitab tehingu näilikkust
ning lubab kahelda hageja võimes pakkuda lepingu punktis 1.1. nimetatud juriidilist abi ja
õigusalast konsultatsiooni, mida saaks nimetada AS XXXX huvide kaitsmiseks. VÕS § 7 lg 2
järgi mõistlikkuse hindamisel arvestatakse võlasuhte olemust ja tehingu eesmärki, vastava
tegevus- või kutseala tavasid ja praktikat, samuti muid asjaolusid. Antud juhul ei sõltunud
lepingujärgne tasu reaalselt tehtud töö mahust ega nõude rahuldamisest/eksisteerimisest, vaid
formaalselt misiganes numbrist, mida kostja I nõudekirjale kirjutab. Kohus märgib, et kostja I
oleks käenduslepingu asjaolude kohaselt võinud samahästi koostada XXXX nimel nõude
vabalt valitud kolmanda isiku vastu summale miljard eurot ja nõudnud eelnimetatud summast
50% tasumist endale ning asjaolu kas nõue reaalselt ka eksisteerib või mitte ei omanuks mingit
tähtsust. Majanduslikult mõistlikuks ning tavapäraseks tuleb kohtu hinnangul pidada
kokkuleppeid, kus käsundisaaja saab tulemustasu reaalselt laekunud summadelt. Kohtu
hinnangul ei saa aga mõistlikuks pidada kokkulepet, mis annab õiguse nõuda 50 % tasumist
võimalikust nõude väärtusest sellise nõude esitamise hetkest, olenemata isegi nõudekirja
adressaadini jõudmisest.

Kohus leiab eeltoodust tulenevalt, et 10.12.2010 käsundusleping on tühine, kuivõrd see on
sõlmitud õigusnäivuse loomise eesmärgil sooviga mõjutada AS XXXX (pankrotis)
pankrotimenetluse läbiviimist. Lepingu ehtsus on eluliselt ebausutav, mida kinnitab mh lepingu
punktis 5 sisalduv tasukokkulepe. Käsunduslepingu sõlmimise eesmärk saab seisneda üksnes
AS XXXX võlausaldajate huvide kahjustamises ning pankrotimenetluse läbiviimise
mõjutamises. Eeltoodust tulenevalt leiab kohus, et 10.12.2010 käsundusleping on näilik tehing
TsÜS § 89 lg 1 mõistes, mistõttu on 10.12.2010 käsundusleping algusest peale tühine. Kohus
leiab lisaks eeltoodule, et isegi kui 10.12.2010 käsunduslepingu näol ei oleks tegemist näiliku
tehinguga, oleks kõnealune tehing igal juhul tühine tulenevalt TsÜS § 86 lg 1 ja lg 2.

Menetluskulude jaotus ja kindlaksmääramine

TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita
menetluse avaldus või teistmisavaldus jäetakse menetlusse võtmata või läbi vaatamata või asja
menetlus lõpetatakse.

TsMS § 165 lg 1 sätestab, et kui otsus on tehtud kaashagejate või -kostjate kahjuks, vastutavad
kaashagejad või -kostjad menetluskulude eest võrdsetes osades, kui kohus ei määra teisiti. Kui
isikud osalevad menetluses oluliselt erinevas ulatuses, võib kohus kulude jaotamisel võtta
aluseks osalemise ulatuse.

Kohus leiab, et menetluskulude jaotuse osas tuleb diferentserida kostja I ja II, kuivõrd kostja II
võttis hagi kohe õigeks ning kostja I vaidles hagile vastu.

TsMS § 162 lg 1 järgi kannab hagimenetluse kulud pool, kelle kahjuks otsus tehti.

Kuivõrd hagi kuulub rahuldamisele, tuleb hageja ja kostja I menetluskulud jätta täies ulatuses
kostja I kanda.

TsMS § 168 lg 6 sätestab, et kui kostja võtab hagi kohe õigeks, kannab hageja menetluskulud
ise, kui kostja ei ole oma käitumisega andnud põhjust hagi esitamiseks.
                                                                                  2-14-5249

Kuivõrd kostja II võttis hagi kohe õigeks ja ei ole oma käitumisega andnud põhjust hagi
esitamiseks, tuleb kostja II menetluskulud jätta hageja kanda.

TsMS § 174 lg 1 kohaselt määrab menetluskulude rahalise suuruse menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka siis,
kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. TsMS § 174 lg 2 kohaselt määrab
maakohus menetluskulude rahalise suuruse kindlaks kohtuotsuses või menetlust lõpetavas
määruses, kui menetluskulude kindlaksmääramine ei takista kohtuotsuse või menetlust lõpetava
määruse tegemist. TsMS § 174 lg 4 sätestab, et kui maakohus kohtuotsuses või asja lõpetavas
määruses menetluskulusid kindlaks ei määra, määrab tsiviilasja lahendanud maakohus
menetluskulude rahalise suuruse kindlaks pärast kohtuotsuse või menetlust lõpetava määruse
jõustumist käesoleva seadustiku § 177 lõikes 2 sätestatud korras.

Kohus leiab, et otsuse tegemisel ei saa antud juhul menetluskulusid kindlaks määrata, kuivõrd
kostjale II ei ole võimaldatud menetluskulude nimekirja esitamist, samuti ei ole võimaldatud
kostjal I esitada vastuväiteid hageja menetluskuludele kindlaksmääramise taotlusele.

Kuivõrd antud juhul takistaks menetluskulude rahalise suuruse kindlaks määramine
kohtuotsuse tegemist, ei määra kohus menetluskulude rahalist suurust kindlaks kohtuotsuses
vaid määrab menetluskulude rahalise suuruse kindlaks pärast kohtuotsuse jõustumist käesoleva
seadustiku § 177 lõikes 2 sätestatud korras.

/Digitaalselt allkirjastatud/
Hannes Olev
Kohtunik
