                            KOHTUMÄÄRUS
Kohus                            Harju Maakohus

Kohtukoosseis                    kohtunik Hannes Olev

Määruse tegemise aeg ja koht     08. juuli 2016, Tallinn, Tartu mnt kohtumaja


Tsiviilasja number               2-16-2447
Tsiviilasi                       OÜ     XXXX       (likvideerimisel)     avaldus   pankroti
                                 väljakuulutamiseks
Menetlustoiming                  pankroti väljakuulutamise otsustamine


Menetlusosalised ja nende        avalduse esitaja-võlgnik OÜ XXXX (likvideerimisel,
                                 registrikood XXXX, asukoht XXXX);
esindajad, ajutine
                                 ajutine pankrotihaldur Toomas Saarma (OÜ Haldur
pankrotihaldur                   registrikood 10573843, Kotzebue 9/11, Tallinn 10402; tel
                                 +372 6 270 444; e-post haldur@haldur.eu; pankrotihalduri
                                 tunnistus nr. 122).



RESOLUTSIOON

1. Lõpetada OÜ XXXX (likvideerimisel, registrikood XXXX) pankrotimenetlus pankrotti
   välja kuulutamata, raugemise tõttu.

2. Ajutisel halduril Toomas Saarma likvideerida OÜ XXXX (likvideerimisel) kahe kuu
   jooksul pärast määruse jõustumist.

3. Määrata XXXX (likvideerimisel) dokumentide hoidjaks juhatuse liige XXXX(isikukood
   XXXX).

4. Määrata XXXX (likvideerimisel) ajutisele haldurile Toomas Saarma töötasuks 1728 eurot
   (sealhulgas käibemaks). Ajutise halduri tasu maksta välja Haldur OÜ arvelduskontole nr-l
   EE452200221056487870 Swedbank AS.
                                                                                  2-16-2447

5. Ajutise pankrotihalduri tasu ja hüvitatavad kulutused summas 397 eurot (sealhulgas
   seaduses ettenähtud maksud, välja arvatud käibemaks mis lisandub eelnimetatud
   summale) hüvitada pankrotivara puudumise tõttu riigi vahenditest.

6. Ajutise halduri tasu ja kulude katteks väljamõistetud summa, mis ei ole kaetud käesoleva
   kohtumääruse resolutsiooni punktis 5 nimetatud summadega, mõista välja võlgnikult OÜ
   XXXX (likvideerimisel).

7. Teade pankrotimenetluse raugemise kohta avaldada väljaandes Ametlikud Teadaanded.

8. Kohtumäärus saata menetlusosalistele, ajutisele pankrotihaldurile ja Harju Maakohtu
   registriosakonnale.

Edasikaebe kord

Määrusele saab esitada määruskaebuse Tallinna Ringkonnakohtule Harju Maakohtu Tartu
mnt kohtumaja kaudu 15 päeva jooksul määruse kättesaamisest.

ASAJOLUD

OÜ XXXX on esitanud Harju Maakohtule võlgniku pankrotiavalduse. Avalduse kohaselt on
võlgnik maksejõuetu, kuna ei suuda tasuda kohustusi. Avaldaja palub välja kuulutada enda
pankroti. 07.03.2016 määrusega on kohus nimetanud ajutiseks pankrotihalduriks Toomas
Saarma, kes esitas kohtule ajutise halduri aruande, mille kohaselt võlgnikul puudub vara
pankrotimenetluse läbiviimisega seotud võimalike kulude katteks. Kohus määras menetluse
raugemise vältimiseks pankrotimenetluse kulude katteks kohtu deposiiti makstava summa
suuruseks 1 400 eurot. 30.05.2016 raha deposiiti maksmise kohtumäärus on avaldatud
väljaandes Ametlikud Teadaanded 31.05.2016. Seisuga 07.07.2016 ei ole kohtu tagatiste
kontole kohtu määratud rahasummat tasutud.

AJUTISE PANKROTIHALDURI ARUANDE ANDMED

Varad
Järelepärimiste teel kogutud andmetel on OÜ-l XXXX (likvideerimisel)                  varaks
arvelduskontol ja ettemaksukontol olev raha kogusummas 1 763,76 eurot

Kohustused
OÜ XXXX (likvideerimisel) kohustused moodustavad 1 804 481,46 eurot, mille moodustavad
kohustused võlgniku omanikega seotud äriühingute ees.

Maksejõuetuse tekkimise põhjus
OÜ XXXX (likvideerimisel) makseraskuste peamiseks põhjuseks on majandusolukorra
halvenemine nii Eestis kui ka globaalselt, mis viis alla nõudluse kinnisvara järele. Nõudluse
vähenemisele lisandus ka soetatud kinnistu hinna kukkumine majanduslanguse tõttu.
Likvideerimismenetluse käigus kinnistu realiseerimisest saadud rahalised vahendid ei
võimalda katta omanike antud laene. Eelpooltoodud põhjustel sattus OÜ XXXX
(likvideerimisel) olukorda, kus ta pole võimeline rahuldama võlausaldajate nõudeid praegu
ega ka tulevikus.




                                                                                           2
                                                                                 2-16-2447

Osaühingul puuduvad vajalikud käibevahendid igapäevaseks majandustegevuseks (enda
kinnisvara ost ja müük). Vahendite puuduse tõttu ei ole osaühing suuteline täitma sõlmitud
laenulepinguid.

Arvestades, et OÜ-l XXXX (likvideerimisel) on võlgnevused vaid lähikondsete (osanikega
seotud äriühingute) ees, on lähtunud ajutine haldur maksejõuetuse aja määratlemisel viimase
osaühingule kuulunud viimase kinnisasja võõrandamise ajast. Ajutine haldur on seisukohal, et
OÜ XXXX (likvideerimisel) püsiv maksejõuetus saabus juunis 2015.a., mil võõrandati
viimane osaühingule kuulunud kinnisasi.

Tagasivõitmise ja tagasinõudmise võimalused
Tagasivõitmise ja tagasinõudmise võimalused puuduvad.

Hinnang juhtorganite tegevusele
Ajutine haldur on tuvastanud võimliku nõude likvideerija ja endise juhatuse liikme vastu,
summas 16 797,79 eurot, mille osas tuleb viia läbi täiendav (raamatupidamise) analüüs.

Ajutise halduri seisukoht võlgniku majanduslikule olukorrale
Ajutine haldur on seisukohal, et OÜ XXXX (likvideerimisel) püsiv maksejõuetus saabus
juunis 2015.a., mil võõrandati viimane osaühingule kuulunud kinnisasi.

Ajutine haldur on seisukohal, et võlgniku vara ei kata pankrotimenetluse kulusid. Võlgniku
kohustuste mahtu arvestades ei näe ajutine haldur tegevuse jätkamise võimalusi. Ajutine
haldur on arvamusel, et võlgnik on maksejõuetu, kuna tema olemasolevad kohustused
ületavad tema vara.

Ajutise halduri hinnangul ei ole osaühingu majandustegevuse jätkamine ja tervendamine
võimalik, kuna äriühingu suhtes on enne pankrotiavalduse esitamist viidud läbi
likvideerimismenetlus, ning majandustegevuseks (enda kinnisvara ost ja müük) vajalikud
rahalised vahendid ja muu vara puudub.

Kokkuvõte
Ajutine haldur on seisukohal, et OÜ XXXX (likvideerimisel) on püsivalt maksejõuetu.

Ajutise halduri tasu taotlus
Toomas Saarma on kohtule esitanud OÜ XXXX (likvideerimisel) ajutise pankrotihalduri töö
aruande, millest nähtub, et ajutine haldur on oma ülesannete täitmiseks kulutanud kokku 16
tundi (tunnitasuga 90 eurot), s.h päringute koostamine ja raamatupidamise kontrollimine,
suhtlemine võlgniku esindajaga, kogutud andmete kontrollimine, analüüs, aruande
koostamine, osalemine kohtuistungil).
Ajutine haldur palub määrata OÜ XXXX (likvideerimisel) ajutisele pankrotihaldurile
Svetlana Pilden ajutise halduri tasu summas 1 728 eurot (sealhulgas käibemaks). Halduri tasu
ja hüvitatavad kulud palub haldur määrata büroole, mille kaudu haldur tegutseb – Haldur OÜ
arvelduskontole nr-l EE452200221056487870 Swedbank AS.

KOHTUMÄÄRUSE PÕHJENDUSED

Pankrotiseaduse (edaspidi PankrS) § 29 lg 1 kohaselt lõpetab kohus määrusega menetluse
pankrotti välja kuulutamata raugemise tõttu olenemata võlgniku maksejõuetusest, kui



                                                                                          3
                                                                                    2-16-2447

võlgnikul ei jätku vara pankrotimenetluse kulude katteks ning ei ole võimalik vara tagasi
võita või tagasi nõuda, sealhulgas puudub võimalus esitada nõue juhtorgani liikme vastu.
PankrS § 29 lg 2 ja 3 kohaselt kohus võib lõpetada pankrotimenetluse, pankrotti välja
kuulutamata, raugemise tõttu, olenemata võlgniku maksejõuetusest ka siis, kui võlgniku vara
koosneb peamiselt tagasivõitmise nõuetest ja nõuetest kolmandate isikute vastu ning nende
nõuete rahuldamine on vähetõenäoline. Kohus ei lõpeta menetlust raugemise tõttu PankrS §
29 lõikes 1 või 2 sätestatud alusel, kui võlgnik, võlausaldaja või kolmas isik maksab
pankrotimenetluse kulude katteks kohtu deposiiti kohtu määratud summa.
PankrS § 29 lg 8 sätestab, et kui juriidilisest isikust võlgniku pankrotimenetlus lõpetatakse
raugemise tõttu, likvideerib ajutine haldur juriidilise isiku kahe kuu jooksul
pankrotimenetluse lõpetamise määruse jõustumisest arvates likvideerimismenetluseta. Kui
pankrotimenetluse raugemisel on võlgnikul mingi vara, makstakse sellest kõigepealt ajutise
halduri tasu ja kaetakse vajalikud kulutused.
PankrS § 30 lg 1 sätestab, et kui võlgnikul ei jätku vara pankrotimenetluse kulude katteks,
määrab kohus menetluse raugemise vältimiseks pankrotimenetluse kulude katteks kohtu
deposiiti makstava summa suuruse ja selle maksmise tähtaja.
PankrS § 130 lg 4 kohaselt, kui pankrotimenetlus lõpetatakse raugemise tõttu PankrS § 29
lõikes 1 nimetatud alusel, likvideerib ajutine haldur juriidilisest isikust võlgniku kahe kuu
jooksul pankrotimenetluse lõpetamise määruse jõustumisest arvates.
PankrS § 23 lg 1 kohaselt on ajutisel halduril õigus saada oma ülesannete täitmise eest tasu,
mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete
mahtu ja keerukust ning ajutise halduri kutseoskusi. Kohus kontrollib ajutise halduri
ülesannete täitmiseks tehtud kulutuste põhjendatust ja kinnitab vajalike ning põhjendatud
kulutuste suuruse.
PankrS § 23 lg 3 kohaselt on ajutise halduri tunnitasu ülemmäär 96 eurot.
PankrS § 23 lg 4 sätestab, et kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks
väljamakseteks, mõistab kohus ajutise halduri tasu ja hüvitatavad kulutused välja võlgnikult,
kuid võib määrata nende hüvitamise riigi vahenditest. Riigi vahenditest ei hüvitata ajutise
halduri tasu ja kulutusi suuremas summas kui 397 eurot (sealhulgas seaduses ettenähtud
maksud, välja arvatud sotsiaalmaks).
Tsiviilseadustiku üldosa seaduse § 46 lg 1 kohaselt lõppenud juriidilise isiku dokumendid
antakse hoiule likvideerijale või kolmandale isikule.

Ajutise halduri aruande kohaselt on võlgnikul OÜ XXXX (likvideerimisel) varasid ca
1 763,76 euro väärtuses, kuid rahalisi kohustusi on kokku vähemalt 1 804 481,46 eurot.
Võlgniku seisund on iseloomulik püsivale maksejõuetusele, mis ei ole ajutise iseloomuga.
Ajutise halduri hinnangul võib raamatupidamise täiendava analüüsi käigus tekkida nõue
likvideerija ja endise juhatuse liikme vastu, summas 16 797,79 eurot. Muud tagasivõitmise
ning tagasinõudmise võimalusi ei ole haldur tuvastanud. Samas puuduvad vahendid
tagasivõitmise nõuete esitamiseks, pankrotimenetluse läbiviimiseks ja menetluskulude
katmiseks. Võlgnikul majandustegevus puudub.

Pankrotimenetluse raugemise vältimiseks pankrotimenetluse kulude katteks kohtu deposiiti
makstavat summat ei ole kohtu deposiiti tasutud, mistõttu leiab kohus, et võlgniku
pankrotimenetlus tuleb lõpetada seoses raugemisega PankrS § 29 lg 1 ja 2 alusel, kuivõrd
võlgnikul ei jätku vara pankrotimenetluse kulude katteks. Võlgnik tuleb kustutada äriregistrist
kahe kuu jooksul pärast määruse jõustumist.



                                                                                             4
                                                                                        2-16-2447

Kohus leiab, et ajutise halduri tasu ja kulutuste taotlus on mõistlik, vastab ajutise halduri poolt
tehtud tööle ja halduri kvalifikatsioonile ning on põhjendatud.

PankrS § 23 lg 6 kohaselt võib ajutise halduri tasu ja hüvitatavate kulutuste tasumise määrata
büroole, mille kaudu ajutine haldur tegutseb.

PankrS § 65 lg 11 kohaselt sisaldab halduri tasu seaduses ettenähtud makse, välja arvatud
käibemaks. Kui haldur on kantud äriregistrisse füüsilisest isikust ettevõtjana ning ta on
käibemaksukohustuslane käibemaksuseaduse tähenduses, lisatakse halduri tasule käibemaks.
Halduri tasule lisatakse käibemaks ka juhul, kui see makstakse välja büroole ning büroo on
käibemaksukohustuslane käibemaksuseaduse tähenduses.

Ajutine haldur on taotlenud määrata halduri tasu büroole, mille kaudu haldur tegutseb – OÜ
Haldur. OÜ Haldur on käibemaksukohustuslane käibemaksuseaduse tähenduses. Eeltoodust
tulenevalt lisatakse halduri tasule käibemaks.

PankrS § 150 lg 4 sätestab, et pankrotimenetluse raugemise korral otsustab kohus
pankrotimenetluse kulude jagamise asjaolude kohaselt.

Võlgnikul puuduvad vahendid ajutise halduri tasu ja hüvitatavate kulude täies mahus
katmiseks, mistõttu kuulub PankrS § 23 lg 4 alusel ajutise halduri tasu ja kulutused
hüvitamisele riigi vahenditest summas 397 eurot (sealhulgas seaduses ettenähtud maksud,
välja arvatud käibemaks mis lisandub eelnimetatud summale) ja PankrS § 150 lg 4 alusel
osas, mis ületab 397 eurot, tuleb jätta võlgniku kanda.

Tsiviilseadustiku üldosa seaduse § 46 lg 1 kohaselt likvideeritud juriidilise isiku dokumendid
antakse hoiule likvideerijale või kolmandale isikule.

Kohus leiab, et võlgniku dokumentide hoidjaks tuleb määrata võlgniku juhatuse liige XXXX.


/allkirjastatud digitaalselt/
Hannes Olev
Kohtunik




                                                                                                 5
