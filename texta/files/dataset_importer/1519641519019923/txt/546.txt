                         KOHTUMÄÄRUS
Kohus                            Viru Maakohus
Määruse tegemise aeg ja koht     19.detsember 2016 Jõhvi kohtumajas
Väärteoasja number               4-16-8736
Kohtunik                         Larissa Prokopenko
Kohtuistungisekretär             Ingrid Koddo
Kohtuasi                         Politsei- ja Piirivalveameti Ida Prefektuuri taotlus
                                 Tanel Kiho´le asenduskaristuse määramiseks
Võlgnik                          Tanel Kiho, isikukood 39210225717, elukoht xxx
                                 19.12.2016

Asja arutamise kuupäev

RESOLUTSIOON                     Juhindudes TMS § 201 lg 1,2 ; VTMS § 211 lg 1 ja
                                 KarS § 72, kohus

MÄÄRAS

Politsei- ja Piirivalveameti Ida Prefektuuri taotlus rahuldada.

Asendada Tanel Kiho´le Ida Prefektuuri 25.05.2014 otsusega väärteoasjas nr
2590,14,001593 määratud rahatrahv 80 eurot, s.o. 20 trahviühikut, arestiga 2 (kaks)
päeva.

Aresti kandmise aja algust arvata Tanel Kiho´l alates tema saabumisest arestimajja
karistuse kandmisele.
KrMS § 414 alusel saadab kohus teatise millal ja kuhu ta peab karistust kandma
ilmuma.

Kui Tanel Kiho ei ilmu määratud ajaks arestikambrisse temale Viru Maakohtu
19.12.2016 kohtumäärusega väärteoasjas nr 4-16-8736 mõistetud karistuse 2 päeva
aresti kandmiseks, kohaldada Tanel Kiho suhtes VTMS § 205 lg 4 alusel sundtoomist.

Määruse ärakiri edastada Tanel Kiho´le, kohtutäitur Kersti Vilbo´le ning PPA Ida
prefektuurile.

Edasikaebamise kord




                                                                                  1 (3)
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Tartu
Ringkonnakohtule Viru Maakohtu kaudu.

Asjaolud ja menetluse varasem käik

Ida Prefektuuri 25.05.2014 kiirmenetluse otsusega väärteoasjas nr 2590,14,001593 määrati
Tanel Kiho´le KarS § 218 lg 1 järgi karistuseks rahatrahv 20 trahviühiku ulatuses, s.o summas
80 EUR. Otsus jõustus 10.06.2014.

Täitemenetlus nr 163/2014/1034 on võlgniku Tanel Kiho suhtes algatatud 26.08.2014.
Täitmisteade on avaldatud 07.10.2014 Ametlikes Teadaannetes. Võlgnik on pole rahatrahvi
tasunud. Kohtutäitur on täitemenetluse jooksul teinud korduvad registripäringud vara ja
sissetulekute kohta. Võlgnikul puudub kinnisvara ja väärtuslik vallasvara. Kohtutäitur on
kontrollinud võlgniku vara olemasolu ning talle teadaolevatel andmetel puudub võlgnikul
vara või ei ole selle väärtus küllaldane, et katta vara realiseerimisega tekkivaid kulusid.
Täitemenetluse seadustiku § 201 lõike 1 alusel palub otsustada rahatrahvi asendamine.

Politsei- ja Piirivalveameti Ida Prefektuur esitas 01.12.2016 Viru Maakohtule avalduse
asenduskaristuse määramiseks.

Avalduse kohaselt ei tasunud menetlusalune isik Tanel Kiho rahatrahvi õigeaegselt
vabatahtlikult ja kohtutäitur alustas täitemenetluse väärteoasjas 2590,14,001593. 14.11.2016
teatas kohtutäitur rahatrahvi täitmise võimatusest. Seoses eeltooduga ja juhindudes KarS §
72 ning täitemenetluse seadustiku § 201 lg 1 taotles kohtuväline menetleja otsustada
väärteoasjas nr. 2590,14,001593 rahatrahv summas 80 eurot arestiga.

Menetlusalune isik Tanel Kiho nõustus Ida Prefektuuri taotlusega.

Kohtu seisukoht

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Käesoleva asja materjalidest nähtub, et Ida Prefektuuri 25.05.2014 otsusega väärteoasjas
nr 2590,14,001593 määrati Tanel Kiho´le KarS § 218 lg 1 järgi karistuseks rahatrahv 20
trahviühiku ulatuses, s.o summas 80 EUR.

Kohtutäitur Kersti Vilbo 14.11.2016     teatest   Ida   Prefektuurile   nähtub, et   rahatrahvi
sissenõudmine ei ole võimalik.

Vastavalt Täitemenetluse seadustiku § 201 lg 1, kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata,
teatab kohtutäitur hiljemalt ühe aasta möödumisel rahatrahvi kohtutäituri menetlusse
võtmisest, kuid mitte hiljem kui kolme aasta möödumisel väärteootsuse jõustumisest,
sissenõudjale täitmise võimatusest. Kui puuduvad karistuse asendamist välistavad asjaolud,
saadab sissenõudja avalduse rahatrahvi asendamiseks arestiga vastavalt karistusseadustiku §-s




                                                                                          2 (3)
72 sätestatule kohtuotsuse täitmisele pööranud maakohtule. Sissenõudja teatab avalduse
esitamisest võlgnikule ja kohtutäiturile

Vastavalt Karistusseadustiku § 72 lg 1, kui süüdlane ei tasu talle määratud või mõistetud
rahatrahvi, asendab kohus rahatrahvi arestiga ja vastavalt sama sätte lg 2 vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile ning lõike 3 kohaselt rahatrahvi arestiga
asendamise korral on aresti alammäär üks päev.

Kohtuvälise menetleja otsuse tegemisest möödunud perioodi jooksul ei ole Tanel Kiho trahvi
suutnud tasuda. Tal puuduvad selleks vahendid ja realiseerimiseks võimalik vara. Väärteo eest
karistuse määramise ja karistuse täitmise vaheline ajavahemik ei saa venida nii pikaks, et
määratud karistuse mõju hajub. Sundtäitmise, sealhulgas trahvi asendamise sisu ja mõte
seisneb mõistetud karistuse vääramatuse tagamises. Karistuse vääramatus kujutab endast
muuhulgas otsustavust karistuse täideviimisel.

Kohus tuvastas, et käesoleval ajal kannab Tanel Kiho Viru Vanglas temale Viru Maakohtu
04.08.2016 otsusega mõistetud 7 kuulist vangistust. Karistuse kandmise lõpp on 21.12.2016.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki.
Mõjuvaid põhjusi rahatrahvi tasumata jätmiseks ei ole, samuti puuduvad aresti kohaldamist
välistavad asjaolud.

Seega Tanel Kiho´le Politsei- ja Piirivalveameti Ida prefektuuri 20.09.2014 otsusega
määratud tasumata rahatrahv 80 eurot e. 20 trahviühikut tuleb asendada KarS § 72 lg 1 ja lg 2
alusel arestiga 2 päeva.


/allkirjastatud digitaalselt/
Larissa Prokopenko
Kohtunik




                                                                                        3 (3)
