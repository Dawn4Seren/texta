                        KOHTUOTSUS
                              EESTI VABARIIGI NIMEL

Kohus                          Tartu Maakohus Tartu kohtumaja

Otsuse tegemise aeg ja koht    14. aprill 2016. a Tartus, Kalevi 1


Kriminaalasja number           1-16-2879


Kohtukoosseis                  kohtunik Rutt Teeveer

Kohtuistungi sekretär          Helju Rebane

Kriminaalasi                   JANARI NÄKK
                               süüdistus KarS § 199 lg 2 p 9 järgi kokkuleppemenetluses
Prokurör                       Lõuna Ringkonnaprokuratuuri abiprokurör Alar Häidberg

Süüdistatav                    Janari Näkk
                                asukoht ja aadress: XXXX
                               isikukood või sünniaeg: 37808132711
                               kodakondsus: XXXX
                               haridus: XXXX
                               emakeel: XXXX
                               töökoht või õppeasutus: XXXX
                               karistatus: kriminaalkorras karistatud neli korda
                               tõkend: vahistamine alates 18.10.2015
Kaitsja                        kaitsjat kohtuistungile ei soovinud


RESOLUTSIOON
Süüdi tunnistada JANARI NÄKK KarS § 199 lg 2 p 9 järgi ja mõista karistuseks 7 (seitse) kuud
vangistust.
KarS § 68 lg 1 alusel lugeda kantuks viis päeva (01.-02.10.2015, 03.-05.10.2015) ja
ärakandmisele kuuluvaks karistuseks mõista Janari Näkile 6 (kuud) ja 25 (kakskümmend viis)
päeva vangistust. Karistusaja algust arvestada Janari Näki kahtlustatavana kinnipidamisest, so
alates 18.10.2015.
Tõkend – vahistamine - tühistada kohtuotsuse jõustumisel.
Tsiviilhagi
Rahuldada kannatanu Maxima Eesti OÜ tsiviilhagi (tl 46) ja välja mõista Janari Näkilt VÕS §
1043 ja § 1045 lg 1 p 5 alusel 0,99 eurot, milline summa tuleb kanda arveldusarvele nr
EE892200221017433423 Swedbank.
KrMS §-de 175 lg 1 p 9; § 179 lg 1 p 1, 180 lg 1 alusel mõista Janari Näkilt välja menetluskuluna
sundraha 645 eurot ja kaitsjatasu 168 eurot.
KrMS § 180 lg 3, § 313 lg 1 p-de 7, 12 alusel määrata, et Janari Näkil on õigus tasumisele kuuluv
menetluskulu tasuda vabatahtlikult 12 (kaheteistkümne) kuu jooksul alates kohtuotsuse
jõustumisest.

Menetluskulu makseinfo
Menetluskulud 813 €
Maksetähtaeg 30.04.2017
Viitenumber 99916700027459
Selgitus Menetluskulud kriminaalasjas nr 1-16-2879
Saaja Maksu- ja Tolliamet
SEB PANK EE351010052031000004 SWEDBANK EE502200221014193355
NORDEA PANK EE401700017002872300 DANSKE BANK EE873300333499990003
Selgitus: Palume makse tegemisel kindlasti märkida summa juurde kuuluv viitenumber.
Menetluskulu on võimalik vabatahtlikult tasuda kohtuotsuses märgitud tähtajaks. Kui rahaline
kohustus pole täies ulatuses tähtaegselt tasutud suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Tartu Maakohtule 10 päeva jooksul alates
päevast, mil isik sai vaidlustatavast lahendist teada või pidi teada saama.

KOHTUOTSUSE PÕHIOSA
Kuriteo asjaolud: Janari Näkki süüdistatakse selles, et tema püüdis 29.09.2015 kella 13.45 paiku
Tartus Küüni 7 Rimi kauplusest võõra vallasasja ebaseadusliku omastamise eesmärgil ära võtta ühe
pudeli viina Beloff väärtusega 5,09 €. Kuritegu jäi lõpule viimata turvatöötaja sekkumise tõttu.
01.10.2015 kella 10.00 paiku püüdis Janari Näkk Tartus Riia 1 Kaubamaja Toidumaailma kauplusest
võõra vallasasja ebaseadusliku omastamise eesmärgil ära võtta ühe pudeli viina Viru valge väärtusega
10,49 €. Kuritegu jäi lõpule viimata turvatöötaja sekkumise tõttu.
01.10.2015 kella 18.52 paiku püüdis Janari Näkk Tartus Raatuse 20 Comarketi kauplusest võõra
vallasasja ebaseadusliku omastamise eesmärgil ära võtta ühe pudeli viina Viru valge väärtusega 10,13
€. Kuritegu jäi lõpule viimata turvatöötaja sekkumise tõttu.
03.10.2015 kella 12.12 paiku püüdis Janari Näkk Tartus Riia 79 Comarketi kauplusest võõra
vallasasja ebaseadusliku omastamise eesmärgil ära võtta ühe alkohoolse joogi A Le Coq Gin
väärtusega 1,45 €. Kuritegu jäi lõpule viimata turvatöötaja sekkumise tõttu.




                                                                                            2
18.10.2015 kella 15.00 paiku võttis Janari Näkk Tartus Ilmatsalu 11 Maxima kauplusest võõra
vallasasja ebaseadusliku omastamise eesmärgil ära ühe hapupiimajoogi Hellus väärtusega 0,99 €,
tarvitas selle ära müügisaalis ja jättis kauba eest tasumata.
Kuriteo kvalifikatsioon: Sellega pani Janari Näkk toime KarS § 199 lg 2 p 9 järgi kvalifitseeritava
kuriteo, s.o. süstemaatilise võõra vallasasja äravõtmise selle ebaseadusliku omastamise eesmärgil.

Kuriteoga tekitatud kahju laad ja suurus: Maxima Eesti OÜ on esitanud tsiviilhagi 0,99 € nõudes.
Janari Näkk on tekitatud kahjuga nõus ja tunnistab tema vastu esitatud hagi ning on nõus selle ka
hüvitama.

Menetluskulud: kokku 813 € (sundraha 645 € ja kaitsja tasu 168 €).
KrMS § 180 lg 3 alusel määrata menetluskulu tasumine ositi, ühe aasta jooksul alates kohtuotsuse
jõustumisele järgnevast kuust.

Karistuse liik ja määr:
KarS § 199 lg 2 p 9 järgi ettenähtud kuriteo toimepanemise eest nõuab prokurör kohtus süüdistatavale
karistuseks seitse kuud vangistust.
KarS § 68 lg 1 alusel lugeda kantuks viis päeva (01.-02.10.2015, 03.-05.10.2015) ja ärakandmisele
kuuluvaks kuus kuud ja 25 päeva vangistust. Karistusaja alguseks lugeda 18.10.2015.

II Kohtu seisukoht kokkuleppe osas
Kokkulepe oli süüdistatavale arusaadav ja ta jäi kohtus selle juurde. Prokurör jäi sõlmitud kokkuleppe
juurde. Kohus, tutvunud kriminaaltoimiku materjalidega ja kuulanud ära süüdistatava ja prokuröri
seisukohad, leiab, et süüdistatava, tema kaitsja ja prokuröri vahel on sõlmitud kokkulepe järgides
KrMS §-de 239-245 sätteid. Kohus on veendumusel, et süüdistatav on sõlminud kokkuleppe oma
tõelise tahte kohaselt. Kriminaalasjas kogutud tõendid annavad aluse Janari Näkk süüdi tunnistada
KarS § 199 lg 2 p 9 järgi ja mõista talle karistus vastavalt kokkuleppele.

III Kohtu seisukoht tsiviilhagi osas
Kuivõrd KrMS seadustik ei käsitle täpsemalt kannatanu nõudeõigust õigusvastaselt tekitatud kahju
hüvitamiseks, tuleb selles osas kohtul lähtuda Võlaõigusseaduse (edaspidi VÕS) vastavatest sätetest
ja tsiviilkohtumenetluse põhimõtetest. VÕS § 1043 sätestab, et teisele isikule (kannatanule)
õigusvastaselt kahju tekitanud isik peab kahju hüvitama, kui ta on kahju tekitamises süüdi või vastutab
kahju tekitamise eest vastavalt seadusele. VÕS § 1045 lg 1 p 5 kohaselt on kahju tekitamine
õigusvastane, kui see tekitati kannatanu omandi või sellega sarnase õiguse või valduse rikkumisega.

Kohus on seisukohal, et süüdistatav on õigusvastaselt käitunud ja põhjustanud kannatanule-
tsiviilhagejale varalist kahju. Eeltoodust tulenevalt kuulub tsiviilhagi rahuldamisele. Süüdistatav
võttis kohtuistungil TsMS § 440 lg-te 1,2 kohaselt hagi õigeks. TsMS § 444 lg 4 alusel on kohtul
sellisel juhul õigus tsiviilhagisse puutuv kohtuotsuse kirjeldav ja põhjendav osa ära jätta.

III Kohtu seisukoht menetluskulu osas
KrMS § 180 lg 1 sätestab, et süüdimõistva kohtuotsuse korral hüvitab menetluskulud süüdimõistetu.
KrMS § 180 lg 3 alusel on põhjendatud ( töötu) anda Janari Näkile võimalus tasuda menetluskulu 12
kuu jooksul kohtuotsuse jõustumisest arvesse võttes tema majanduslikku olukorda.

/allkirjastatud digitaalselt/
Rutt Teeveer
Kohtunik



                                                                                              3
4
