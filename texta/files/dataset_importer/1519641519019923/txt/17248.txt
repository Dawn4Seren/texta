                                                                    Kriminaalasi nr. 1-16-3462




                                KOHTUOTSUS
                                  Eesti Vabariigi nimel


26.aprill 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Margit Pärn

Kriminaalasi Andres Ahase süüdistuses KarS § 424 järgi kiirmenetluses kokkuleppemenetluse
sätteid kohaldades

Süüdistatav Andres Ahas, IK 38305312758; sünniaeg: 31.mai 1983.a; kodakondsus: XXXX;
emakeel: XXXX; haridus: XXXX; perekonnaseis: XXXX; töökoht: XXXX; elukoht: XXXX;
varasem karistatus: kriminaalkorras karistatud 3 korda, väärteokorras karistatud; tõkend: ei ole
kohaldatud

RESOLUTSIOON

Süüdi tunnistada Andres Ahas KarS § 424 järgi ja mõista karistuseks üks (1) aasta viis (5)
kuud vangistust.

KarS § 68 lg 1 alusel arvata karistusaja hulka Andres Ahase eelvangistus 24-25.aprill 2016.a,
s.o kaks (2) päeva ning lõplikuks karistuseks mõista üks (1) aasta neli (4) kuud kakskümmend
kaheksa (28) päeva vangistust.
KarS § 74 lg 1 ja 3 alusel määrata, et mõistetud vangistust ei pöörata täielikult täitmisele, kui
Andres Ahas ei pane kahe (2) aasta pikkuse katseaja jooksul toime uut kuritegu ja täidab KarS
§ 75 lg 1 sätestatud kontrollnõudeid:
    1. elab kohtu määratud alalises elukohas – XXXX;
    2. ilmub kriminaalhooldaja määratud ajavahemike järel kriminaalhooldusosakonda
        registreerimisele;
    3. allub kriminaalhooldaja kontrollile oma elukohas ning esitab talle andmeid oma
        kohustuste täitmise ja elatusvahendite kohta;
    4. saab kriminaalhooldusametnikult eelneva loa elukohast lahkumiseks Eesti territooriumi
        piires kauemaks kui viieteistkümneks päevaks;
    5. saab kriminaalhooldusametnikult eelneva loa elu-, töö- või õppimiskoha vahetamiseks;
    6. saab kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.
KarS § 75 lg 2 p 8 alusel määrata Andres Ahasele käitumiskontrolli ajaks lisakohustus osaleda
sotsiaalprogrammis.
KarS § 78 p 1 alusel hakata Andres Ahase katseaega arvestama alates kohtuotsuse
kuulutamisest, kontrollnõudeid ja kohustusi kohaldada kohtuotsuse jõustumisest.

Määrata Andres Ahas katseajaks Tartu Vangla kriminaalhooldusosakonna Tartu esinduse
(asukoht: Tartu, Tiigi 78) kriminaalhooldusametniku järelevalve alla.

KrMS § 180 lg 1 alusel menetluskuludena riigituludesse välja mõista Andres Ahaselt sundraha
kolmsada kakskümmend kaks (322) eurot 50 senti ja kaitsjatasu kakskümmend neli (24) eurot.

KrMS § 180 lg 3 alusel määrata, et Andres Ahasel on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700030912.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest kohtukulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu       Ringkonnakohtule       kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Andres Ahast süüdistatakse selles, et tema juhtis alkoholijoobe seisundis 24.aprillil 2016.a.
kella 09.28 paiku Tartu maakonnas Puhjas Tartu – Viljandi - Kilingi-Nõmme maantee 27
kilomeetril mootorsõidukit motorollerit RHON LH50QTB registreerimismärgiga XXX.
Andres Ahase väljahingatavas õhus oli alkoholisisaldus 1,06 mg/l kohta.
Sellega pani Andres Ahas toime KarS § 424 järgi kvalifitseeritava kuriteo, so
mootorsõiduki juhtimise joobeseisundis.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

KarS § 424 kuriteo toimepanemise eest nõuab prokurör kohtus süüdistatavale Andres Ahasele
karistuseks 1 aasta 5 kuud vangistust.
KarS § 68 alusel lugeda eelvangistuses viibitud aeg 24-25.aprill 2016.a, s.o 2 päeva karistusaja
hulka ning lõplikuks ärakandmisele kuuluvaks karistuseks mõista 1 aasta 4 kuud 28 päeva
vangistust.
KarS § 74 alusel määrata, et mõistetud karistust ei pöörata täielikult täitmisele, kui süüdlane ei
pane 2 aasta pikkuse katseaja jooksul toime uut kuritegu ning täidab talle katseajaks kooskõlas
KarS § 75 pandud kontrollnõudeid ja kohustusi. Vastavalt KarS § 75 lg 1 on süüdimõistetu
kohustatud käitumiskontrolli ajal järgima järgmisi kontrollnõudeid: elama kohtu määratud
alalises    elukohas;     ilmuma       kriminaalhooldaja     määratud       ajavahemike      järel
kriminaalhooldusosakonda registreerimisele; alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta; saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; saama kriminaalhooldusametnikult eelneva loa elu-,
töö- või õppimiskoha vahetamiseks; saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks.
KarS § 75 lg 2 p 8 alusel määrata, et Andres Ahas on kohustatud käitumiskontrolli ajal osalema
sotsiaalprogrammis.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.
Andres Ahas tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.

Menetluskuludena kuulub Andres Ahaselt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele, ja kaitsjatasu. Kohus nõustub kokkuleppes
tooduga, et aluseid menetluskulude osaliselt riigi kanda jätmiseks ei esine. Arvestades
väljamõistetavate menetluskulude suurust ning süüdistatava poolt kokkuleppe sõlmimisel
avaldatut leiab kohus, et on alust arvata, et menetluskulude korraga äratasumine käiks talle
ilmselt üle jõu. Seega on põhjendatud kohaldada vastavalt kokkuleppele KrMS § 180 lg 3 ning
määrata menetluskulude tasumiseks süüdistatavale pikem tähtaeg koos võimalusega tasuda
menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
