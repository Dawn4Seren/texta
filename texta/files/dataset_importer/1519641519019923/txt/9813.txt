                          KOHTUMÄÄRUS
Kohus                             Harju Maakohus
Kohtunik                          Nele Seping
Määruse tegemise aeg ja koht      05. august 2016, Tallinn, Kentmanni kohtumaja
Tsiviilasja number                2-15-18430
Tsiviilasi                        XXXX hagi AS XXXX vastu leppetrahvi ja viivise
                                  saamiseks
Menetlustoiming                   Menetluskulude rahalise     suuruse    kindlaksmääramine,
                                  kirjalikus menetluses
Menetlusosalised     ja   nende Hageja XXXX(isikukood XXXX, elukoht XXXX),
esindajad                       lepinguline esindaja Anastasia Nezgovorova (Euronurk
                                Spedition OÜ, Mustamäe tee 5, 10616 Tallinn,      e-
                                post anastasia.nezgovorova@gmail.com)
                                Kostja AS XXXX (registrikood XXXX, asukoht XXXX),
                                lepinguline esindaja vandeadvokaat Anto Variku
                                (Advokaadibüroo Simson & Variku, Tartu mnt 4, 10117
                                Tallinn, e-post anto.variku@svlaw.ee)
RESOLUTSIOON

1. Rahuldada hageja XXXX avaldus menetluskulude rahalise suuruse kindlaksmääramiseks.
2. Määrata kindlaks hüvitatavate menetluskulude rahaline suurus ning mõista kostjalt AS XXXX
välja hageja XXXX kasuks menetluskulud summas 1266 eurot.
3. Välja mõista kostjalt AS XXXX hageja XXXX kasuks viivis menetluskuludelt
võlaõigusseaduse § 113 lõike 1 teises lauses sätestatud määras alates menetluskulude suurust
kindlaks tegeva lahendi jõustumisest kuni täitmiseni.
Edasikaebamise kord
Käesoleva kohtumääruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul määruse kättetoimetamisest alates.
Menetluskulude kindlaksmääramise asjaolud
1. Harju Maakohus 26.05.2016 otsusega (tagaseljaotsus) jättis menetluskulud kostja kanda.
Kohtuotsus jõustus 21.07.2016.
2. 18.05.2016 kothuistungil esitas hageja kohtule avalduse menetluskulude rahalise suuruse
kindlaksmääramiseks. Avaldusest nähtub, et hageja menetluskuludeks on riigilõiv summas 600
eurot ja õigusabikulud 666 eurot koos käibemaksuga. Hagejale on osutatud õigusabi kokku 6
tundi ja 10 minutit, tunnihinnaga keskmiselt 108 koos käibemaksuga.
Kostja vastuväited

                                                                                               1
3. Kohus edastas kostjale hageja avalduse menetluskulude rahalise suuruse kindlaksmääramiseks
ja andis kostjale tähtaja vastuväidete esitamiseks päeva alates avalduse kättesaamisest (tl 183).
Avaldus on kostja esindajale kätte toimetatud 08.06.2016 dokumentide avamisega
veebisüsteemis www.e-toimik.ee.
Kostja kirjalikke vastuväiteid hageja menetluskulude suurusele esitanud ei ole.
Kohtu põhjendused
4. Tsiviilkohtumenetluse seadustiku (edaspidi TsMS) § 174 lg 1 kohaselt menetluskulude
rahalise suuruse määrab menetluskulude jaotuse alusel vajalikus ja põhjendatud ulatuses kindlaks
asja menetlev kohus samas tsiviilasjas, millega seoses kulud tekkisid. Kohus määrab
menetluskulude rahalise suuruse kindlaks ka siis, kui menetlusosalised ei esita menetluskulude
kindlaksmääramise taotlust, võttes aluseks menetluskulude nimekirja või tsiviilasja materjalid.
TsMS § 174 lg 3 järgi maakohus määrab menetluskulude rahalise suuruse kindlaks kohtuotsuses
või menetlust lõpetavas määruses, kui menetluskulude kindlaksmääramine ei takista kohtuotsuse
või menetlust lõpetava määruse tegemist. TsMS § 174 lg 4 sätestab, et kui maakohus
kohtuotsuses või asja lõpetavas määruses menetluskulusid kindlaks ei määra, määrab tsiviilasja
lahendanud maakohus menetluskulude rahalise suuruse kindlaks pärast kohtuotsuse või
menetlust lõpetava määruse jõustumist käesoleva seadustiku § 177 lõikes 2 sätestatud korras.
TsMS § 177 lg 2 alusel, kui kohus ei määranud menetluskulude rahalist suurust kindlaks
vastavalt käesoleva paragrahvi lõike 1 punktile 1, määrab tsiviilasja sisuliselt lahendanud
maakohus menetluskulude suuruse kindlaks määrusega mõistliku aja jooksul kohtuotsuse või
menetlust lõpetava määruse jõustumisest.
5. TsMS § 174 lg 8 kohaselt kohus määrab menetluskulude rahalise suuruse kindlaks hagita
menetluse sätete kohaselt, arvestades käesolevas jaos sätestatud erisusi. Hagita menetluses
lahendatavas asjas rakendab kohus TsMS § 477 lg 7 kohaselt uurimispõhimõtet, st kontrollib
avalduse vastavust seadusele ja avalduse tõendatust ka juhul, kui sellele ei ole esitatud
vastuväiteid. Seejuures ei ole kohus TsMS § 477 lg 5 järgi seotud menetlusosaliste esitatud
asjaoludega ega nende hinnanguga asjaoludele (RKTKm 03.06.2013, 3-2-1-65-13 p 14). TsMS §
175 lg 1 järgi, kui menetlusosaline peab menetluskulude jaotust kindlaksmäärava kohtulahendi
kohaselt kandma teist menetlusosalist esindanud lepingulise esindaja kulud, mõistab kohus kulud
välja põhjendatud ja vajalikus ulatuses. Lepinguline esindaja on menetlusosalist menetluses
esindav advokaat või muu esindaja käesoleva seadustiku §-s 218 sätestatu kohaselt.
6. TsMS § 138 lg 1 kohaselt on menetluskulud menetlusosaliste kohtukulud ja kohtuvälised
kulud. TsMS § 144 p 1 järgi kohtuvälised kulud on menetlusosaliste esindajate ja nõustajate
kulud.
7. Hageja kohtukuluks on riigilõiv summas 600 eurot ja kohtuväliseks kuluks on õigusabikulu
666 eurot koos käibemaksuga. Kostja ei ole hageja menetluskulude suurusele vastuväiteid
esitanud, seega loeb kohus kostja menetluskulude suuruse juhindudes TsMS § 231 lg 4 hageja
poolt omaksvõetuks. Kohus on seisukohal, et põhjendatud ja vajalikud on hageja õigusabikulud
ja riigilõiv, kokku summas 1266 eurot, milline summa kuulub kostjalt hageja kasuks
väljamõistmisele.
8. TsMS § 177 lg 4 alusel kohus märgib menetlusosalise taotluse alusel menetluskulude
kindlaksmääramise kohtulahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.
9. TsMS § 178 lg 2 kohaselt menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui

                                                                                                    2
vaidlustatav menetluskulude summa ületab 200 eurot.

/allkirjastatud digitaalselt/
Nele Seping
kohtunik




                                                      3
