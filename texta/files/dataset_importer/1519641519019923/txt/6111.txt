                         KOHTUOTSUS
                              EESTI VABARIIGI NIMEL
                                      lõpposa

Kohus                              Tartu Maakohus Tartu kohtumaja

Otsuse tegemise aeg ja koht        28. september 2016. a, Tartus Kalevi 1

Väärteoasja number                 4-16-5947

Kohtukoosseis                      kohtunik Rutt Teeveer

Kohtuistungi sekretär              Helju Rebane

Väärteoasi                         KAUPO KALM
                                   väärteoasi nr 2780,16,007082
                                   liiklusseaduse § 201 lg 2 järgi
                                   teo toimepanemise aeg 11. august 2016. a kell 17.36
Menetlusalune isik                 Kaupo Kalm
                                   isikukood: 36610212714
                                   elukoht: XXXX
                                   ei tööta
                                   tel XXXX
Kohtuvälise menetleja esindaja     Politsei- ja Piirivalveameti Lõuna prefektuuri esindaja Vallo
                                   Tõnuvere
RESOLUTSIOON

Juhindudes karistusseadustiku (KarS) §-st 48 ja väärteomenetluse seadustiku (VTMS) § 107
lg 1 p-st 1 tunnistada süüdi KAUPO KALM liiklusseaduse § 201 lg 2 järgi ning mõista
karistuseks 11 (üksteist) päeva aresti.
KarS § 68 lg 2 alusel arvestada kinnipidamine väärteomenetluses 11-12. augustini 2016
karistusaja hulka, so arvestada karistusaja hulka 1 (üks) päev kantud aresti ja ärakandmisele
kuuluvaks karistuseks mõista 10 (kümme) päeva aresti.

KarS § 69 lg-te 1,3 alusel asendada Kaupo Kalmule käesoleva kohtuotsusega mõistetud arest
üldkasuliku tööga, mis KarS § 69 lg 1 alusel ümberarvestatuna on 10 (kümme) tundi
üldkasulikku tööd, mis tuleb KarS § 69 lg 3 alusel ära teha 1 (ühe) kuu jooksul alates kohtuotsuse
jõustumisest.
 Üldkasuliku töö kestus ei tohi KarS § 69 lg 2 kohaselt ületada kaheksat tundi päevas. Kui süüdlane
 teeb üldkasulikku tööd muust tööst ja õpingutest vabal ajal, ei tohi üldkasuliku töö kestus ületada nelja
 tundi päevas.
 Üldkasuliku töö tegemise teostab Politsei- ja Piirivalveameti Lõuna prefektuur. Üldkasuliku töö
 tegemiseks tuleb isikul pöörduda Politsei- ja Piirivalveameti Lõuna prefektuuri menetlusteenistuse
 liiklusjärelevalvetalituse korrakaitsebüroo spetsialist Anžela Murumägi poole (tel. 730 8786,
 57705922, asukoht: Tartumaa, Tartu, Riia 132-A216, anzela.murumagi@politsei.ee).

 Käesolev otsus anda kätte menetlusalusele isikule ja kohtuvälise menetleja esindajale ning edastada
 peale jõustumist täitmiseks Politsei- ja Piirivalveameti Lõuna prefektuurile.


 Edasikaebamise kord
 Kohtumenetluse pooltel on õigus esitada Tartu Maakohtu kohtuotsusele apellatsioonkaebus Tartu
 Ringkonnakohtule Tartu Maakohtu kaudu. Kui kohtumenetluse pool soovib kasutada
 apellatsiooniõigust, peab ta sellest kirjalikult teatama Tartu Maakohtule 7 päeva jooksul, alates
 29. septembrist 2016. a. Kui ettenähtud tähtajaks ei teatata oma soovist kasutada apellatsiooniõigust,
 siis vormistatakse kohtuotsus ainult selle lõpposana. Apellatsiooniõiguse kasutamise korral on
 kohtuotsus Tartu Maakohtu kantseleis kättesaadav 11. oktoobbril 2016. a alates kella 14.00-st.
 Apellatsioonkaebus tuleb esitada Tartu Ringkonnakohtule läbi Tartu Maakohtu 15 päeva jooksul,
 alates päevast, mil kohtuotsus on kohtumenetluse pooltele kohtus tutvumiseks kättesaadav.




/allkirjastatud digitaalselt/
Rutt Teeveer
Kohtunik




                                                                                                2
