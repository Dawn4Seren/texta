                                                                                   4-15-11352




                            KOHTUOTSUS
                                 EESTI VABARIIGI NIMEL



Kohus                              Harju Maakohus
Otsuse tegemise aeg ja koht        05. veebruar 2016, Tallinn
Väärteoasja number                 4-15-11352 (2316,15,014745; 2316,15,011133)
Kohtunik                           Märt Toming
Väärteoasi                         KarS § 218 lg-s 1 ettenähtud väärtegu
Menetlusalune isik                 Gunnar Tammisto, ik 39408076855, elukoht: XXX
Kohtuvälise menetleja esindaja     Liisa Miil, Põhja prefektuuri Kesklinna politseijaoskond
RESOLUTSIOON
1. Gunnar Tammisto süüdi tunnistada KarS § 218 lg-s 1 ettenähtud väärteo toimepanemises
   ja karistada teda arestiga 4 (neli) päeva.
2. Mõistetud arest, so 4 (neli) päeva, tuleb ära kanda Põhja prefektuuri arestimajas Rahumäe
   tee 6/1, Tallinnas. Mõistetud arest peab olema ära kantud hiljemalt 07.03.2016. Kui
   menetlusalune isik jätab aresti tähtaegselt ära kandmata, kohaldatakse menetlusaluse isiku
   suhtes sundtoomist ning mõistetud aresti ärakandmist arvestatakse alates menetlusaluse
   isiku aresti kandmisele toimetamisest.
3. Väärteotoimikus asuv ümbrikusse pakendatud CD-R plaat turvakaamerate
   videosalvestusega jätta KrMS § 126 lg 3 p 1 alusel väärteotoimikusse.
4. Põhja prefektuuri Kesklinna politseijaoskonnas hoiustatud aerosoolvärv kui süüteo
   toimepanemise vahend konfiskeerida KarS § 83 lg 1 alusel ja hävitada kui väärtusetu asi
   KrMS § 126 lg 3 p 4 alusel.
Edasikaebamise kord
Kohtumenetluse poolel on õigus esitada apellatsioon maakohtu kohtuotsuse peale, mis on
tehtud väärteoasja arutamisel VTMS § 107 lõike 1 kohaselt. Kui kohtumenetluse pool soovib
kasutada apellatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse lõpposa kuulutamisest. Kui üks kohtumenetluse pool on seitsme
päeva jooksul teatanud apellatsiooniõiguse kasutamise soovist ega ole sellest loobunud, on
ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Apellatsioon esitatakse ringkonnakohtule 15
päeva jooksul alates päevast, millal maakohtu otsus on kohtumenetluse pooltele kohtus
tutvumiseks kättesaadav. Kohtuotsus on kohtumenetluse pooltele tutvumiseks kättesaadav
alates selle kuulutamisest, so alates 05.02.2016. VTMS § 199 lg 3 sätete kohaselt kohtuotsus
aresti mõistmise kohta jõustub selle tegemisest.

Väärteoasja kohtulikul arutamisel kohus tuvastas:
                                               1
03.12.2015 koostatud väärteoprotokollist nähtuvalt koostati väärteoprotokoll nr AB 1468421
selles, et 31.08.2015 kella 02.55 ajal menetlusalune isik kirjutas Roseni 7 ja Rotermanni
5/Roseni 10 seintele rohelise spreivärviga „Smoke Spot“ ja „K1“, rikkudes sellega hoone
välisilmet ja tekitades Rotermanni City OÜle varalist kahju, mis ei ületa olulise kahju piirmäära
ja pannes sellega toime varavastase süüteo. Kolme graffiti eemaldamine maksis 432 eurot.
Sellega pani menetlusalune isik toime KarS § 203 lg 1 ettenähtud süüteo tunnustega teo, pannes
toime KarS § 218 lg 1 ettenähtud väärteo.
03.12.2015 koostatud väärteoprotokollist nähtuvalt koostati väärteoprotokoll nr AB 1452395
selles, et 16.09.2015 menetlusalune isik kirjutas Roseni 7 seinale Tallinnas lilla spreivärviga
„Smoke Spot“ ja kollase spreivärviga „K#1“, rikkudes sellega hoone välisilmet ja tekitades
Rotermanni City OÜle varalist kahju, mis ei ületa olulise kahju piirmäära ja pannes sellega
toime varavastase süüteo. Graffitid avastati 16.09.2015, tegemise täpsem aeg on teadmata.
Graffitite eemaldamine maksis 120 eurot + käibemaks (144 eurot). Sellega pani menetlusalune
isik toime KarS § 203 lg 1 ettenähtud süüteo tunnustega teo, pannes toime KarS § 218 lg 1
ettenähtud väärteo.
Kohtuistungil menetlusalune isik selgitas, et süüdistus on talle arusaadav. Tunnistab ennast
väärtegude toimepanemises süüdi. Teo toimepanemise põhjust selgitada ei oska, ilmselt oli
tegemist igavusega. Kahetseb tehtut. Küsitud karistuse kohta ei oska midagi kosta.
31.08.2015 sündmuse (2316,15,011133) kohta on koostatud vaatlusprotokoll, mille kohaselt
esimene hoone asub aadressil Roseni 10/Rotermanni 5 Tallinnas. „Zavod BBDO“ sissepääsu
juures seina peale on joonistatud „Smoke Spot“ rohelise värviga. Hoone on pruuni värvi.
Sissepääs jääb Hobujaama tänava poole. „Smoke Spot“ on joonistatud sissepääsust vasakul pool
umbes 1 meetri kõrgusel. Antud kohas on videovalve. Teine hoone asub aadressil Rotermanni 8
Tallinnas. Hoone on halli värvi. Seinale, mis jääb Ahtri tänava poole on joonistatud rohelise
värviga graffiti. Värv on osaliselt ka akna peal. Graffiti on umbes 1,5 meetri kõrgusel. Kolmas
koht asub samuti aadressil Rotermanni 8 ning jääb Narva mnt poole. Elektrikilbi peal on
joonistatud rohelise värviga „K1“. Graffiti on umbes 1 meetri kõrgusel. Elektrikilp on halli
värvi. Paremas nurgas on musta värvi graffiti, mis asub umbes 1,5 meetri kõrgusel. (tl 15).
Vaatlusprotokollile on lisatud fotod seintest ja nendele kantud kujutistest, samuti rohelise
värviga värvipurgist (tl 15-18). Väärteoasja eraldamise määrusest nähtuvalt on Roseni 8 seinale
tehtud graffiti osas eraldatud väärteoasi eraldi menetlusse, kuivõrd väärteo on toime pannud
tuvastamata isik (tl 4). Lennumasinad OÜ arvest Rotermann City OÜle nähtub, et graffitite
eemaldamine maksab 432 eurot (tl 5). Vallasasja hoiule võtmise protokolli kohaselt võeti
31.08.2015 kell 04.27 Gunnar Tammistolt ära purk aerosoolvärviga ning vallasja hoiustatakse
Kolde pst 65 ruumides Tallinnas (tl 13). Isikusamasuse tuvastamise protokollist nähtuvalt
31.08.2015 tuvastati, et kinni peetud isikuks oli Gunnar Tammisto, kellel puudus isikut tõendav
dokument ja kelle andmeid kontrolliti politsei andmekogude alusel. Andmete võrdlemise
tulemusena tuvastati, et tegemist on Gunnar Tammistoga (tl 12). 22.09.2015 koostatud
vaatlusprotokollist nähtuvalt vaadeldi CD-R plaadile salvestatud turvakaamerate salvestisi
31.08.2015 kella 02.52.41st kuni 02.54.12ni. Salvestiselt on näha kaamera vaateväljas kahte
isikut, kellest üks on tumerohelises jopes ja sinise seljakotiga ning kelle käes on spreipudel ning
teeb seina juures joonistamisliigutusi. Teine noormees on eemal. Samast kuupäevast on
turvakaamerate salvestistelt näha ajavahemikku kella 02.54.51st kuni 02.55.32ni ning
salvestiselt on näha hoonet, mille trepi kohal on kiri Zavod. Hoone ees on kolm noormeest.
Vasakult tuleb nende juurde kirju dressipluusiga noormees, seejärel tuleb nende juurde sinise
seljakotiga noormees, kelle käest võtab kirju dressipluusiga noormees spreipudeli, läheb trepi
juurde ja joonistab midagi. Pärast seda läheb dressipluusiga noormees teiste juurde ning
seljakotiga noormees ja dressipluusiga noormees lahkuvad, teised jäävad hoone ette seisma (tl
22). Vaatlusprotokolli juurde võetud fotodel on kujutatud salvestisel olnud isikud (tl 23-24).
16.09.2015 sündmuse (2316,15,014745) osas on eelnenud väärteomaterjalidele avaldaja
edastanud uue sündmuse kohta foto, mis tõendab süüteo toimepanemist ning avaldaja on oma

                                                2
kirjas leidnud, et fotol kujutatud ja 16.09.2015 hoonelt Roseni 7 avastatud graffiti on oma
teostuselt sarnane eelmises väärteoasjas menetlusesemeks olnud kujutisega (tl 5, 6).
Kohtuvälise menetleja esindaja leidis, et isikut on varasemalt karistatud samalaadsete
väärtegude toimepanemise eest, isik ei ole õppust võtnud. Taotleb karistuseks 5 päeva aresti.
Kohus, kontrollinud menetlusaluse isiku kohtuvälisel menetlusel antud süüd tunnistavaid ütlusi,
samuti kuulanud ära kohtuistungile ilmunud menetlusaluse isiku süüd tunnistavad ütlused,
kontrollides ka muid väärteoasja materjale, asub alljärgnevale seisukohale.
Väärteoasjades kontrollitud tõenditest nähtub, et menetlusalune isik on kahel korral, so ööl vastu
31.08.2015 ja ööl vastu 16.09.2015 aerosoolvärviga kandnud hoonetele erinevaid kujutusi.
Taolise käitumisega on rikkunud menetlusalune isik hoonete valdajatele kuuluvat vara, rikkudes
hoonete välisilmet. Hoone endise välimuse taastamiseks on hoonete valdajad pidanud tegema
kulutusi.
Omaks võetud kohtupraktika kohaselt loetakse asja rikkumiseks sellist asja mõjutamist, mis
muudab asja olemust, kuid ei muuda asja lõplikult kasutamiskõlbmatuks. Samuti loetakse asja
rikkumiseks sellist asja mõjutamist, mis ei riku ega muuda asja olemust, kuid muudab oluliselt
selle muid omadusi ning vähendab asja kasutatavust ning asja rikkumisega on tegemist ka juhul,
kui rikutakse selle asja välisilmet kasvõi ajutiselt.
Käesoleval juhul pidid hoonete valdajad hoone endise olukorra taastamiseks tellima
puhastusteenust, milleks kandsid kulutusi. KarS § 203 lg 1 kohaselt vastutab isik võõra asja
rikkumise või hävitamise eest, kui sellega on tekitatud oluline kahju. KarS § 121 p 1 kohaselt on
oluliseks kahjuks kahju, mis ületab 4000 eurot. Väärteoprotokollidest ja väärteoasja
materjalidest on hoonete valdajad kandnud hoonete endise välimuse taastamiseks kulutusi 144
eurot ja 432 eurot, mis ei moodusta olulist kahju KarS § 203 lg 1 mõttes. KarS § 218 lg 4
kohaselt loetakse KarS § 218 lg 1 tähenduses väheväärtuslikuks asjaks või väheoluliseks
varaliseks õiguseks asja või õigust, mille rahaline väärtus ei ületa kahtekümmend
miinimumpäevamäära või mille kahjustamisel KarS §-des 203 ja 204 sätestatud juhtudel ei
põhjustatud olulist kahju. Seega tuleb sellises ulatuses (144 eurot ja 432 eurot) varalist kahju
hinnata rahalises väärtuses väheväärtusliku asjana KarS § 218 lg 4 mõttes, mistõttu on
menetlusaluse isiku käitumine õigesti kvalifitseeritud KarS § 218 lg 1 ettenähtud väärteona.
Karistuse liigi ja määra valikul lähtub kohus menetlusaluse isiku süü suurusest ja menetlusaluse
isiku isikut iseloomustavatest andmetest, millest nähtuvalt on menetlusalust isikut viimase aasta
jooksul korduvalt karistatud nii samaliigiliste kui ka teiseliigiliste väärtegude toimepanemise
eest rahatrahvidega, millistest valdav osa on tasutud. Seejuures on menetlusalust isikut 2015
aasta jooksul väärtegude toimepanemise eest karistatud kuuel korral ja käesolevas väärteoasjas
süüdistatakse teda veel kahe väärteo toimepanemises. Seega on ta 2015 aasta jooksul toime
pannud kaheksa väärtegu. Kohtu arvates näitab selline karistuste kogum menetlusaluse isiku
süsteemset allumatust kehtestatud korrale. Kuigi menetlusalust isikut on kuuel korral karistatud
rahatrahvidega, on ta jätkanud väärtegude toimepanemist ning seda ka vaatamata sellele, et osa
trahvidest on tasutud. Sellest saab järeldada, et rahatrahv kui karistusliik on end ammendanud,
kuivõrd määratud rahatrahvid ei ole menetlusalusele isikule oodatud mõju avaldanud. Seetõttu
leiab kohus, et menetlusaluse isiku suhtes tuleb kohaldada aresti, sest eelnevad karistused ei ole
sundinud teda loobuma uute väärtegude toimepanemisest.
Sellest tulenevalt kohus, juhindudes VTMS §st 107 lg 1 p 1, asub seisukohale, et menetlusalune
isik tuleb süüdi tunnistada temale inkrimineeritud väärtegude toimepanemises ja temale tuleb
mõista karistusena arest. Karistuse mõistmisel arvestab kohus asjaoluga, et menetlusalune isik
on küll toime pannud kaks väärtegu, kuid samas on avaldanud ka kahetsust, mida kohus peab
võimalikuks arvestada kergendava asjaoluna. Seetõttu, arvestades kergendava asjaolu olemasolu
ning seda, et menetlusalust isikut ei ole varem arestiga karistatud, peab kohus võimalikuks
mõista karistuse olulisel määral alla ettenähtud sanktsiooni keskmise määra ja alammäära
lähedasena. Kuivõrd menetlusalusel isikul puudub püsiv tegevus, leiab kohus, et
                                                3
menetlusalusele isikule võib anda aresti kandmisele asumiseks pikema tähtaja, võimaldades tal
aresti kandma asuda tema enda poolt valitud ajal ühe kuu jooksul otsuste tegemisest.



Märt Toming
kohtunik
/allkirjastatud digitaalselt/




                                             4
