                                                                                  1-16-5131




                           KOHTUOTSUS
                                EESTI VABARIIGI NIMEL
                                   (RESOLUTIIVOSA)

Kohus                               Harju Maakohus

Otsuse tegemise aeg ja koht         10. juuni 2016 Tallinn, Liivalaia kohtumaja

Kriminaalasja number                1-16-5131 (16230200491)

Kohtunik                            Külli Iisop

Kohtuistungi sekretär               Liisi Kisler

Kriminaalasi                        Urve Saarmi süüdistuses KarS § 424 järgi lühimenetluses
                                    (kiirmenetluse korras)

Prokurör                            Alice Simm

Kohtuistungi toimumise aeg          10.06.2016

Süüdistatav                         U r v e SAARM– isikukood 46010276019; Eesti kodanik;
                                    emakeel: eesti keel; keskeriharidusega; elukoht: XXX;
                                    töökoht: XXX OÜ; varem karistamata; tõkend puudub
                                    (kahtlustatavana kinni peetud 08.-10.06.2016)

Kaitsja                             Merike Allikmäe

RESOLUTSIOON
1. Süüdi tunnistada U r v e SAARM KarS § 424 järgi ning karistuseks mõista 9 (üheksa)
kuud vangistust.
KrMS § 238 lg 2 alusel, tulenevalt lühimenetlusest, vähendada mõistetud karistust 1/3
võrra ja kandmisele kuulub 6 (kuus) kuud vangistust.

2. KarS § 68 lg 1 alusel lugeda karistusest kantuks 3 päeva eelvangistust (08.-10.06.2016)
ning kanda jääb 5 (viis) kuud ja 27 (kakskümmend seitse) päeva vangistust.

3. KarS § 73 alusel ei pöörata mõistetud karistust (5 kuud ja 27 päeva vangistust) täielikult
täitmisele, kui U. Saarm 1(ühe) aasta ja 6 (kuue) kuu pikkuse katseaja kestel ei pane toime
uut tahtlikku kuritegu.

KarS § 78 p 1 kohaselt hakkab katseaeg kulgema kohtuotsuse kuulutamisest.

                                              1
4. Välja mõista Urme Saarmilt KrMS § 180 lg 1 alusel menetluskulud riigieelarve
tuludesse summas 442,50 eurot (nelisada nelikümmend kaks eurot ja 50 senti), s.h
- ½ süüdimõistva kohtuotsusega kaasnevast sundrahast - 322,50 eurot;
- määratud kaitsjale makstud tasu 120 eurot.

KrMS § 180 lg 3 alusel kohus määrab, et menetluskulud summas 442,50 eurot on võimalik
tasuda vabatahtlikult osade kaupa igakuiste maksetena 6 kuu jooksul alates kohtuotsuse
jõustumisest.

Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt (6 kuu jooksul) tasutud, suunatakse need täitemenetluse
läbiviimiseks kohtutäiturile täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul alates
päevast, mil otsus on pooltele kättesaadav. Apellatsiooniõiguse kasutamise soovist tuleb Harju
Maakohtule kirjalikult teatada 7 päeva jooksul, alates kohtuotsuse resolutiivosa kuulutamisest.

Otsus tervikuna koostatakse vaid pärast apellatsiooniteate saamist ning on kättesaadav kohtu
kantseleis 15-ndal päeval pärast apellatsiooniteate esitamist.


Süüdistus
Urve Saarm juhtis tahtlikult 08.06.2016 kella 12.31 ajal Tallinnas Vesivärava 42 juures
mootorsõidukit Honda Civic registreerimisnumbriga XXX, olles joobeseisundis (alkoholijoove
1,18 mg/l, laiendmääramatusega ± 0,10 mg/l, lõplik tulemus 1,08 mg/l).
Sellise käitumisega rikkus U. Saarm liiklusseaduse § 69 lg 1 ja lg 2 p 1 ning korrakaitseseaduse
§ 36 lg 1 nõudeid. Juht ei tohi olla joobeseisundis. Joobeseisund on alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis
avaldub väliselt tajutavas häiritud või muutunud kehalistes või psüühilistes funktsioonides ja
reaktsioonides. Alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Seega pani Urve Saarm toime mootorsõiduki juhtimise joobeseisundis s.o KarS § 424 järgi
kvalifitseeritava kuriteo.

Menetlusnormid, millest kohus lähtub otsuse tegemisel, on KrMS §-d 2561, 2564 lg 4, 2565 lg
1 p 2 ja lg 2, 175, 179, 180, 238, 306, 311, 313.


Külli Iisop
Kohtunik
/allkirjastatud digitaalselt/




                                               2
