                                                                           Kriminaalasi nr 1-14-689




                               KOHTUMÄÄRUS

Kohus                               Tartu Maakohus

Määruse tegemise aeg ja koht        08. september 2016 Jõgeva kohtumaja (istung toimus
                                    kaugkohtuistungina 22.08.2016)
Kriminaalasja number                1-14-689

Täitmiskohtunik                     Liivi Loide

Kohtuistungi sekretär               Viivi Kalme

Prokurör                            Külli Zimm (esitas arvamuse kirjalikult)

Taotlus                             Aleksander Ježovi tingimisi enne tähtaega vangistusest
                                    vabastamiseks
Süüdimõistetu                       ALEKSANDER JEŽOV

                                    isikukood 36905292745; asukoht: viibib karistuse
                                    kandmisel Tartu Vanglas; elukoht vabanemisel: puudub
RESOLUTSIOON

Jätta Aleksander Ježov Harju Maakohtu 12.02.2014. a kohtuotsusega kriminaalasjas nr 1-14-
689 mõistetud karistuse kandmiselt tingimisi enne tähtaega vabastamata.

Edasikaebamise kord
Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Aleksander Ježov on süüdi tunnistatud Harju Maakohtu 12.02.2014. a kohtuotsusega kriminaalasjas
nr 1-14-689 KarS § 118 lg 1 p 1 järgi ja karistuseks mõistetud 4 aastat 6 kuud vangistust. KrMS §
238 lg 2 alusel vähendati Aleksander Ježovile mõistetavat karistust 1/3 võrra, mõistes ärakandmisele
kuuluvaks karistuseks 3 aastat vangistust. Vastavalt KarS § 68 lg 1 arvati karistusaja hulka
eelvangistuses viibitud aeg 14.-16.11.2013, s.o 3 päeva ja ärakandmisele kuulus 2 aastat 11 kuud 27
päeva vangistust. Kohtuotsus jõustus 18.03.2014.

Kinnipeetava karistusaeg algas 03.04.2014 ja lõpeb 30.03.2017. KarS § 76 lg 2 p 2 kohaselt võib
kohus tahtlikus esimese astme kuriteos süüdlase katseajaga tingimisi enne tähtaega vangistusest
vabastada, kui ta on tegelikult ära kandnud vähemalt kaks kolmandikku mõistetud karistusajast, kuid


                                                                                               1 (3)
mitte vähem kui neli kuud. Võimalus tingimisi enne tähtaega vabaneda avanes kinnipeetaval
17.06.2016.

14.06.2016 edastas Tartu Vangla kohtule materjalid Aleksander Ježovi ennetähtaegse vabastamise
otsustamiseks. Kohtule esitatud materjalidest nähtub, et Tartu Vangla ei toeta kinnipeetava
Aleksander Ježovi vangistusest tingimisi enne tähtaega vabastamist.

Kohtuistungil prokurör ei osalenud, kuid esitas enda arvamuse kirjalikult. Prokuratuur nõustub Tartu
Vangla iseloomustuses toodud arvamusega ning samuti ei toeta Aleksander Ježovi vangistusest
tingimisi ennetähtaegset vabastamist. Prokurör peab oluliseks, et süüdimõistetu käitumine
vangistuses oleks laitmatu. Selle põhjal oleks võimalik järeldada, et kinnipeetav on karistusest
vastavad järeldused teinud ning et ta suudab ka vabaduses järgida katseajaga kaasnevaid
kontrollnõudeid ja kohustusi. Aleksander Ježov omab hetkel nelja kehtivat distsiplinaarkaristust.
Kuigi Aleksander Ježovi on varasemalt raske isikuvastase kuriteo eest karistatud pikaajalise
vangistusega, ei ole see mõjutanud teda kuritegude toimepanemisest loobuma. Uue kuriteo
toimepanemise riski kinnipeetava poolt suurendab väljakujunenud alkoholisõltuvus.

Aleksander Ježov avaldas, et ta soovib enne tähtaega vabaneda. Kinnipeetav selgitas, et vabanemise
korral läheb ta kindlasti tööle, aitab lapsi, vahetab tutvusringkonda, loobub alkoholist ja otsib abi
Wismarist. Aleksandr Ježov selgitas, et pärast viimast vangistust vahetas ta samuti tutvusringkonda,
käis tööl ja 12 aastat probleeme ei olnud. Seejärel läks ta aga naisest lahku ja tal tekkis alkoholi
probleem. Vanglas töötab ta toidujagajana ja on läbinud sotsiaalprogrammi „Eluviisitreening“.
Kinnipeetava sõnul kannab ta alates märtsist karistust Tartu Vanglas ning tal ei ole rikkumisi olnud.
Tallinnas Vanglas olid rikkumised seotud tubakatoodetega. Vabaduses suhtleb kinnipeetav oma
tädipojaga.

KOHTU SEISUKOHT
KarS § 76 lg 2 p 2 kohaselt võib kohus tahtlikus esimese astme kuriteos süüdlase katseajaga tingimisi
enne tähtaega vangistusest vabastada, kui ta on tegelikult ära kandnud vähemalt kaks kolmandikku
mõistetud karistusajast, kuid mitte vähem kui neli kuud.
Käesolevaks ajaks on Aleksander Ježov temale mõistetud karistusajast ära kandnud vähemalt kaks
kolmandikku, kuid mitte vähem kui neli kuud. Aleksander Ježovil on karistust kanda rohkem kui
kaks kuud (KarS § 76 lg 3). Seega esinevad formaalsed alused Aleksander Ježovi tingimisi
vangistusest ennetähtaegseks vabastamiseks.

KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
kuriteo toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua tingimisi
enne tähtaega karistusest vabastamine.

Aleksander Ježovi on kriminaalkorras karistatud kahel korral ning mõlemal korral
vabadusekaotusliku karistusega. Varasemalt kandis Aleksander Ježov karistust tapmise eest, praegu
kannab karistust raske tervisekahjustuse tekitamise eest, millega on põhjustatud oht kannatanu elule.
Kuritegude toimepanemist on soodustanud alkoholi tarvitamine.
Karistuse kandmise ajal on Aleksander Ježov osalenud sotsiaalprogrammides „Eluviisitreening“ ja
„Agressiivsuse asendamise treening“ ning temaga on läbi viidud vestlus programmides omandatud
teadmiste kinnistamiseks. Aleksander Ježov on osalenud tööhõives abitöölisena ning alates
29.03.2016 töötab Tartu Vanglas majandustöödel. Sõnades on Aleksander Ježov valmis enda elustiili
ja käitumismustreid muutma, kuid käitumine vanglas seda ei kinnita. Aleksander Ježov on
järjepidevalt toime pannud distsipliinirikkumisi, viimati 08.02.2016, enne seda 10.10.2015 ja


                                                                                                2 (3)
18.09.2015. Rikkumised on seotud tubakatoodete tarvitamisega ning rikkumiste tõsidust näitab
asjaolu, et Aleksander Ježovi on kõigil kordadel karistatud kartserisse paigutamisega. Isik, kes soovib
vabaneda enne tähtaega peaks enesele teadvustama, kuivõrd oluline on kehtestatud normide
järgimine ka karistuse kandmise ajal ja millised tagajärjed toob kaasa nende rikkumine.
Distsiplinaarkaristuste olemasolu range režiimiga kinnipidamisasutuses näitab, et isik ei ole ilmselt
suuteline ka vabaduses kehtestatud reeglitele alluma. Aleksander Ježov küll selgitas kohtuistungil, et
ta on ennast nüüd kokku võtnud ning alates käesoleva aasta märtsist, kui ta paigutati Tallinna
Vanglast edasise karistuse kandmiseks Tartu Vanglasse, ei ole rikkumisi olnud. Kuna viimasest
karistusest on möödunud liiga vähe aega, ei saa kohtu arvates siiski veendunult väita, et positiivsed
muutused isiku käitumises on püsivad.
Lisaks eelnevale, Aleksander Ježovi pigem negatiivselt iseloomustavale materjalile, ei toeta
Aleksander Ježovi vangistusest tingimisi enne tähtaega vabastamist ka tema vabanemisjärgsed
elutingimused. Aleksander Ježov soovib asuda elama xxxxxxxxxxxxxxxxxxxxxxxxxxxxx asuvasse
sotsiaalmajja. Sotsiaalmaja juhataja kinnitas, et võimalusel pakutakse kinnipeetavale majutust, kuid
garantiikirja selle kohta ei väljastata. Seega ei ole elukoht nimetaud aadressil garanteeritud. Kuna
muud elukohta isikul ei ole, tuleb kohtul asuda seisukohale, et Aleksander Ježovil puuduks
vabanemise korral kindel elukoht. Tingimisi ennetähtaegse vabanemisega kaasneb aga
käitumiskontroll, mille üheks tingimuseks on kohustus elada kohtu poolt määratud elukohas.
Olukorras, kus isikul elukoht puudub, ei ole võimalik teostada tema üle kontrolli ja puudub võimalus
isiku vabastamiseks tingimisi enne tähtaega.

Kõike eelnevat arvesse võttes leiab kohus, et Aleksander Ježov tuleb jätta tingimisi enne tähtaega
vabastamata.

Määruse tegemisel juhindus kohus KrMS § 426 lg 1, § 432 lg 3.

/allkirjastatud digitaalselt/
Kohtunik




                                                                                                  3 (3)
