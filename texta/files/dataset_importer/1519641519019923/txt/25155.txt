                                                                  Kriminaalasi nr. 1-16-623




                               KOHTUOTSUS
                                 Eesti Vabariigi nimel


27.jaanuar 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Margit Pärn
Kaitsja advokaat Marko Paabumets

Kriminaalasi Janek Männiste süüdistuses           KarS    §    424    järgi   kiirmenetluses
kokkuleppemenetluse sätteid kohaldades

Süüdistatav Janek Männiste, IK 37504236557; sünniaeg: 23.aprill 1975.a; kodakondsus:
XXXX; emakeel: XXXX; haridus: XXXX; perekonnaseis: XXXX; töökoht: XXXX; elukoht:
XXXX; varasem karistatus: kriminaal- ja väärteokorras karistamata; tõkend: ei ole kohaldatud

RESOLUTSIOON

Süüdi tunnistada Janek Männiste KarS § 424 järgi ja mõista karistuseks kuus (6) kuud
vangistust.

KarS § 73 alusel määrata, et mõistetud karistust ei pöörata täielikult täitmisele, kui Janek
Männiste ei pane ühe (1) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Janek Männiste katseaega arvestama alates kohtuotsuse
kuulutamisest.

KrMS § 180 lg 1 alusel välja mõista Janek Männistelt riigituludesse menetluskuludena
sundraha kolmsada kakskümmend kaks (322) eurot 50 senti, joobeseisundi tuvastamise tasu
neliteist (14) eurot ja kaitsjatasu nelikümmend kaheksa (48) eurot.

KrMS § 180 lg 3 alusel määrata, et Janek Männistel on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700007000.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest kohtukulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Janek Männistet süüdistatakse selles, et tema, omamata vastava kategooria mootorsõiduki
juhtimise õigust, juhtis alkoholijoobe seisundis 01.detsembril 2015.a kella 22.29 paiku Tartu
maakonnas Rannu vallas Vallapalu-Rannaküla tee 0,5 km-l mootorsõidukit Audi A4 Avant
registreerimismärgiga XXXX ning põhjustas liiklusõnnetuse. Janek Männiste veres oli
alkoholisisaldus 2,18 mg/g kohta.

Sellega pani Janek Männiste toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

KarS § 424 kuriteo toimepanemise eest nõuab prokurör kohtus süüdistatavale Janek Männistele
karistuseks 6 kuud vangistust.
KarS § 73 alusel määrata, et mõistetavat karistust ei pöörata täielikult täitmisele, kui Janek
Männiste ei pane 1-aastase katseaja jooksul toime uut tahtlikku kuritegu.

Menetlus kohtus
Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Kaitsja ja prokurör jäid sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Janek Männiste tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.
Menetluskuludena kuulub Janek Männistelt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele, joobeseisundi tuvastamise tasu ja kohtueelses
menetluses ning kohtuistungil osalenud kaitsja tasu. Arvestades väljamõistetavate
menetluskulude suurust ning süüdistatava enda taotlust menetluskulude tasumiseks pikema
tähtaja jooksul, leiab kohus, et on alust arvata, et menetluskulude korraga äratasumine käiks
süüdistatavale ilmselt üle jõu. Seega on põhjendatud kohaldada KrMS § 180 lg 3 ning määrata
menetluskulude tasumiseks süüdistatavale pikem tähtaeg koos võimalusega tasuda
menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
