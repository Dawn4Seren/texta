                            KOHTUOTSUS
                         EESTI VABARIIGI NIMEL

Kohus                         Tartu Maakohus

Kohtukoosseis                 Kohtunik Epp Tombak

Otsuse avalikult teatavaks-   27. mai 2016 Võru tn 12, Põlva
tegemise aeg ja koht

Tsiviilasja number            2-16-4197

Tsiviilasi                    A. S. hagi A. S.    (S. ) vastu võlgnevuse ja lisanduva viivise
                              väljamõistmiseks


Tsiviilasja hind              295 eurot

Menetlusosalised ja nende     Hageja:     A. S. , isikukood xxxxxxxxxxx, elukoht
                              xxxxxxxxxxxxxx-
esindajad
                              xxxxxxxxxxxxxxxxxxxxxxxxxxxxxxxxxxxxxxxxxxxxxx
                              Kostja:   A.    S.    .   ,    isikukood   xxxxxxxxxxx,
                              xxxxxxxxxxxxxxxxxxxxxxxx-
                              xxxxxxxxxxxxxxxxxxxxxxxxxxxxxxxxxx


Kirjalik menetlus             Lihtmenetlus


RESOLUTSIOON

   1. Hagi rahuldada osaliselt.

   2. Välja mõista kostja A. S. (S. ) hageja A. S. kasuks võla katteks 79 (seitsekümmend
      üheksa) eurot ja 15 senti.

   3. Jätta menetluskulud kostja kanda.

   4. Välja mõista kostja A. S. (S. ) hageja A. S.       kasuks menetluskulude katteks 24
      (kakskümmend neli) eurot ja 75 senti.

   5. Tunnistada kohtuotsus viivitamata täidetavaks.
   6. Toimetada kohtuotsus menetlusosalistele kätte.
Edasikaebamise kord

Otsuse peale võib esitada apellatsioonkaebuse Tartu Ringkonnakohtule 30 päeva jooksul, alates
otsuse apellandile kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil.

Tsiviilkohtumenetluse seadustiku (TsMS) § 405 lõikes 1 nimetatud asjas esitatud
apellatsioonkaebus võetakse menetlusse üksnes juhul, kui maakohtu otsuses on antud luba
edasikaebamiseks või kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt ebaõigesti
hinnatud tõendeid ja see võis oluliselt mõjutada lahendit.

 Hageja nõue ja selle põhjendused

 A. S. esitas kohtusse hagi A. S. vastu üürilepingust tuleneva võlgnevuse summas 235 eurot
 ja lisanduva viivise väljamõistmiseks.

 Hagiavalduse       kohaselt    sõlmisid     hageja      ja    kostja     10.09.2015.      aastal
 xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx-x asuva eluruumi
 üürilepingu. 16.11.2015. a soovis hageja üürilepingu lõpetada ja palus kostjal korter vabastada
 hiljemalt 30.12.2015. a. Kostja vabastas korteri alles 09.01.2016. a. Üürilepingu kohaselt pidi
 kostja tasuma hagejale kui üürileandjale kõigi kommunaalteenuste ja elektri eest, üüri ei ole
 hageja nõudnud. Hageja taotleb kostjalt jaanuarikuu kommunaalteenuste eest 211,26 euro ja
 elektri eest 28,46 euro väljamõistmist ning võlgnetavalt summalt viivise väljamõistmist 0,07
 % päevas.

 Kostja vastuväited

 Kostja on esitanud hagile vastuse (tl.16-17), mille kohaselt pole kostja kunagi keeldunud
 tasumast 9 päeva eest, mille jooksul ta korterit jaanuarikuus kasutas, kuid hageja ei ole sellega
 nõustunud. Kostja kinnitab, et hageja soovis korteri vabastamist 30.12.2015. a. Selle peale
 esitas kostja hagejale kirjaliku teatise, milles palus väljakolimise tähtaega pikendada kuni
 10.01.2016. a. Hageja nõustus tähtaja pikendamisega, kuid väidab nüüd vastupidist.
 Kostja vaidleb vastu viivise nõudele, leides, et hageja eraisikuna ei saa viivist nõuda.

 Kohtu poolt tuvastatud asjaolud, otsuse põhjendused

 Kohus leiab, et hagi tuleb rahuldada osaliselt.

 Kohus lahendab tsiviilasja kirjalikus menetluses, võttes aluseks, et hagihinnast tulenevalt on
 tegemist TsMS § 405 sätete järgi lihtmenetluses menetletava asjaga. Lihtmenetluses
 menetletavas asjas võib kohus tulenevalt TsMS § 405 lg 1 p 7, 9 ja 10 loobuda kirjalikust
 eelmenetlusest või kohtuistungist, teha asjas otsuse kirjeldava ja põhjendava osata ning
 tunnistada asjas tehtud lahendi viivitamata täidetavaks ka muul juhul, kui on seaduses
 nimetatud või ilma seaduses ettenähtud tagatiseta.




                                                                                         2 (5)
Kohus on taganud menetlusosalistele võimaluse esitada menetluses tõendeid ja taotlusi (tl 11-
12, 33).

Kohus, tutvunud hagiavalduse, kostja vastusega hagile, asjas esitatud hageja täiendava
seisukohaga ning uurinud tsiviilasja toimikus olevaid dokumentaalseid tõendeid, leiab, et
hageja nõue on põhjendatud ja kuulub rahuldamisele osaliselt.

Tl 4 on poolte vahel 10.09.2015. a sõlmitud leping, mille kohaselt andis hageja talle
omandiõiguse alusel kuuluva eluruumi asukohaga xxxxxxxxxxxxxx-xxxxxxxxxx kasutusse
ning kostja kohustus maksma iga kuu 10. kuupäevaks kõigi eluruumi kommunaalteenuste ja
elektri eest.

Võlaõigusseaduse (VÕS) § 271 kohaselt kohustub üürilepinguga üürileandja andma teisel
isikule (üürnikule) kasutamiseks asja ja üürnik kohustub maksma üürileandjale selle eest tasu
(üüri). Seega on kokkulepe tasu maksmise kohta üürilepingu oluline tunnus. 10.09.2015. a
lepingus pole pooled üürisummas kokku leppinud ja hagiavalduse kohaselt hageja kostjalt
üüriraha ei nõudnud. Ka kostja pole vastupidist väitnud. Järelikult pole pooltel vaidlust selle
üle, et kostja kasutas korterit tasuta. Kuna pooled ei ole eluruumi üürimisel leppinud kokku
tasus eluruumi kasutamise eest, ei ole tegemist üürisuhtega.

Tasuta kasutamise lepinguga kohustub üks isik (kasutusse andja) andma teisele isikule
(kasutajale) üle eseme tasuta kasutamiseks (VÕS § 389). 10.09.2015. a lepinguga kohustus
hageja andma korteri kostja kasutusse ilma vastutasu saamata. Ka kommunaalkulude ja elektri
eest tasumise kohustus ei muuda lepingut tasuliseks, sest tegemist ei olnud hagejale suunatud
vastukohustuse täitmisega.

VÕS § 393 lg 1 järgi peab kasutaja kasutusse antud eseme kasutustähtaja lõppemisel
tagastama. Kui eseme kasutustähtaega ei ole määratud ja see ei tulene eseme kasutamise
eesmärgist, võib kasutusse andja lepingu VÕS § 393 lg 3 järgi üles öelda ja nõuda eseme
tagastamist igal ajal pärast lepingu sõlmimist. Seega võib kasutusse andja tähtajatu tasuta
kasutamise lepingu kooskõlas VÕS §-ga 195 igal ajal pärast lepingu sõlmimist üles öelda.
Tähtajatu tasuta kasutamise lepingu korraliseks ülesütlemiseks ei ole vaja põhjust (RKTKo 3-
2-1-70-12, p 10). Järelikult võis hageja 10.09.2015. a sõlmitud lepingu igal ajal põhjust
nimetamata üles öelda.

VÕS § 195 lg 1 järgi toimub lepingu ülesütlemine ülesütlemisavalduse tegemisega teisele
lepingupoolele. Hagiavalduse kohaselt soovis hageja, et kostja vabastaks korteri 30.12.2015.
a, seda asjaolu on ka kostja oma vastuses hagiavaldusele kinnitanud.
TsMS § 231 lg 2 kohaselt ei vaja poole faktilise asjaolu kohta esitatud väide tõendamist, kui
vastaspool võtab selle omaks. Eeltoodust tulenevalt saab lugeda tõendatuks, et hageja
ülesütlemisavaldus on kostjale kätte toimetatud. Kuivõrd hageja nõudis kasutusse antud
eseme tagastamist 30.12.2015. a, tuleb lugeda, et leping on nimetatud kuupäevast üles öeldud.

Pooltel puudub vaidlus ka asjaolus, et kostja vabastas korteri alles 9.01.2016. a. Kuigi kostja
on vastuses hagile maininud, et soovis lepingu pikendamist kuni 10.01.2016. a, puuduvad
tõendid selle kohta, et hageja oleks lepingu pikendamisega nõustunud. Järelikult oli kostjal
kohustus lepingu ese lepingu ülesütlemisel, st 30.12.2015. a, hagejale tagastada ning alates
31.12.2015. a viibis ta hageja korteris ebaseaduslikult.




                                                                                      3 (5)
Kuna kostja kasutas korterit ka jaanuarikuus, nõuab hageja kostjalt jaanuarikuu
kommunaalteenuste ja elektri eest tasumist. Kostja kohustus kommunaalteenuste ja elektri
eest tasuda tulenes pooltevahelisest lepingust. Kuivõrd lepinguline suhe poolte vahel lõppes
lepingu ülesütlemisega 30.12.2015. a, ei saa hagejal olla lepingust tulenevat nõuet kostja
vastu jaanuarikuu kommunaalteenuste ja elektriarve tasumiseks. Küll aga on hagejal õigus
nõuda kostjalt alusetu rikastumise sätete kohaselt rikkumise teel saadu hariliku väärtuse
hüvitamist. VÕS § 1037 lg 1 kohaselt peab õigustatud isiku nõusolekuta tema omandit
kasutamisega rikkunud isik (rikkuja) õigustatud isikule hüvitama rikkumise teel saadu
hariliku väärtuse. Teisele isikule kuuluva asja kasutamise korral omandab rikkuja vastava asja
kasutamise võimaluse, mille harilikuks väärtuseks on tavaliselt sellise asja sellisel viisil
kasutamise eest makstav tasu (vt VÕS § 1037 kommentaar p 3.1.2.).

Asjaõigusseaduse § 68 lg 1 järgi tähendab omand isiku täielikku õiguslikku võimu asja üle.
Omanikul on õigus asja vallata, kasutada ja käsutada ning nõuda kõigilt teistelt isikutelt nende
õiguste rikkumise vältimist ja rikkumise tagajärgede kõrvaldamist. Hageja nõusolekuta hageja
korterit kasutades rikkus kostja hageja õigust korterit vallata. Kostja kasutas korterit õigusliku
aluseta 10 päeva jooksul (31.12.2015-09.01.2016). Kostjal tuleb rikkumise eest hüvitada
hagejale korteri kasutamise harilik väärtus. Kohus leiab, et antud juhul saab korteri
kasutamise hariliku väärtuse määrata jaanuarikuu kohta esitatud kommunaalteenuste ja
elektrienergia arvete alusel.

Kohtule esitatud tõendite kohaselt oli xxxxxxxxxxxxxxxxxxxxxxx-x korteri
kommunaalteenuste arve 2016.a. jaanuarikuus 211,26 eurot ja elektrienergia arve 28,46
eurot. Seega kümnele päevale, kui korterit kasutas kostja vastav osa kommunaalteenuste
arvest on 68,15 eurot (211,26:31=6,815*10=68,15) ja elektrienergia kasutamise eest 9,18
eurot. (28,46:31=0,918*10=9,18)
Eeltoodu alusel mõistab kohus kostjalt hageja kasuks välja 77,33 eurot.

Rahalise kohustuse täitmisega viivitamise korral võib võlausaldaja vastavalt VÕS § 113 lg 1
nõuda võlgnikult viivitusintressi (viivis) arvates kohustuse sissenõutavaks muutumisest kuni
kohase täitmiseni. Viivise määraks loetakse VÕS §-s 94 sätestatud intressimäär (käesoleval
ajal 0,05 %), millele lisandub 8 protsenti aastas. Kui lepinguga on ette nähtud kõrgem
intressimäär kui seadusjärgne viivisemäär, loetakse viivise määraks lepinguga ettenähtud
intressimäär. Kuivõrd hageja ja kostja ei olnud eraldi kokku leppinud viivise tasumise
kohustuses ega määras, kuulub kohaldamisele seadusjärgne viivisemäär – 8,05 % aastas ehk
0,022 % päevas (8,05 :365). Hageja poolt märgitud viivise määr – 0,07 % päevas kohaldub
A. S. ja KÜ Kodumaja 8 vahelises õigussuhtes.

Vastavalt pooltevahelisele lepingule pidi kostja tasuma hagejale kommunaalteenuste ja elektri
eest iga kuu 10.kuupäevaks. Kuigi lepinguline suhe tuleb lugeda lõppenuks, ei saanud kostja
jaanuarikuu teenuste eest tasuda enne, kui oli teada teenuste maksumus. Hageja selgituste
kohaselt (tl.27) saabus arve 9.02.2016 ning kui ta informeeris sellest telefoni teel kostjat,
keeldus kostja tasumisest, väites, et ta ei elanud korteris. Seega tuleb lugeda kostja rahalise
kohustuse täitmisega viivituses olevaks alates 11.veebruarist 2016.a. ning kuni kohtuotsuse
tegemiseni 27.mail 2016.a. on viivitatud päevi 107. Viivis võlgnevuselt, summas 77,33 eurot
ajavahemiku eest 11.02.-27.05.2016 moodustab seega 1,82 eurot (77,33 x 0,022% x 107).

Menetluskulude jaotus ja sissenõudmine




                                                                                         4 (5)
TsMS § 173 lg 1 kohaselt esitab asja menetlenud kohus kohtuotsuses või menetlust lõpetavas
määruses menetluskulude jaotuse menetlusosaliste vahel. Menetluskulude jaotuses näeb
kohus ette, millised menetluskulud keegi menetlusosalistest peab kandma.

TsMS § 163 lg 1 sätestab, et hagi osalise rahuldamise korral kannavad pooled menetluskulud
võrdsetes osades, kui kohus ei jaota menetluskulusid võrdeliselt hagi rahuldamise ulatusega
või ei jäta menetluskulusid täielikult või osaliselt poolte endi kanda. Kohus leiab, et
käesolevas asjas on põhjendatud jätta menetluskulud poolte kanda võrdeliselt hagi
rahuldamise ulatusega.

TsMS § 138 lg 1 ja 2 kohaselt on menetluskulud menetlusosaliste kohtukulud ja kohtuvälised
kulud, kohtukuludeks on riigilõiv, kautsjon ning asja läbivaatamise kulud.

TsMS § 174 lg 1 sätestab, et asja menetlev kohus määrab menetluskulude jaotuse alusel
menetluskulude rahalise suuruse vajalikus ja põhjendatud ulatuses kindlaks samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka
siis, kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Kuivõrd hageja pole menetluses osalenud lepingulise esindaja kaudu, koosnevad hageja
menetluskulud eelduslikult vaid hagiavalduse esitamisel tasutud riigilõivust summas 75 eurot
(tl 8). Ka kostjat ei esindanud menetluses lepinguline esindaja, seega pole kostjal eeldatavalt
menetluskulusid tekkinud.

Menetluskulude jaotuse kohaselt tuleb käesolevas asjas jätta menetluskulud poolte kanda
võrdeliselt hagi rahuldamise ulatusega. Hageja on esitanud nõude kostjalt 239,72 euro
väljamõistmiseks, milline nõue on rahuldatud 33 % ulatuses. Seega tuleb ka menetluskulust-
tasutud riigilõivust 33 % jätta kostja kanda ja 67 % hageja kanda ning kostjalt tuleb hageja
kasuks välja mõista 24,75 eurot.

TsMS § 178 lõike 2 kohaselt võib menetluskulude kindlaksmääramise peale edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot. Seega käesolevas asjas menetluskulude
kindlaksmääramise otsustust vaidlustada ei saa.

/allkirjastatud digitaalselt/

Epp Tombak
Kohtunik




                                                                                      5 (5)
