                               KOHTUOTSUS
                                    EESTI VABARIIGI NIMEL


 Kohus                                Tartu Maakohus

 Otsuse tegemise aeg ja koht          17.novembril 2016. a Tartu kohtumajas

 Kriminaalasja number                 1-16-7576

 Kohtukoosseis                        Kohtunik Peet Teidearu

 Sekretär                             Kelly Kasepuu

 Kriminaalasi                         Valeri Asmus süüdistuses karistusseadustiku (edaspidi
                                      KarS) § 182, § 199 lg 2 p 9 järgi kokkuleppemenetluses
 Prokurör                             Lõuna Ringkonnaprokuratuuri ringkonnaprokurör Silva
                                      Rood
 Süüdistatav                          Valeri Asmus
                                      isikukood: XXX; elukoht: XXX; kodakondsus: Eesti
                                      Vabariigi kodanik; haridus: keskharidus; emakeel: vene
                                      keel, valdab ka eesti keelt; töökoht või õppeasutus: XXX;
                                      kriminaalkorras varem karistatud ühel korral;
                                      kohaldatud tõkend: elukohast lahkumise keeld alates
                                      12.02.2016. a



 Kaitsja (kohtueelses menetluses)    Vandeadvokaadi vanemabi Valli Murde riigi õigusabi
                                     korras
Juhindudes kriminaalmenetluse seadustiku (edaspidi KrMS) §-st 180, § 248 lg 1 p-st 5, §-st 249,
§ 2565 lg 1 p-st 2 ja lg-st 2, kohus
                                           otsustas:

1. Süüdi tunnistada Valeri Asmus KarS § 182 järgi ja mõista temale karistuseks 3 (kolm)
kuud vangistust.

Süüdi tunnistada Valeri Asmus KarS § 199 lg 2 p 9 järgi ja mõista temale karistuseks 1 (üks)
aasta vangistust.
KarS § 64 lg 1 alusel lugeda mõistetud karistustest kergem kaetuks raskemaga ning
kuritegude kogumi eest mõista Valeri Asmusele liitkaristuseks 1 (üks) aasta vangistust.

KarS § 74 alusel määrata, et mõistetud karistust ei pöörata täielikult täitmisele, kui Valeri
Asmus ei pane 1 (ühe) aasta ja 3 (kolme) kuu pikkuse katseaja jooksul toime uut kuritegu ja
täidab KarS § 75 lg-s 1 sätestatud kontrollnõudeid, st:
    1. elab kohtu määratud alalises elukohas, s.o aadressil XXX;
    2. ilmub kriminaalhooldaja määratud ajavahemike järel kriminaalhooldusosakonda
       registreerimisele;
    3. allub kriminaalhooldaja kontrollile oma elukohas ning esitab talle andmeid oma
       kohustuste täitmise ja elatusvahendite kohta;
    4. saab kriminaalhooldusametnikult eelneva loa lahkumiseks Eesti territooriumi piires
       kauemaks kui viieteistkümneks päevaks;
    5. saab kriminaalhooldusametnikult eelneva loa elu-, töö- või õppimiskoha vahetamiseks;
    6. saab kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

KarS § 78 p 1 alusel hakata Valeri Asmuse katseaja kulgu arvestama alates kohtuotsuse
kuulutamisest, s.o alates 17. novembrist 2016. a. KarS § 75 lg-s 1 sätestatud käitumiskontrolli
nõuded kohalduvad Valeri Asmusele alates kohtuotsuse jõustumisest.

Määrata Valeri Asmus katseajaks Tartu Vangla kriminaalhooldusosakonna Tartu esinduse
kriminaalhooldusametniku järelevalve alla.

Valeri Asmusele kohaldatud tõkend – elukohast lahkumise keeld – tühistub kohtuotsuse
jõustumisel.

2. Tsiviilhagi
Tsiviilkohtumenetluse seadustiku (edaspidi TsMS) § 440 lg-st 1 tulenevalt tsiviilhagi
rahuldada. Võlaõigusseaduse (edaspidi VÕS) § 127, § 1043 ja § 1045 lg 1 p 5 alusel välja
mõista Valeri Asmuselt kannatanu K.R.i (isikukood: XXX; elukoht: XXX; arvelduskonto nr
XXX) kasuks 50 (viiskümmend) eurot.

3. Asitõendid
2 CD-plaati abonentnumbrite kõneeristustega ja 1 CD-plaat kõnesalvestisega, mis kõik
asuvad kriminaaltoimiku juures, jätta kohtuotsuse jõustumisel KrMS § 126 lg 3 p 1 alusel
kriminaaltoimiku juurde.

4. Menetluskulud
KrMS § 180 lg-te 1, 3 alusel välja mõista Valeri Asmuselt riigituludesse:
    - sundraha II astme kuriteos süüdimõistmise korral 645 eurot,
    - muud menetluskulud 120 eurot,
s.o kokku 765 (seitsesada kuuskümmend viis) eurot.

KrMS § 180 lg 3 alusel määrata, et Valeri Asmusel on õigus temalt välja mõistetud
menetluskulud tasuda osadena kohtuotsuse jõustumisele järgnevast kuust alates 12
(kaheteistkümne) kuu jooksul.




                                                                                             2
Makseinfo
Riigi kasuks välja mõistetud menetluskulud tuleb tasuda Maksu- ja Tolliameti arveldusarvele nr
EE351010052031000004 SEB Pank AS-is või arveldusarvele nr EE502200221014193355
Swedbank AS-is või arveldusarvele nr EE401700017002872300 Nordea Bank Finland PLC
Eesti filiaalis või arveldusarvele nr EE873300333499990003 Danske Bank AS Eesti filiaalis,
märkides viitenumbri 99916700083095 ning selgituseks kohustatud isiku nime, kohtuasja
numbri ning makse liigi.

Otsuse vabatahtliku täitmise korral tuleb riigituludesse makstavad menetluskulud tasuda kohtu
poolt määratud tähtaja jooksul. Riigi kasuks välja mõistetud summade kohtu poolt määratud
tähtajaks vabatahtlikult tasumata jätmisel pööratakse kohtuotsus menetluskulude osas
sundtäitmisele kohtutäituri kaudu. Sundtäitmisega kaasnevad täitemenetluse kulud.

Edasikaebamise kord
Kohtuotsuse peale on kohtumenetluse poolel õigus esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioon esitatakse kirjalikult vormistatuna Tartu Ringkonnakohtule 15 päeva
jooksul alates kohtuotsuse avalikult teatavakstegemisest.

Kokkuleppe sisu
Valeri Asmust süüdistatakse selles, et tema isikuna, kes on 28.11.2015. a toime pannud varguse
   − 06.11.2015 ajavahemikul kell 01.00-04.00 Tartus Laial tänaval baari Zavood juures võttis
     võõra vallasasja ebaseadusliku omastamise eesmärgil ära K.R.i mantli taskust
     mobiiltelefoni HTC väärtusega 500 eurot koos SIM kaardiga väärtusega 10 eurot ja
     mälukaardiga väärtusega 40 eurot;
   − 22.01.2016 kella 22.00 paiku, viibides Tartus Kaunase pst XXX, võõra vallasasja
     ebaseadusliku omastamise eesmärgil võttis ära D.D. jope taskust rahakoti väärtusega 17
     eurot, mille sees oli sularaha kogusummas 40 eurot, elamisloakaart väärtusega 35 eurot
     ning juhiluba väärtusega 26 eurot D.D. nimele.

Sellega pani Valeri Asmus toime KarS § 199 lg 2 p 9 järgi kvalifitseeritava kuriteo, s.o võõra
vallasasja äravõtmise selle ebaseadusliku omastamise eesmärgil süstemaatiliselt.

Valeri Asmust süüdistatakse ka selles, et tema 23.03.2016 kella 22.00 paiku Tartus Vaksali 6
raudteejaama territooriumil asuvas majas kallutas nooremaid kui kaheksateistaastaseid isikuid
C.T.it (s XXX) ja K.P.e (s XXX) alkoholi tarvitamisele, pakkudes neile joomiseks 1,5-liitrise
pudeli alkohoolset jooki siidrit, millise alaealised C.T. ja K.P. kahe peale ära jõid.

Sellega pani Valeri Asmus toime KarS § 182 järgi kvalifitseeritava kuriteo, s.o täisealise isikuna
noorema kui kaheksateistaastase isiku kallutamise alkoholi tarvitamisele.

Kokkuleppemenetluse läbirääkimiste käigus nõustusid süüdistatav ja tema kaitsja esitatud
süüdistuse sisu ja kuritegude kvalifikatsioonidega ning jõudsid kokkuleppele prokuröri poolt
kohtus nõutava karistuse liigis ja määras.




                                                                                                 3
KarS § 199 lg 2 p-s 9 sätestatud kuriteo toimepanemise eest nõuab prokurör kohtus süüdistatavale
karistuseks 1 aasta vangistust. KarS §-s 182 sätestatud kuriteo toimepanemise eest nõuab prokurör
kohtus süüdistatavale karistuseks 3 kuud vangistust. KarS § 64 lg 1 alusel mõista lõplikuks
karistuseks 1 aasta vangistust, lugedes kergema karistuse kaetuks raskemaga. Rakendades KarS §
74 sätteid, määrata, et tingimisi jäetakse mõistetud tähtajaline vangistus kohaldamata ja mõistetud
vangistust ei pöörata täielikult täitmisele, kui süüdlane ei pane 1 aasta ja 3 kuu pikkuse katseaja
jooksul toime uut kuritegu ja täidab KarS §-s 75 sätestatud kontrollnõudeid: elab kohtu määratud
alalises     elukohas;       ilmub      kriminaalhooldaja       määratud      ajavahemike      järel
kriminaalhooldusosakonda registreerimisele; allub kriminaalhooldaja kontrollile oma elukohas
ning esitab talle andmeid oma kohustuste täitmise ja elatusvahendite kohta; saab
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; saab kriminaalhooldusametnikult eelneva loa elu-, töö-
või õppimiskoha vahetamiseks; saab kriminaalhooldusametnikult eelneva loa Eesti territooriumilt
lahkumiseks ja väljaspool Eesti territooriumi viibimiseks.

VÕS § 1043 alusel kuulub süüdistatavalt välja mõistmisele K.R.i tsiviilhagi 50 euro nõudes.

Süüdistatava poolt hüvitatavad kriminaalmenetluse kulud on:
    − kohtueelses menetluses kaitsjale määratud tasu kogusummas 120 eurot (KrMS § 175 lg 1
        p 4);
    − süüdimõistva kohtuotsusega KrMS § 179 lg 1 p 2 järgi kaasnev sundraha II astme kuriteos
        süüdimõistmise korral 1,5 kuupalga alammäära ehk 645 eurot.
Vastavalt kokkuleppele tulevad eelnimetatud kriminaalmenetluse kulud ära tasuda 12 kuu jooksul
arvates kohtuotsuse jõustumisest.

Asitõendid kriminaalasja juures on:
   − 2 CD-plaati abonentnumbrite kõneeristustega,
   − 1 CD-plaat kõnesalvestisega.

Kohtu seisukoht kokkuleppe osas
Kohtuistungil kinnitas süüdistatav, et talle on avaldatud kokkulepe arusaadav ning et ta jääb selle
juurde. Prokurör jäi samuti sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et kokkulepet sõlmides on süüdistatav väljendanud oma tegelikku tahet ja
kriminaalasja menetlemisel on järgitud kokkuleppemenetluse kohaldamise sätteid.

Seega tuleb Valeri Asmus süüdi tunnistada KarS § 182 ja § 199 lg 2 p 9 järgi ning mõista talle
karistus vastavalt kokkuleppele.

Käesolevas kriminaalasjas on kannatanu K.R. esitanud Valeri Asmuse vastu tsiviilhagi 50 euro
nõudes (tl 14). Süüdistatav on esitatud nõude õigeks võtnud. TsMS § 440 lg-st 1 tuleneb, et kui
kostja võtab kohtuistungil või kohtule esitatud avalduses hageja nõude õigeks, rahuldab kohus
hagi. Sellest tulenevalt rahuldab kohus kannatanu hagi ning mõistab Valeri Asmuselt K.R.i kasuks
välja 50 eurot.

Kriminaalasja juures asitõenditena olevad esemed, millised on loetletud kokkuleppes, tulevad
KrMS § 126 lg 3 p 1 alusel jätta kriminaaltoimiku juurde.




                                                                                                  4
KrMS § 180 lg 1 alusel välja mõista Valeri Asmuselt riigituludesse kriminaalmenetluse kuludena
kokku 765 eurot, mille moodustavad:
   • riigi õigusabi korras määratud kaitsjale makstud tasu kohtueelses menetluses kokku 120
       eurot (KrMS § 175 lg 1 p 4);
   • sundraha II astme kuriteos süüdimõistmise korral 645 eurot (KrMS § 175 lg 1 p 9, § 179
       lg 1 p 2).
KrMS § 180 lg 3 alusel võimaldada Valeri Asmusel tasuda kriminaalmenetluse kulud ositi 12 kuu
jooksul alates kohtuotsuse jõustumisest.



Peet Teidearu
Kohtunik
/allkirjastatud digitaalselt/




                                                                                            5
