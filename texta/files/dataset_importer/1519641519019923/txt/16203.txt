                                                                                          1-16-3950




                                KOHTUOTSUS
                                     EESTI VABARIIGI NIMEL

Kohus                             Pärnu Maakohus

Otsuse tegemise aeg ja koht       09. mail 2016.a, Pärnu Kuninga tänava kohtumaja

                                  1-16-3950 (16267000420)
Kriminaalasja number

                                  Kohtunik Teet Olvik
Kohtukoosseis
                                  Sekretär Anneli Kaljula

                                  Abiprokurör Liisa Nuut
Prokurör
                                  Arvu Kolumbus süüdistuses KarS § 199 lg 2 p 9 - § 25 lg 2 järgi
Kriminaalasi
                                  kiirmenetluses kokkuleppemenetluse sätete järgi

Süüdistatav                       Arvu Kolumbus, isikukood: 36003136039; XXXXX.

RESOLUTSIOON                      Juhindudes KrMS § 248 lg 1 p 5, § 249, § 2565, kohus otsustas:

Süüdi tunnistada Arvu Kolumbus KarS § 199 lg 2 p 9 - § 25 lg 2 järgi ning karistuseks mõista (2)
kaks kuud vangistust.
KarS § 68 lg 1 alusel arvata karistusasja hulka eelvangistuses viibitud aeg 08.05 – 09.05.2016.a, s.o
(2) kaks päeva. Seega kandmisele kuulub (1) üks kuu ja (28) kakskümmend kaheksa päeva
vangistust.
KarS § 73 lg 1 ja 3 alusel jätta mõistetud vangistus tingimisi täitmisele pööramata juhul, kui Arvu
Kolumbus ei pane (1) ühe aasta ja (3) kolme kuulise katseaja jooksul toime uut tahtlikku kuritegu.
KarS § 78 p 1 alusel katseaja algust arvata alates kohtuotsuse kuulutamisest.

Välja mõista Arvu Kolumbuselt KrMS § 180 lg 1 alusel riigi tuludesse menetluskulud – KrMS § 175
lg 1 p 4 alusel riigi õigusabi korras määratud kaitsja tasu (72) seitsekümmend kaks eurot kaitsja
osalemise eest kriminaalasja menetluses ja KrMS § 179 lg 1 p 2 ja § 2565 lg 2 alusel sundraha
(322.50) kolmsada kakskümmend kaks eurot 50 senti, kokku (394.50) kolmsada üheksakümmend
neli eurot ja 50 senti.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is või
a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida maksekorraldusele
viitenumber 99916700034646. Selgituseks märkida: Arvu Kolumbus, 1-16-3950, menetluskulud.

Välja mõistetud summad tasuda (12) kaheteistkümne kuu jooksul alates kohtuotsuse jõustumisest.
Kohustada Arvu Kolumbust tasuma menetluskulu 394.50 eurot ositi (12) kaheteistkümne kuu jooksul

                                                  1
                                                                                            1-16-3950

(12) kaheteistkümnes osas alates kohtuotsuse jõustumisest mitte vähem kui (32.88) kolmkümmend
kaks eurot ja 88 senti kuus ning viimasel kuul (32.82) kolmkümmend kaks eurot ja 82 senti. Kui
rahalised nõuded pole täies ulatuses tähtajaks täidetud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Vastavalt KrMS § 318 lg-le 4 võib kokkuleppemenetluses tehtud kohtuotsuse peale kohtumenetluse
pool esitada apellatsiooni juhul, kui tegemist on käesoleva seadustiku 9. peatüki 2. jao sätete või §
339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
KrMS § 319 lg 2 kohaselt esitatakse apellatsioon kirjalikult vormistatuna Tallinna Ringkonnakohtule
15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest
eraldi määruskaebe korras 15 päeva jooksul alates päevast, mil isik sai vaidlustatavast
kohtumäärusest teada või pidi teada saama. Määruskaebus tuleb esitada Pärnu Maakohtule.

Asjaolud
Arvu Kolumbust süüdistatakse selles, et tema isikuna, kes on Politsei- ja Piirivalveameti
16.09.2015.a ja 28.10.2015.a väärteootsustega süüdi tunnistatud KarS § 218 järgi kvalifitseeritavate
väärtegude toimepanemise eest, olles seega KarS § 199 lg 2 p 9 täheldatud isik, 08.05.2016.a kella
21.25 ajal võttis Pärnu linnas Lai tn 11 asuvas Saaremaa Tarbijate Ühistule kuuluva kaupluse Port
Arturi toidukaubad müügisaalist ebaseadusliku omastamise eesmärgil ühe 0,5-liitrilise alkohoolse
joogi “Laua viin“ väärtusega 6.59 eurot, läbides kaupluse kassaliini kauba eest tasumata. Vargus jäi
Arvu Kolumbuse tahtest olenemata põhjusel lõpule viimata, kuna isik peeti kaupluse turvatöötaja
poolt kinni. Arvu Kolumbus isikuna, kes paneb varguseid toime süstemaatiliselt, pani võõra
vallasasja äravõtmise katsega selle ebaseadusliku omastamise eesmärgil toime KarS § 199 lg 2 p 9 ja
§ 25 lg 2 järgi kvalifitseeritava kuriteo.

Kohtumenetluse poolte seisukohad kohtus
Asja kohtueelses menetluses kiirmenetluse korras kokkuleppemenetluse sätete järgi toimunud
läbirääkimiste käigus süüdistatav ja tema kaitsja nõustusid kuriteo kvalifikatsiooniga, tekitatud kahju
laadi ja suurusega ning jõudsid kokkuleppele prokuröri poolt kohutus nõutava karistuse liigis ja
määras. Süüdistatava, tema kaitsja ja prokuröri vahel sõlmitud kokkuleppe kohaselt on Arvu
Kolumbusele KarS § 199 lg 2 p 9 - § 25 lg 2 järgi kohaldatavaks karistuseks kaks kuud vangistust.
KarS § 68 lg 1 alusel arvatakse karistusasja hulka eelvangistuses viibitud aeg 08.05 – 09.05.2016.a,
s.o kaks päeva. Seega kandmisele kuuluks üks kuu ja 28 päeva vangistust. KarS § 73 lg 1 ja 3 alusel
jäetakse vangistus tingimisi täitmisele pööramata juhul, kui Arvu Kolumbus ei pane ühe aasta ja
kolme kuulise katseaja jooksul toime uut tahtlikku kuritegu. Arvu Kolumbus tunnistas end
kohtuistungil süüdistuses KarS § 199 lg 2 p 9 - § 25 lg 2 järgi süüdi ja jäi sõlmitud kokkuleppe
juurde. Ka prokurör jäi istungil sõlmitud kokkuleppe juurde ja palus selle kohtul kinnitada.

Maakohtu seisukoht
Kohtuliku arutamise tulemusena kiirmenetluse korras kokkuleppemenetluse sätete järgi tegi kohus
järeldused, et süüdistatavaga kokkuleppe sõlmimine on olnud tema tõelise tahte avaldus ning
kriminaalasja menetlemisel on järgitud kiir- ja kokkuleppemenetluse sätteid. Süüdistatav Arvu
Kolumbus tuleb süüdi tunnistada KarS § 199 lg 2 p 9 - § 25 lg 2 järgi ning mõista talle karistus
vastavalt sõlmitud kokkuleppele.
Tsiviilhagi kriminaalasjas esitatud ei ole. Tõkendit kohaldatud ei ole, samuti ei ole asitõendeid.
Vastavalt KrMS § 180 lg-le 1 kohustub süüdimõistetu hüvitama menetluskulud. Sõlmitud

                                                   2
                                                                                         1-16-3950

kokkuleppele kohaselt tuleb Arvo Kolumbuselt välja mõista riigi tuludesse KrMS § 175 lg 1 p 4 alusel
riigi õigusabi korras määratud kaitsja tasu summas 72 eurot kaitsja osalemise eest kriminaalasja
kohtueelses menetluses ning KrMS § 179 lg 1 p 2 ja § 2565 lg 2 alusel sundraha 322.50 eurot, kokku
394.50 eurot.
Süüdistatavale on selgitatud, et süüdimõistva kohtuotsusega kaasneb menetluskulude hüvitamise
kohustus vastavalt KrMS § 180 lg-le 1. Samuti on süüdistatavale selgitatud kiirmenetluse korras
kokkuleppemenetlusega kaasnevate menetluskulude summa suurust.
Vastavalt süüdimõistetu taotlusele kuuluvad välja mõistetud menetluskulud tasumisele 12 kuu jooksul
alates kohtuotsuse jõustumisest. Kohustada Arvu Kolumbust tasuma menetluskulu 394.50 eurot ositi
12 kuu jooksul 12 osas alates kohtuotsuse jõustumisest mitte vähem kui 32.88 eurot kuus ning
viimasel kuul 32.82 eurot. Kui rahalised nõuded pole täies ulatuses tähtajaks täidetud suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud korras


(allkirjastatud digitaalselt)

Teet Olvik
kohtunik




                                                 3
