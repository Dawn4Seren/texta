                        KOHTUOTSUS
                              EESTI VABARIIGI NIMEL

Kohus                          Harju Maakohus Liivalaia kohtumaja

Otsuse tegemise aeg ja koht    01.06.2016 Tallinnas

                               1-16-4459 (16231700412)
Kriminaalasja number

Kohtukoosseis                  kohtunik Janika Kallin

Kohtuistungi sekretär          Kertu Kuusik

Kriminaalasi                   Jüri Nõuakas süüdistuses karistusseadustiku (KarS) § 199 lg
                               2 p 9 järgi kokkuleppemenetluses.
Abiprokurör                    Alice Simm

Süüdistatav                    Jüri Nõuakas

                               isikukood: 37708090227; kodakondsus: EV; emakeel: eesti
                               keel; elukoht: XXX; kesk-eriharidus; töökoht: puudub, on
                               arvel Töötukassas; varem kriminaalkorras karistatud 3-l
                               korral, viimati:
                                   - 10.03.2016 Harju Maakohtu poolt karistatud KarS §
                                       199 lg 2 p 9 järgi vangistusega 9 kuud; KrMS § 238
                                       lg 2 alusel vangistusega 6 kuud; KarS 68 lg 1 alusel
                                       arvati 2 päeva eelvangistust karistusaja hulka, seega
                                       lõplik kandmata karistus 5 kuud 28 päeva vangistust;
                                       karistusaja algus 20.09.2015, vabanes 18.03.2016.
                               Tõkend-elukohast lahkumise keeld alates 13.04.2016.a.
Kaitsja                        Kadi Mägi (kohtuistungil ei osalenud)

RESOLUTSIOON
Juhindudes kriminaalmenetluse seadustiku (KrMS) § 239 lg 1, § 248 lg 1 p 5, § 249, §
175 lg 1 p 4, 9 § 179 lg 1 p 2, § 180 lg 1 kohus otsustas:

  1) Süüdi mõista Jüri Nõuakas KarS § 199 lg 2 p 9 järgi ja karistada 2 (kahe) kuu
     pikkuse vangistusega.
  2) Jüri Nõuakase suhtes kohaldatud tõkend – elukohast lahkumise keeld – tühistada
     kohtuotsuse jõustumisel.
  3) Karistuse kandmise alguseks lugeda Jüri Nõuakase poolt karistuse kandmisele
     asumise päev kohtuotsuse jõustumisel.
   4) Kannatanu Rimi Eesti Food AS tsiviilhagi rahuldada. Välja mõista Jüri
       Nõuakaselt Rimi Eesti Food AS kasuks 5,38 eurot. Tsiviilhagi katteks välja
       mõistetud kahjuhüvitis kanda Rimi Eesti Food AS arveldusarvele nr XXXXXXX
       Swedbank AS-is.
   5) Välja mõista Jüri Nõuakaselt sundraha 645,00 eurot ning kaitsjatasu 72,00 eurot.
       Kriminaalmenetluse kulud tasuda kohtuotsuse jõustumisest arvates 12
       (kaheteistkümne) kuu jooksul. Väljamõistetud menetluskulud tasuda Maksu- ja
       Tolliameti     arveldusarvele     EE351010052031000004        SEB      pangas,
       EE502200221014193355 Swedbankis, EE873300333499990003 Danske Bankis või
       EE401700017002872300 Nordea pangas, märkides selgitusena „ Jüri Nõuakas, 1-
       16-4459, menetluskulud“. Menetluskulude tasumiseks vajaminev viitenumber
      edastatakse makseinfona süüdimõistetu postiaadressile. Samuti on makseinfo
      koos kohtuotsusega kättesaadav e-toimiku süsteemi kaudu. Kui rahalised nõuded
      ei ole täies ulatuses tähtaegselt tasutud, suunatakse nõuded täitemenetluse
      läbiviimiseks kohtutäiturile täitemenetluse seadustikus sätestatud korras ning
      süüdimõistetul tuleb kanda ka kohtuotsuse täitmisega seonduvad kulud.
   6) Asitõend:
    - CD plaat, mis asub kriminaalasja materjalide juures- jätta KrMS § 126 lg 3 p 1
        alusel kriminaaltoimiku materjalide juurde.
 Edasikaebamise kord
 Kohtuotsuse peale on õigus esitada apellatsioon seoses kokkuleppemenetlust
 reguleerivate menetluse normide rikkumisega või kriminaalmenetlusõiguse olulise
 rikkumisega ning KrMS § 318 lg 4 sätestatud juhtudel. Süüdistatav ja kaitsja võivad
 esitada kokkuleppemenetluses tehtud kohtuotsuse peale apellatsiooni ka juhul, kui
 kokkuleppes kirjeldatud tegu ei ole kuritegu, see on karistusseadustiku järgi ebaõigesti
 kvalifitseeritud või kui süüdistatavale on kuriteo eest mõistetud karistus, mida seadus
 selle eest ette ei näe. Apellatsioonkaebuse esitamise soovist tuleb teatada kirjalikult
 Harju Maakohtu Liivalaia Kohtumajale 7 päeva jooksul alates kohtuotsuse
 kuulutamisest. Apellatsioon tuleb esitada 15 päeva jooksul alates kohtuotsuse
 kohtumenetluse pooltele kättesaadavaks tegemise päevast Tallinna Ringkonnakohtule
 Harju Maakohtu Liivalaia Kohtumaja kaudu.

 Kriminaalmenetluse kulude hüvitamise võib vaidlustada kohtuotsusest eraldi KrMS
 15.peatüki kohaselt, see on määruskaebe korras 10 päeva jooksul. Määruskaebus tuleb
 esitada Harju Maakohtu Liivalaia Kohtumajale.

Asjaolud:
Jüri Nõuakat süüdistatakse selles, et tema, olles isikuks, kes on varem toime pannud vargusi,
uuesti 27.03.2016 kella 18.14 ajal Harjumaal Saku alevikus Tallinna mnt 4 asuvast Saku
Säästumarketist võttis võõra vallasasja ebaseadusliku omastamise eesmärgil kaks pudelit õlut
Walter Kange maksumusega 2.69 eurot/pudel, kokku maksumusega 5.38 eurot, millised pani
müügisaalis endale jope põue ning möödus kassadest jättes võetud kauba eest tahtlikult
tasumata ning põhjustas Rimi Eesti Food AS’ile varalist kahju kokku summas 5.38 eurot. Seega
pani Jüri Nõuakas toime KarS § 199 lg 2 p 9 järgi kvalifitseeritava kuriteo, so võõra
vallasasja äravõtmine selle ebaseadusliku omastamise eesmärgil, süstemaatiliselt.




                                                                                           2
Süüdistatav tunnistas end talle esitatud süüdistuses süüdi ning jäi kokkuleppe ja sellest tuleneva
karistuse juurde, kinnitades et sõlmis kokkuleppe vabatahtlikult.
Abiprokurör jäi kohtuistungil sõlmitud kokkuleppe juurde.

Kohtu seisukoht:
Kohtuliku arutamise põhjal tegi kohus järelduse, et Jüri Nõuakase poolt kokkuleppe sõlmimine
oli tema vaba tahe. Kohus nõustub kuriteo kvalifikatsiooniga, karistuse liigi ja määraga. Seega
tuleb Jüri Nõuakasele mõista kokkuleppe kohane karistus.

Kriminaalasjas on esitanud tsiviilhagi Jüri Nõuakase vastu kannatanu Rimi Eesti Food AS
summas 5,38 eurot. VÕS § 1043 järgi peab teisele isikule (kannatanu) õigusvastaselt kahju
tekitanud isik (kahju tekitaja) kahju hüvitama, kui ta on kahju tekitamises süüdi või vastutab
kahju tekitamise eest vastavalt seadusele. TsMS § 440 lg 1 järgi on hagi õigeksvõtt hagi
rahuldamise aluseks. Kokkuleppe sõlmimisega on süüdistatav nõustunud tekitatud kahju liigi –
ja määraga, süüdistatav kohtuistungil hagile vastuväiteid ei esitanud. Seega tuleb Jüri
Nõuakaselt välja mõista Rimi Eesti Food AS kasuks 5,38 eurot.

Menetluskulud:
KrMS § 179 lg 1 p 2 järgi on süüdimõistva kohtuotsusega kaasnev sundraha II astme kuriteo
korral 1,5 palga alammäära; Vabariigi Valitsuse 18.12.2015 määrusega nr 139 kehtestati
töötasu alammääraks täistööajaga töötamise korral 2,54 eurot tunnis ja 430 eurot kuus. Seega
on sundraha II astme kuriteo toimepanemise korral 645,00 eurot. Jüri Nõuakas pani toime II
astme kuriteo, seega tuleks temalt välja mõista sundraha 645,00 eurot.

KrMS § 175 lg 1 p 4 kohaselt loetakse menetluskuluks määratud kaitsjale makstud tasu. Jüri
Nõuakasel oli kaitsja määratud riigi poolt; kaitsja on esitanud taotlusi kokku 72,00 eurot riigi
õigusabi tasu määramises ja riigieelarvest hüvitamises; kaitsja taotlused on rahuldatud, seega
tuleks Jüri Nõuakaselt välja mõista kaitsjatasu 72,00 eurot.

KrMS § 180 lg 1 järgi tasub menetluskulud süüdimõistetu; KrMS § 180 lg 3 järgi võib kohus
määrata, et menetluskulud tasutakse ositi. Kohus leiab, et Jüri Nõuakas võib menetluskulud ja
sundraha tasuda 12 kuu jooksul arvates otsuse jõustumisest.


Asitõend:
   - CD plaat, mis asub kriminaalasja materjalide juures- jätta KrMS § 126 lg 3 p 1 alusel
       kriminaaltoimiku materjalide juurde.




/allkirjastatud digitaalselt/




                                                                                                3
