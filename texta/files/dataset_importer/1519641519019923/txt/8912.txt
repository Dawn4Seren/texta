                         KOHTUMÄÄRUS
 Kohus                               Tartu Maakohus

 Määruse tegemise aeg ja koht        22. augustil 2016. a Tartu kohtumajas
                                     kirjalikus menetluses
 Väärteoasja number                  4-16-6020

 Kohtunik                            Ingeri Tamm

 Taotluse esitaja                    Politsei- ja Piirivalveameti Lõuna prefektuur

 Väärteoasi                          Sissenõudja avaldus       süüdlasele    asenduskaristuse
                                     määramiseks
 Süüdlane                            Leon Sius Kiis
                                     isikukood 39404096838; elukoht: XXXX
 Kaitsja                             -

 RESOLUTSIOON                        Juhindudes VTMS §-st 211, kohus määras:

    1. Jätta sissenõudja Politsei- ja Piirivalveameti Lõuna prefektuuri avaldus Leon
       Sius Kiisile Lõuna prefektuuri 28.10.2011. a otsusega mõistetud 45 trahviühiku
       suuruse rahatrahvi asendamiseks arestiga rahuldamata seoses sissenõude
       aegumisega.
    2. Määruse koopia saata Lõuna prefektuurile, Leon Sius Kiisile ja Tartu kohtutäitur
       Oksana Kutšmeile.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik

Lõuna prefektuur karistas Leon Sius Kiisi 28.10.2011. a otsusega väärteoasjas nr
2602,11,006741 liiklusseaduse § 201 lg 1 järgi rahatrahviga 45 trahviühikut, s.o 180 eurot.
Kohtuvälise menetleja lahend rahatrahvi määramise kohta jõustus 16.11.2011.

22.11.2011. a rahatrahvi täitmisele pööramise edasilükkamise määrusega lükati rahatrahvi
kogusummas 180 eurot täitmisele pööramine edasi kuni 15.11.2012.


                                              1
Sissenõudja Lõuna prefektuur esitas 16.08.2016 avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust 28.01.2013. Kohtutäitur teavitas 31.08.2015
kohtuvälist menetlejat rahatrahvi täitmise võimatusest. Tasumata on 180 eurot.

Kohtu seisukoht

Kohus on seisukohal, et Politsei- ja Piirivalveameti Lõuna prefektuuri taotlus Leon Sius Kiisile
Lõuna prefektuuri 28.10.2011. a otsusega mõistetud rahatrahvi asendamiseks aresti või
üldkasuliku tööga tuleb jätta rahuldamata.

KarS § 82 lg 4 kohaselt aegub täitmisele pööratud rahatrahvi sissenõue, kui rahatrahvi ei ole
sisse nõutud nelja aasta jooksul väärteoasjas tehtud otsuse jõustumisest. Täitmise aegumine
peatub võlgniku vangistuses viibimise või aresti kandmise ajaks.

Lõuna prefektuuri 28.10.2011. a otsus jõustus 16.11.2011. Tulenevalt KarS § 82 lg-st 4 saab
Leon Sius Kiisile määratud rahatrahvi sisse nõuda 4 aasta jooksul alates otsuse jõustumisest,
s.o kuni 16.11.2015.

Leon Sius Kiisi osas esineb täitmise aegumise peatumise alusena aresti kandmine.
Ajavahemikus 16.11.2011 – 15.11.2011 kandis Leon Sius Kiis aresti Tartu Maakohtu
19.03.2012. a otsuse alusel 7 päeva, Tartu Maakohtu 11.06.2014. a otsuse alusel 15 päeva, Tartu
Maakohtu 12.09.2014. a otsuse alusel 17 päeva ja Tartu Maakohtu 14.10.2014. a otsuse alusel
20 päeva. Kokku kandis Leon Sius Kiis aresti 59 päeva, s.o 1 kuu ja 29 päeva. Aresti kandmise
ajaks peatus Leon Sius Kiisile Lõuna prefektuuri 28.10.2011. a otsusega määratud rahatrahvi
sissenõude aegumine. Seega aegus rahatrahvi sissenõue juba 15.01.2016. Politsei- ja
Piirivalveameti Lõuna prefektuur esitas kohtule avalduse asenduskaristuse määramiseks
16.08.2016, s.o pärast aegumistähtaja möödumist.

Käesolevas asjas ei kohaldu KarS § 82 lg 2 p 3, mille järgi otsuse täitmise aegumine peatub
ajaks, mil isikule kohaldatud karistuse täitmisele pööramine on edasi lükatud või karistuse
täitmise tähtaega on pikendatud. Leon Sius Kiisile määratud rahatrahvi 180 eurot tasumise
täitmisele pööramine lükati edasi 1 aasta võrra, s.o kuni 15.11.2012. 01.01.2010 jõustunud KarS
§ 82 lg 4 on KarS § 82 lg 2 suhtes erinorm, mis reguleerib just täitemenetluses olevate
rahatrahvide sissenõudmise korda. Tegemist on absoluutse tähtajaga, mil on võimalik
täitemenetluses sisse nõuda süüdlasele mõistetud rahatrahvi. Täitmise aegumine peatub vaid
võlgniku vangistuses viibimise või aresti kandmise ajaks.

Arvestades eeltoodut, jätab kohus Politsei- ja Piirivalveameti Lõuna prefektuuri taotluse Leon
Sius Kiisile asenduskaristuse määramiseks rahuldamata seoses sissenõude aegumisega.

Täitemenetluse seadustiku (edaspidi TMS) § 202 lg 1 kohaselt lõpetab täitemenetluse väärteo
asjas tehtud otsuse alusel määratud rahatrahvi sissenõudes täitmise aegumise tõttu kohtutäitur,
kui rahatrahvi ei ole sisse nõutud karistusseadustiku §-s 82 sätestatud tähtaja jooksul.

/allkirjastatud digitaalselt/

Ingeri Tamm
kohtunik



                                               2
