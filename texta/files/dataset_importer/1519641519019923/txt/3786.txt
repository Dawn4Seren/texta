                                                                                               1




                            KOHTUMÄÄRUS

Kohus                                  Viru Maakohus

Määruse tegemise aeg ja koht           1.11.2016, Rakvere kohtumaja

Kohtuasja number                       4-16-4273

Kohtunik                               Tiit Kullerkupp

Kohtuistungi sekretär                  Merle Kaegas

Tõlk                                   Svetlana Tarasova

Kohtuasi                               Politsei- ja Piirivalveameti Ida prefektuuri avaldus
                                       Aleksei Trifanovi rahatrahvi asendamiseks arestiga

Menetlusosalised                       Avaldaja: Politsei- ja Piirivalveameti Ida prefektuur
                                       Võlgnik: Aleksei      Trifanov   (ik   38806062239,
                                       elukoht xxxx)

Asja läbivaatamise kuupäev             1.11.2016, videokohtuistung

RESOLUTSIOON

Politsei- ja Piirivalveameti Ida prefektuuri taotlus 14.11.2014 kiirmenetluse otsusega
väärteoasjas nr 2330,14,006936 ALEKSEI TRIFANOV’ile LS § 207, § 242 lg 1 ja
LKindlS § 81 järgi LS § 207 alusel määratud rahatrahvi 36 trahviühikut summas 144
eurot asendamiseks arestiga jätta rahuldamata.

Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Määruse väljatrükk saata teadmiseks kohtutäitur Kersti Vilbole ning toimetada kätte Aleksei
Trifanovile.

Asjaolud ja kohtumääruse põhjendused

Politsei- ja Piirivalveameti Ida prefektuur esitas 27.05.2016 Viru Maakohtule avalduse
Aleksei Trifanovile määratud rahatrahvi asendamiseks arestiga.

Politsei- ja Piirivalveameti Ida prefektuuri korrakaitsebüroo Narva politseijaoskonna xxxx V
R 14.11.2014 kiirmenetluse otsusega väärteoasjas nr 2330,14,006936 määrati Aleksei
                                                                                             2

Trifanovile LS § 207, § 242 lg 1 ja LKindlS § 81 järgi LS § 207 alusel karistuseks rahatrahv
36 trahviühikut summas 144 eurot. Kuna Aleksei Trifanov ei tasunud rahatrahvi õigeaegselt ja
vabatahtlikult, alustas kohtutäitur Kersti Vilbo 05.05.2015 tema suhtes antud väärteoasjas
täitemenetluse. 03.05.2016 teavitas kohtutäitur kohtuvälist menetlejat rahatrahvi täitmise
võimatusest. Eeltoodust tulenevalt ning juhindudes KarS § 72 lg-st 1 ja TMS § 201 lg-st 1,
taotleb avaldaja asenduskaristuse kohaldamist Aleksei Trifanovi suhtes tasumata rahatrahvi
144 euro osas.

Võlgnik Aleksei Trifanov kinnitas 1.11.2016 videokohtuistungil, et varem puudusid vahendid
trahvi tasumiseks, alates 2016 aasta maikuust on asunud trahvi tasumisele, on teinud
kohtutäituriga maksegraafiku. Omab töökohta ja on võimeline trahvi tasuma, esitab kohtule
ka maksekorraldused, millest nähtub, et on asunud trahvi tasuma.

VTMS § 211 lg 1 järgi teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. KarS § 72 lg 2 kohaselt rahatrahvi kümnele trahviühikule vastab üks päev
aresti.

KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.

Kohus, tutvunud kohtule esitatud avalduse ja selle lisadega ning kuulanud ära võlgniku, leiab,
et avalduses sisalduv taotlus tuleb jätta rahuldamata.


VTMS § 211 lg 3 kohaselt, kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Võlgnik Aleksei Trifanov on asunud trahvi tasuma, maksekorraldustest nähtub, et ta on
tasunud vähemalt 40.00 eurot, kohus leiab, et töökohta omav võlgnik on võimeline tasuma ka
ülejäänud osa trahvist.



Kohtunik                             /digitaalselt allkirjastatud/             Tiit Kullerkupp
