                           KOHTUOTSUS
                               EESTI VABARIIGI NIMEL


 Kohus      Tartu Maakohus (Valga kohtumaja)
 Otsuse     21. september 2016, Valga
 tegemise
 aeg ja
 koht
 Krimina    1-16-8073 (kohtueelse menetluse nr 16282000413)
 alasja
 number
 Kohtuko    kohtunik Erkki Hirsnik
 osseis
 Kohtuist   Reelika Käis
 ungi
 sekretär
 Krimi      Markuss Zigurdsi (Zigurds) süüdistus KarS § 424 järgi kokkuleppemenetluses
 naalas
 i
 Proku      Valdo Gerassimov
 rör
 Süüdista   Markuss Zigurds: sünd 8. august 1954; elukoht xxxxxxxx-
 tav        xxxxxxxxxxxxxxxxxxxxxxxxxxx;xxxxxxxxxxxxxxxxxxxxxxx;xxxxxxxxxx
            xxxxxxxx;xxxxxxxxxxxxxxxxxxxxxxxxxxxxxxxxxxxxx;                      töökoht:
            xxxxxxxxxxxxxxxxxxxxxxxxxxx; Eesti Vabariigis varem kohtulikult
            karistamata; tõkendit ei ole kohaldatud; kahtlustatavana kinni peetud 20.-21.
            september 2016


Resolutsioon

Juhindudes kriminaalmenetluse seadustiku (KrMS) § 248 lg 1 p-st 5 ja §-dest 306, 311 ja 313,
maakohus otsustas:

Tunnistada Markuss Zigurds süüdi karistusseadustiku (KarS) § 424 järgi ja karistada teda 6
(kuue) kuulise vangistusega.

KarS § 68 lg 1 alusel arvata kahtlustatavana kinnipidamise aeg 20.–21. september 2016, s.o 2
päeva, karistusaja hulka ja kandmisele kuuluvaks karistuseks mõista 5 (viis) kuud ja 28
(kakskümmend kaheksa) päeva vangistust.
Jätta KarS § 73 lg 1 ja 3 alusel mõistetud vangistus täielikult täitmisele pööramata, kui Markuss
Zigurds ei pane 18 (kaheksateist) kuulise katseaja jooksul toime uut tahtlikku kuritegu.

Katseaja algust arvata alates kohtuotsuse kuulutamisest, s.o alates 21. septembrist 2016.

Mõista Markuss Zigurdsilt välja menetluskuludena sundraha 645 (kuussada nelikümmend viis)
eurot ning riigi õigusabi tasu katteks 48 (nelikümmend kaheksa) eurot riigituludesse.

Menetluskulud (kokku 693 eurot) tasuda ositi 12 (kaheteist) kuu jooksul võrdsetes osades alates
käesoleva otsuse jõustumisest hiljemalt iga kuu viimaseks kuupäevaks kohtuotsusele lisatud
makseinfos näidatud kontole ja viitenumbrile.

Kulud tasuda Maksu- ja Tolliameti kontole nr EE351010052031000004 AS SEB Pank või
kontole nr EE502200221014193355 Swedbank AS või kontole nr EE401700017002872300
Nordea Pank AS Eesti filiaal. Maksekorraldusele märkida: maakohtu poolt teatatud
viitenumber, kohustatud isiku nimi, asja number ning selgitus, missugust kohustust ülekandega
täidetakse.

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord

Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega KrMS § 339 lg 1 mõttes. Süüdistatav ja kaitsja võivad esitada apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.

Apellatsioon tuleb esitada kirjalikult Tartu Ringkonnakohtule viieteistkümne päeva jooksul
alates otsuse avalikult teatavakstegemisest, s.o alates 21. septembrist 2016.

Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 21. septembrist 2016
määruskaebuse esitamise teel otsuse teinud kohtule.

Süüdistus

Kokkuleppe järgi süüdistatakse Markuss Zigurdsit selles, et ta juhtis 20. septembril 2016 kella
12:57 ajal xxxxxxxxxxxxxxxxxxxxxxxxxxxxxxxxx-xxxxx-xxxxx mnt 182 km mootorsõidukit
Volvo FM9 registrinumbriga xxxxxx, olles joobeseisundis, s.o juhtis mootorsõidukit isikuna,
kelle ühes liitris väljahingatavas õhus oli alkoholi sisaldus 1,34 mg/l. Võttes arvesse
laiendmääramatust 0,12 mg/l, lugeda lõplikuks tulemiks 1,22 mg/l. Mõõtmine toimus
tõendusliku alkomeetriga Dräger Alcotest 7110 EST nr ARAF-0033. Selle teoga rikkus isik
liiklusseaduse (LS) § 33 lg 11 p 2 ja § 69 lg 1 nõudeid, mille kohaselt ei tohi juht olla
alkoholijoobes. LS § 69 lg 2 p 1 kohaselt loetakse mootorsõidukijuht alkoholijoobes olevaks,
kui juhi ühes grammis veres on vähemalt 1,50 milligrammi alkoholi või tema väljahingatavas
õhus on alkoholi 0,75 milligrammi ühe liitri kohta või rohkem. Mootorsõiduki juhtimisega
joobeseisundis pani Markuss Zigurds toime KarS § 424 järgi kvalifitseeritava kuriteo.

Kokkuleppe sisu

Süüdistatava Markuss Zigurdsi, tema kaitsja Kalju Kutsari ja prokurör Valdo Gerassimovi
vahel sõlmitud kokkuleppe kohaselt on Markuss Zigurdsile mõistetavaks karistuseks KarS §-s
424 ettenähtud kuriteo toimepanemise eest 6 (kuus) kuud vangistust. KarS § 68 lg 1 alusel
arvata kahtlustatavana kinnipidamise aeg 20.–21. september 2016, s.o 2 päeva, karistusaja
hulka ja mõista kandmisele kuuluvaks karistuseks 5 (viis) kuud ja 28 (kakskümmend kaheksa)
päeva vangistust. Mitte mõista KarS § 73 lg 1 ja 3 alusel mõistetud vangistust täielikult
täitmisele, kui Markuss Zigurds 18 (kaheksateist) kuulise katseaja jooksul ei pane toime uut
tahtlikku kuritegu. Markkus Zigurdsil puudub Eesti Vabariigi poolt väljastatud juhtimisõigus.

Kohtu seisukoht

Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.

Kohtuliku arutamise põhjal leiab kohus, et kokkulepet sõlmides on süüdistatav väljendanud
oma tõelist tahet ja kriminaalasja menetlemisel on järgitud kokkuleppemenetluse sätteid.

Süüdistatav tuleb KarS § 424 järgi süüdi mõista ning talle peab mõistma kokkuleppekohase
karistuse.

Tulenevalt KrMS § 180 lg-st 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas, s.o 645 eurot ning riigi õigusabi korras määratud kaitsjale
makstav tasu 48 eurot, mis tuleb süüdistatavalt välja mõista. Vastavalt poolte kokkuleppele
määrab kohus kogu menetluskulu summas 693 eurot tasumise ositi 12 kuu jooksul alates otsuse
jõustumisest.


/allkirjastatud digitaalselt/

kohtunik Erkki Hirsnik
