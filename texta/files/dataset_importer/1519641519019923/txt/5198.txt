                                                                               4-16-6110




                           KOHTUOTSUS
                              EESTI VABARIIGI NIMEL
                                 (RESOLUTIIVOSA)

Kohus                            Harju Maakohus

Otsuse tegemise aeg ja koht      12. oktoobril 2016 Tallinn, Liivalaia kohtumaja

Väärteoasja number               4-16-6110 (2302,16,010873)

Kohtunik                         Külli Iisop

Kohtuistungi sekretär            Sigrid Dikker

Väärteoasi                       Raul XXXX esitatud kaebus Politsei- ja Piirivalveameti
                                 Põhja             prefektuuri        korrakaitsebüroo
                                 liiklusjärelevalvekeskuse 07.08.2016 otsuse peale
                                 väärteoasjas nr 2302,16,010873

Kohtumenetluse pooled            Kaebuse esitaja (menetlusalune isik): Raul XXXX
                                 (isikukood: XXXX, elukoht: XXXX)

                                 Kohtuväline menetleja: Politsei- ja Piirivalveameti Põhja
                                 prefektuuri korrakaitsebüroo liiklusjärelevalvekeskus
                                 (asukoht: Rahumäe tee 6/1, 11316 Tallinn)

Kohtuistungi toimumise aeg       12.10.2016

Istungil osalenud isikud         Menetlusalune isik: Raul XXXX
                                 Kaitsja: Indrek Sirk
                                 Kohtuväline menetleja: PPA Põhja prefektuuri
                                 korrakaitsebüroo liiklusmenetlustalituse esindaja Triinu
                                 Riigor

RESOLUTSIOON
1. Rahuldada Raul XXXX kaebus ja talle süüks arvatud tegu kvalifitseerida ümber
liiklusseaduse (LS) § 227 lg 1 järgi.
2. Tühistada PPA Põhja prefektuuri korrakaitsebüroo liiklusjärelevalvekeskuse 07.08.2016
otsusega Raul XXXXle LS § 227 lg 2 järgi määratud rahatrahv 132 eurot.
3. VTMS § 30 lg 1 p 1 alusel lõpetada Raul XXXX suhtes väärteomenetlus otstarbekuse
kaalutlusel.
                                              2



Edasikaebamise kord
Väärteomenetluse seadustiku (VTMS) §-de 155 ja 156 alusel on menetlusaluse isiku
advokaadist kaitsjal, kohtuvälisel menetlejal või tema advokaadist esindajal õigus esitada
kassatsioonikaebus Riigikohtule 30 päeva jooksul alates otsuse avalikult teatavakstegemisest.
Kassatsiooni esitamise soovist tuleb maakohtule teatada 7 päeva jooksul alates kohtuotsuse
või selle lõpposa kuulutamisest.


Asjaolud ja kohtumenetluse poolte seisukohad
1. Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
07.08.2016 kiirmenetluse otsusega nr 10220151505635 karistati Raul XXXXt Liiklusseaduse
(LS) § 227 lg 2 järgi rahatrahviga 132 eurot. Otsuse kohaselt juhtis R. XXXX 07.08.2016 kell
23.03 Harjumaal Tallinn-Saku-Laagri 7ndal kilomeetril mootorsõidukit kiirusega 109 km/h
+/- 5 km/h. Suurim lubatud sõidukiirus sellel teelõigul on 80 km/h. Seega ületas R. XXXX
lubatud sõidukiirust mitte vähem kui 24 km/h.
Sellega rikkus R. XXXX LS § 50 lg 5 p 3 nõudeid.

2. Raul XXXX esitas otsuse peale kaebuse, milles palub kvalifitseerida tema rikkumine LS §
227 lg 1 järgi, otsus tühistada ja väärteomenetlus lõpetada otstarbekuse kaalutlusel. Kaebaja
väitel sõitis ta esmalt Saku suunal ja tegi siis tagasipöörde Tallinna suunas. Ta ei näinud
pärast tagasipööret ühtegi liiklusmärki. Ta püüdis mitte takistada lähenevat autot ning
kiirendas kiirendusrajal, et vahele jääks mõistlik pikivahe. Kiirendamise ajal spidomeetrit ei
vaadanud ning kiirus võis hetkeliselt tõusta ka üle 100 km/h. Sõidurajale jõudes nägi kaebaja
liiklusmärki ning vähendas kiirust. Hiljem kontrollides selgus, et pärast tagasipööret ei ole
liiklusmärki 80, vaid see on paigutatud ca 200 meetrit kaugemale. Seega on ebaõige tema
süüdistamine kiiruseületamises 24 km/h ja kiiruseületamine tuleb kvalifitseerida kiirusele 14
km/h. Kaebaja lisab, et on saanud õppetunni ning ei püüa teinekord enam selliselt kiirendada.
Kui politseiautoks osutunud auto oleks olnud kaugemal, siis ei oleks ta kiirendanud ning tema
kiirus ei oleks tõusnud 100ni.
Kohtuistungil kaebaja ja tema kaitsja jäid taotluse juurde väärtegu ümber kvalifitseerida LS §
227 lg 1 järgi, otsus trahvi määramise osas tühistada ja väärteomenetlus lõpetada otstarbekuse
kaalutlusel.

3. Kohtuväline menetleja leidis, et esitatud kaebus on põhjendatud. R. XXXX käitumine on
kvalifitseeritav LS § 227 lg 1 järgi. Tegemist on isikuga, kellel puuduvad varasemad
õigusrikkumised, tema süü ei ole suur ja väärteomenetluse jätkamiseks puudub avalik
menetlushuvi, mistõttu otstarbekuse kaalutlusel tuleb menetlus lõpetada.

Menetlusnormid, millest kohus juhindub otsuse tegemisel, on VTMS § 132 p 3, 133-135.


Külli Iisop
Kohtunik

/allkirjastatud digitaalselt/
