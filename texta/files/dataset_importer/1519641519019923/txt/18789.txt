                       KOHTUMÄÄRUS
Kohus                            Harju Maakohus Kentmanni kohtumaja
Kohtunik                         Ann Meriluht

Määruse tegemise aeg ja koht     11. aprill 2016.a. Tallinn

Tsiviilasja number               2-15-7952

Tsiviilasi                       Tallinna kohtutäitur Elin Vilippus taotlus eksperdi
                                 määramiseks täiteasjas nr. 022/2015/2069
Menetlustoiming                  Menetluse lõpetamine

Menetlusosalised ja nende        Avaldaja: Tallinna kohtutäitur Elin Vilippus (A.Lauteri 5,
                                 10114             Tallinn;              e-           post:
esindajad
                                 elinvilippus.buroo@taitur.vilippus.ee);
                                 Võlgnik: XXXOÜ (registrikood XXX, asukoht XXX);
                                 lepingulised esindajad vandeadvokaat Reet Saks
                                 (Advokaadibüroo Raidla Ellex, Roosikrantsi 2, 10119
                                 Tallinn;    e-    post:    reet.saks@raidlaellex.ee)    ja
                                 vandeadvokaat Ott Saame (Advokaadibüroo Concordia,
                                 Lennuki       22,    10145        Tallinn;    e-     post:
                                 menetlus@concordia.ee);
                                 Sissenõudja: XXXOÜ (registrikood XXX, asukoht
                                 XXX); lepingulised esindajad vandeadvokaat Paul
                                 Künnap ja advokaat Maria Pihlak (Advokaadibüroo
                                 Sorainen, Pärnu mnt 15, 10141 Tallinn; e- post:
                                 maria.pihlak@sorainen.com).
Menetluse liik                   Kirjalik menetlus

Resolutsioon
   1. Jätta rahuldamata XXXOÜ 19.11.2015.a. taotlus kordusekspertiisi teostamiseks.
   2. Lõpetada tsiviilasja nr. 2-15-7952 menetlus.
   3. Jätta menetluskulud XXXOÜ kanda ja mõista XXXOÜ-lt XXXOÜ kasuks välja
      menetluskulu summas 1 687,48 eurot.
   4. Välja mõista XXXOÜ-lt XXXOÜ kasuks viivis protsendina hüvitamisele kuuluvatelt
      menetluskuludelt (1 687,48 eurot) menetluskulude suurust kindlaks tegeva lahendi
      jõustumisest alates kuni täitmiseni võlaõigusseaduse § 113 lõike 1 teises lauses
      ettenähtud määras.
   5. Toimetada käesolev kohtumäärus menetlusosalistele kätte.
Edasikaebamise kord




                                                                                         1
Käesoleva kohtumääruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul alates määruse kättetoimetamisest. Määruskaebuse
esitamisel tuleb tasuda riigilõiv.
Menetluse käik
  1. 25.05.2015.a. esitas Tallinna kohtutäitur Elin Vilippus Harju Maakohtule taotluse,
      milles palus määrata eksperdi XXXOÜ-le kuuluvatele kinnisasjadele (registriosa nr.
      XXX ja XXX) uue hindamise korraldamiseks. Avaldusest nähtuvalt vaidlustas võlgnik
      XXXOÜ 21.05.2015.a. kaebusega Tallinna kohtutäitur Elin Vilippus 11.05.2015.a.
      kinnisasjade arestimise akti täiteasjas nr. 022/2015/2069.
   2. 07.07.2015.a. määrusega võttis kohus esitatud avalduse menetlusse ning määras
      arestitud kinnisasjade uut hindamist läbiviivaks eksperdiks riiklikult tunnustatud
      eksperdi (t/l 93).
   3. 22.10.2015.a. edastas ekspert kohtule eksperthinnangu nr. XXX (t/l 104-138). Kohus
      edastas nimetatud eksperthinnangu 26.10.2015.a. e-kirjaga menetlusosalistele (t/l
      141). 19.11.2015.a. esitas XXXOÜ seisukoha eksperthinnangu suhtes ning taotluse
      kordusekspertiisi teostamiseks (t/l 151-165). 08.12.2015.a. esitas XXXOÜ kohtule
      omapoolse seisukoha XXXOÜ taotluse osas ning palub jätta taotluse kordusekspertiisi
      korraldamiseks rahuldamata. Juhul, kui kohus leiab, et võlgniku seisukohad
      eksperthinnangu kvaliteedi osas on põhjendatud, peab sissenõudja vajalikuks
      eksperdile täiendavate küsimuste esitamist (t/l 171-174).
Kohtumääruse põhjendused
  4. Täitemenetluse seadustiku (TMS) § 74 lg 8 kohaselt taotleb hinna vaidlustamise korral
     kohtutäitur uue hindamise korraldamiseks eksperdi määramist kohtult.
   5. Võlgnik XXXOÜ vaidlustas 11.05.2015.a. kinnisasjade arestimise aktis määratud
      hinna ning Tallinna kohtutäitur Elin Vilippus esitas kohtule avalduse, milles taotles
      kohtult eksperdi määramist arestitud kinnisasjade uue hindamise korraldamiseks.
      Kohus on määranud käesoleva tsiviilasja raames eksperdi. 22.10.2015.a. esitas
      riiklikult tunnustatud ekspert kinnisasjade hinna kohta kohtule eksperthinnangu (t/l
      151-165).
   6. Vastavalt tsiviilkohtumenetluse seadustiku (TsMS) § 477 lg 1 vaatab kohus hagita asja
      läbi hagimenetluse sätete kohaselt, arvestades hagita menetluse kohta sätestatud
      iseärasusi. TsMS § 428 lg 2 kohaselt lõpetab kohus menetluse ka muul seaduses
      sätestatud alusel.
   7. Kohus on seisukohal, et kuivõrd kohus määras kohtutäituri taotlusel kinnisasjade uue
      hindamise korraldamiseks eksperdi ning kohtu poolt määratud ekspert on viinud läbi
      kinnisasjade uue hindamise ja esitanud kohtule oma eksperthinnangu, on sellega
      kohtutäituri poolt kohtule esitatud nõue täidetud ning menetlus käesolevas tsiviilasjas
      tuleb lõpetada.
   8. Asjaolu, et võlgnik ei nõustu ekspertiisi tulemustega ja eksperdi poolt märgitud
      kinnisasjade hindadega ei ole aluseks järjekordse ekspertiisi tegemiseks. TsMS § 304
      lg 1 esimese lause kohaselt eksperdiarvamuse ebaselguse, vasturääkivuse või
      puudulikkuse korral, mida ei ole võimalik kõrvaldada täiendavate küsimustega, on
      kohtul õigus määrata kordusekspertiis. Kohus leiab, et antud juhul ei esine ühtegi
      alust, mis annaks aluse kahelda eksperdi pädevuses ning ei esine aluseid korraldada



                                                                                           2
   kordusekspertiis. Objektiivseid põhjused kordusekspertiisi läbiviimiseks võlgnik oma
   taotluses esile toonud ei ole.
9. Lisaks selgitab kohus, et käesoleva menetluse esemeks on mitte kinnisasja hinna
   määramine, vaid hinna määramiseks eksperdi määramine, mistõttu on eksperdi
   määramisega hagita menetluse eesmärk täidetud ning menetlus kuulub lõpetamisele.
   Kohus selgitab, et vara tegelik müügihind kujuneb enampakkumisel (vaata ka selles
   osas Tallinna Ringkonnakohtu 29.06.2011.a. kohtumäärust tsiviilasjas nr. 2-10-25863,
   Tallinna Ringkonnakohtu 03.04.2012.a. kohtumäärust tsiviilasjas nr. 2-11-30008 ja
   Tallinna Ringkonnakohtu 17.12.2015.a. kohtumäärust tsiviilasjas nr. 2-15-6054).
10. Kohus leiab, et kooskõlas TsMS § 172 lg 1 jäävad käesoleva tsiviilasja menetluskulud
    võlgniku XXX kanda, kuivõrd võlgnik vaidlustas kohtutäituri kinnisasjade arestimise
    aktis määratud hinna ning kohtutäituril tuli pöörduda kohtusse eksperdi määramiseks.
    Kohus määras eksperdi, kes määras uue hinna, seega on võlgnik oma eesmärgi
    saavutanud ehk kohus on teinud lahendi võlgniku kasuks (v.t selles osas Tallinna
    Ringkonnakohtu 10.10.2014.a. kohtumäärust kohtuasjas nr. 2-13-28451).
11. Sissenõudja      XXXOÜ         esitas    omapoolse        avalduse  menetluskulude
    kindlaksmääramiseks ning palub võlgnikult välja mõista menetluskulu summas 3 749
    eurot ning välja mõista menetluskuludelt viivis VÕS § 113 lõike 1 teises lauses
    sätestatud määras. Kohtule esitatud menetluskulude nimekirja kohaselt on sissenõudja
    lepingulise esindaja tunnitasu määr olnud 141,19 eurot (t/l 188).
12. Riigikohus on kohtuasjas nr. 3-2-1-115-13 p. 25 leidnud, et Riigikohtu senises
    praktikas on mh põhjendatuks ja vajalikuks peetud tunnitasu 120 eurot koos
    käibemaksuga (1. oktoobri 2013. a määrus tsiviilasjas nr 3-2-1-92-13) ja tunnitasu 120
    eurot ilma käibemaksuta (2. oktoobri 2013. a määrus tsiviilasjas nr 3-2-1-93-13).
13. Riigikohus on ka selgitanud, et üldjuhul ei saa pidada põhjendatuks ja vajalikuks
    menetlusosalise lepingulise esindaja tunnitasu, mis ületab oluliselt keskmist sarnase
    õigusteenuse eest makstavat tasu (vaata selles osas Riigikohtu 13.11.2013.a. määrus
    kohtuasjas nr. 3-2-1-115-13 p. 25). Riigikohus on pidanud üksikjuhtudel põhjendatuks
    eelpool viidatud tunnitasust kõrgemat tunnitasu (vaata selles osas ka Riigikohtu
    14.10.2013.a. määrus kohtuasjas nr. 3-2-1-98-13 ning 11.02.2015.a. määrus
    kohtuasjas nr. 3-2-1-115-14). Riigikohus on selgitanud, et kõrgema tunnitasu
    põhjendatust ja vajalikkust tuleb hinnata igas kohtuasjas eraldi.
14. Tulenevalt Riigikohtu praktikast ning asjaolust, et käesoleval juhtumil ei olnud
    tegemist tavapärasest keerukama õigusvaidlusega ning tegemist oli hagita asjaga, leiab
    kohus, et hageja esindaja tunnitasu määra tuleb vähendada 120 euroni (ilma
    käibemaksuta).
15. Sissenõudja poolt kohtule esitatud menetluskulude nimekirja spetsifikatsiooni kohaselt
    on esindaja ajakulu käesolevas tsiviilasjas olnud kokku 26,5 tundi. Kohus arvestades
    menetluskulude nimekirjas väljatoodud ajakulu, leiab et see kuulub osaliselt
    vähendamisele. Ajakulu vähendamisel arvestab kohus seejuures asjaoluga, et tegemist
    ei ole olnud õiguslikult keeruka õigusvaidluse, mis eeldaks sissenõudja poolt
    väljatoodud ajamahus suhtlemist kliendiga ning strateegiate väljatöötamist. Kohus
    leiab, et põhjendatud sissenõudja esindaja ajakulu käesolevas tsiviilasjas on kokku 14
    tundi ehk 1 680 eurot (14 tundi x 120 eurot).




                                                                                        3
    16. Sissenõudja esindaja on palunud võlgnikult välja mõista telefonikulu summas 7,48
        eurot. Kohus leiab, et tegemist on põhjendatud kuluga ning see tuleb võlgnikult
        sissenõudja kasuks välja mõista kooskõlas TsMS § 144 p 2.
    17. Seega kuulub võlgniku poolt sissenõudjale hüvitamisele õigusabikulu summas 1 680
        eurot ja telefonikulu summas 7,48 eurot, s.o kokku 1 687,48 eurot.
    18. Kohtutäitur Elin Vilippus on kohtule e-posti teel teatanud, et viimasel puuduvad
        käesolevas tsiviilasjas menetluskulud (t/l 180).



/allkirjastatud digitaalselt/
Ann Meriluht
Kohtunik




                                                                                      4
