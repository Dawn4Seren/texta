                                KOHTUMÄÄRUS

Kohus                              Viru Maakohus

Kohtuasja number                   1-10-14834
Määruse tegemise aeg ja koht       25. veebruar 2016, Rakvere kohtumajas

Kohtunik                           Anu Ammer

Kohtuasi                           Riigi Tugiteenuste Keskuse taotlus rahalise karistuse
                                   asendamiseks
Süüdimõistetu                      KRISTJAN LAAGER, (i.k. 38604175227; elukoht:
                                   xxxx)
Kohaldatud õigusnormid             TMS § 206 lg 3; KrMS § 417, § 432


RESOLUTSIOON

Jätta Riigi Tugiteenuste Keskuse taotlus Kristjan Laagerile asenduskaristuse
kohaldamiseks rahuldamata.

Edasikaebamise kord

Määruse peale on õigus esitada määruskaebus 15 päeva jooksul Viru Maakohtule,
alates päevast, mil isik sai vaidlustatavast kohtumäärusest teada või pidi teada saama.

Asjaolud

Viru Maakohtu 12.11.2010 otsusega käskmenetluses mõisteti Kristjan Laager süüdi KarS §
121 järgi ja karistati teda rahalise karistusega 50 päevamäära ulatuses ehk 2500 krooni (159,78
eurot) riigituludesse. Kohus võimaldas rahalist karistust tasuda ositi alates detsembrist 2010
igakuiselt vähemalt 250 krooni (15,98 eurot) lõpetades tasumise hiljemalt 30.09.2011.
Kohtuotsus jõustus 01.02.2011.

21.12.2015 esitas Riigi Tugiteenuste Keskus kohtule taotluse rahalise karistuse
asendamiseks, kuna võlgnik ei ole rahalist karistust tasunud. Nõue on tasumata täies ulatuses
ehk summas 159,78 eurot. Täituri väitel on tegemist on varatu isikuga.

Kohus määras kohtuistungi toimumise ajaks 07.01.2016. Kohtukutse oli süüdimõistetule
kättetoimetatud hilinemisega. Kohus lükkas asja arutamise edasi ning määras uue
kohtuistungi toimumise ajaks 03.02.2016.
03.02.2016 toimunud kohtuistungil kinnitas Kristjan Laager, et rahaline karistus on tasumata,
kuna tööd ja sissetulekut pole ning kui keegi annab võlgu, siis võib ta selle nõude ära maksta.
Kohus lükkas asja arutamise edasi ning andis süüdimõistetule aega rahalise karistuse
tasumiseks. Uueks kohtuistungi ajaks määras kohus 17.02.2016 kell 15.00 ja märkis, et kui
rahaline karistus on selleks ajaks tasutud ning kohtule tasumisest teatatud, siis pole Kristjan
Laageril vaja kohtuistungile ilmuda.

12.02.2016 on Riigi Tugiteenuste Keskus kohtule teatanud, et Kristjan Laager on rahalise
karistuse täies ulatuses tasunud.

Kohtumääruse põhjendused

KrMS § 432 lg 1 kohaselt lahendab kohtulahendi täitmisega seonduvad küsimused
täitmiskohtunik määrusega kirjalikus menetluses kohtumenetluse pooli kohtusse kutsumata,
kui käesoleva paragrahvi lõikest 3 ei tulene teisiti.

TMS § 206 lg 3 kohaselt kui võlgnik on enne asenduskaristuse kohaldamist rahalise karistuse
ja varalise karistuse summa täies ulatuses tasunud, lõpetab kohtutäitur menetluse rahalise
karistuse ja varalise karistuse sissenõudes, teatades maakohtule viivitamata kirjalikult
rahalise karistuse ja varalise karistuse tasumisest.

Kuna Kristjan Laageri rahaline karistus on täies ulatuses tasutud enne asenduskaristuse
kohaldamise otsustamist asub kohus seisukohale, et avaldus mõistetud rahalise karistuse
asendamiseks tuleb jätta rahuldamata.


/allkirjastatud digitaalselt/

Anu Ammer
kohtunik
