                           KOHTUOTSUS
                                EESTI VABARIIGI NIMEL

Kohus                            Tartu Maakohus

Otsuse tegemise aeg ja koht      14. juuni 2016 Võru kohtumaja Põlvas, Võru tn 12

                                 1-16-5245 (kohtueelse menetluse nr 16265000191)
Kriminaalasja number

Kohtukoosseis                    Kohtunik Rita Kulberg

Kohtuistungi sekretär            Lea Kirotar

Kriminaalasi                     Aivar Jürimäe süüdistuses KarS § 424 järgi kiirmenetluses
                                 (kokkuleppemenetlusena)
Prokurör                         Ene Uljanova

                                 Aivar Jürimäe isikukood 35806126515; elukoht xxxxxxxx-
                                 xxxxxxxxxxxxxxxxxxxxxxxxxxxxxxxxxxxxxxxxxxx;
                                 xxxxxxxxxxxxxxxxxxxxxxx;                   xxxxxxxx-xxxxxxxxxxx;
                                 xxxxxxxxxxxxxx;
                                 xxxxxxxxxxxxxxxxxxxxxxxxxxxxxxxxxxxxxxxxx%                 karistatud
Süüdistatav
                                 Tartu Maakohtu 10.09.2014 otsusega KarS § 424 järgi
                                 vangistusega 5 kuud KarS § 74 sätete alusel tingimisi 18-kuulise
                                 katseajaga; tõkendit ei ole kohaldatud, kahtlustatavana kinni peetud
                                 12.06.-14.06.2016

RESOLUTSIOON
Aivar Jürimäe süüdi mõista KarS § 424 järgi ning karistada vangistusega 6 (kuus) kuud.

KarS § 68 lg 1 alusel arvata Aivar Jürimäe eelvangistuses viibitud aeg 12.06.-14.06.2016, s.o 3
(kolm) päeva karistusaja hulka ja Aivar Jürimäele kandmisele kuuluvaks karistuseks mõista 5 (viis)
kuud 27 (kakskümmend seitse) päeva vangistust.

KarS § 74 lg-te 1, 3 alusel määrata, et mõistetavat karistust 5 kuud 27 päeva vangistust ei pöörata
täielikult täitmisele, kui Aivar Jürimäe 18 (kaheksateist) kuulise katseaja jooksul ei pane toime uut
kuritegu ja täidab KarS § 75 lg 1 p-des 1-6 sätestatud kontrollnõudeid:
    1) elab          kohtu        määratud        alalises        elukohas        -        xxxxxxxx-
        xxxxxxxxxxxxxxxxxxxxxxxxxxxxxxxxxxxxxxxxxxx;
    2) ilmub kriminaalhooldaja määratud ajavahemike järel kriminaalhooldusosakonda
        registreerimisele;
    3) allub kriminaalhooldaja kontrollile oma elukohas ning esitab talle andmeid oma kohustuste
      täitmise ja elatusvahendite kohta;
   4) saab kriminaalhooldusametnikult eelneva loa elukohast lahkumiseks Eesti territooriumi
      piires kauemaks kui viieteistkümneks päevaks;
   5) saab kriminaalhooldusametnikult eelneva loa elu-, töö- või õppimiskoha vahetamiseks;
   6) saab kriminaalhooldusametnikult eelneva loa Eesti territooriumilt lahkumiseks ja väljaspool
      Eesti territooriumi viibimiseks.

Katseaja algust arvata alates kohtuotsuse kuulutamisest, s.o alates 14.06.2016.

Välja mõista Aivar Jürimäelt menetluskuludena sundraha 322 (kolmsada kakskümmend kaks) eurot
50 senti ning riigi õigusabi tasu ja kulu katteks 63 (kuuskümmend kolm) eurot 60 senti
riigituludesse.

Menetluskulud (kokku 386,10 eurot) tasuda ositi 12 (kaheteist) kuu jooksul alates käesoleva otsuse
jõustumisele järgnevast kuust hiljemalt iga kuu viimaseks kuupäevaks, tasudes 11-ne osamakse
katteks 32,18 eurot ja viimase 12-nda osamakse katteks 32,12 eurot Maksu- ja Tolliameti kontole
EE351010052031000004 SEB Pangas või EE502200221014193355 Swedbankis või
EE873300333499990003 Danske Bank AS Eesti filiaalis või EE401700017002872300 Nordea
Bank Finland PLC Eesti filiaalis viitenumbrile 99916700045525 (märkides makse selgituses:
Menetluskulud asjas 1-16-5245).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse sätete
rikkumisega (KrMS 9. peatüki 2. jao sätted) või kriminaalmenetlusõiguse olulise rikkumisega
(KrMS § 339 lg 1). Süüdistatav ja kaitsja võivad esitada apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne päeva
jooksul alates otsuse avalikult teatavakstegemisest, s.o alates 14.06.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 14.06.2016
määruskaebuse esitamise teel otsuse teinud kohtule.

Süüdistus

Aivar Jürimäed süüdistatakse selles, et tema juhtis tahtlikult 12.06.2016 kella 10.07 paiku
Põlva maakonnas Veriora vallas Veriora alevikus Jaama tn. mootorsõidukit Audi 80
registreerimismärgiga xxxxxxx joobeseisundis, kui alkoholisisaldus ühes liitris
väljahingatavas õhus oli 1,17 mg. Võttes arvesse laiendmääramatust 0,10, lugeda lõplikuks
tulemiks 1,07 mg/l. Aivar Jürimäe rikkus oma teoga liiklusseaduse § 69 lg 1 nõudeid, mille
kohaselt mootorsõiduki juht ei või olla joobeseisundis. Liiklusseaduse § 69 lg 2 p 1 järgi
loetakse juht alkoholijoobes olevaks, kui tema ühes grammis veres on vähemalt 1,50
milligrammi alkoholi või tema väljahingatavas õhus on alkoholi 0,75 milligrammi ühe liitri


                                                                                      2 (3)
kohta või rohkem.
Seega Aivar Jürimäe pani toime mootorsõiduki juhtimise joobeseisundis, s.o KarS § 424 järgi
kvalifitseeritava kuriteo.

Kokkuleppe sisu

Süüdistatava Aivar Jürimäe, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS §-s 424 ettenähtud kuriteo toimepanemise
eest 6 kuud vangistust. Vastavalt KarS § 68 lg-le 1 eelvangistuses viibitud aeg 12.06-
14.06.2016, s.o 3 päeva arvata karistusaja hulka ja lõplikuks karistuseks Aivar Jürimäele
mõista 5 kuud 27 päeva vangistust. KarS § 74 lg-te 1, 3 alusel karistust mitte pöörata
täitmisele, kui Aivar Jürimäe ei pane ühe aasta kuue kuulise katseaja kestel toime uut kuritegu
ja täidab talle katseajaks KarS § 74 lg-s 1 ja § 75 lg 1 p-des 1-6 sätestatud kontrollnõuded.

Kohtu järeldused

Süüdistatav Aivar Jürimäe kinnitas kohtuistungil, et ta on kokkuleppest aru saanud ja nõustub
sellega. Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav Aivar Jürimäe tuleb süüdi mõista KarS § 424 järgi ning talle tuleb mõista
kokkuleppekohane karistus.

Tulenevalt KrMS § 180 lg-st 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas, s.o 645 eurot ning riigi õigusabi korras määratud kaitsjale
makstav riigi õigusabi tasu ja kulu 63,60 eurot. Vastavalt süüdistatava Aivar Jürimäe, tema
kaitsja ja prokuröri vahel sõlmitud kokkuleppele ja seoses asja lahendamisega kiirmenetluses
vähendab kohus KrMS § 256-5 lg 2 alusel süüdistatavalt väljamõistetavat sundraha pooles
ulatuses. Ülejäänud menetluskulud peab kohus põhjendatuks Aivar Jürimäelt välja mõista
täies ulatuses. Vastavalt poolte kokkuleppele määrab kohus menetluskulude tasumise ositi 12
kuu jooksul.


/allkirjastatud digitaalselt/
Kohtunik Rita Kulberg




                                                                                      3 (3)
