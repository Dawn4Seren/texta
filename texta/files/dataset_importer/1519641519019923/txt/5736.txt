                           KOHTUMÄÄRUS
Kohus                               Tartu Maakohus

Kohtunik                            Heiki Kolk

Määruse tegemise aeg ja koht        04.oktoobril 2016, Võru kohtumaja

Tsiviilasja number                  2-16-6052
Tsiviilasi                          A. K. hagi I. J. vastu kinnisasja väljaandmiseks ja
                                    kinnistusraamatu ebaõige kande parandamiseks
Menetlustoiming                     kompromissi kinnitamine ja menetluse lõpetamine

Menetlusosalised      ja    nende Hageja A. K. , isikukood: xxxxxxxxxxx, elukoht
esindajad                         xxxxxxxxxxxxxxxxxxxxxxxx,
                                  xxxxxxxxxxxxxxxxxxxxxxxx; e-post:xxxxxxx@hot.ee;
                                  esindaja v.adv Karin Antsov, e-post: karin@kuklase.ee;

                                    Kostja I. J. , isikukood: xxxxxxxxxxx, elukoht
                                    xxxxxxxxxxxxxxxxxxxxxxxx,
                                    xxxxxxxxxxxxxxxxxxxxxxxxxxxx maakond; e-post:
                                    xxxxxxxxxxxxxxx@gmail.co; esindaja V. O. , e-
                                    post:vambola.olli@gmail.com
Viimase kohtuistungi toimumise
aeg                                  22.august 2016

RESOLUTSIOON

I. Kinnitada A. K. i ja I. J. (pooled) vahel kompromiss alljärgnevatel tingimustel:
1. Pooled on sõlminud kohtuliku kompromissi alljärgnevatel tingimustel ja lähtudes eeldusest,
et A. K. ´i ja I. J. ühise lapse K. J. täisealiseks saamisel läheb xxxxxxx kinnistu omandiõigus
tervikuna üle K. J. ning jääb vanavanemate elukohaks:
1.1 tagastada A. K. ´i ainuomandisse kinnistu xxxxxxx (registriosa nr xxxxxxx);
1.2 A. K. ´i kanda jäävad Krediidipank AS-ga 08.12.2005 sõlmitud laenulepingust nr 2486
tulenevad kohustused;
1.3 A. K. tasub I. J. kompromiss-summana 7000,00 EUR (seitse tuhat eurot) hiljemalt 3
(kolme) tööpäeva jooksul arvates kompromissi kinnitava kohtumääruse jõustumisest I. J.
arvelduskontole xxxxxxxxxxxxxxxxxxxx AS-s SEB pank.
2. Pooled paluvad kanda kinnistusraamatusse järgmised andmed:
-Pooled on kinnistu registriosa nr xxxxxxx I. J. kuuluva omandi üleandmises kokku leppinud.
Pooled paluvad kustutada senine kanne I. J. kohta ning kanda kinnistu registriosa teise jakku
omanikuna A. K. (isikukood: xxxxxxxxxxx).
3. Pooled kinnitavad, et käesoleva kompromissiga lahendatakse kõik vaidlused tsiviilasja
esemeks oleva nõude osas.

                                                                                         1(3)
 4. Poolte menetluskulud jäävad Poolte endi kanda.
 5. TsMS § 150 lg 2 p 1 kohaselt palub A. K. tagastada pool hagiavalduse esitamisel tasutud
 riigilõivust summas 150,00 eurot OÜ Advokaadibüroo Kuklase & Partnerid arveldusarvele
 EE732200221024602496 (Swedbank AS).
 6. Kompromiss jõustub seda kinnitava Tartu Maakohtu määruse jõustumisega.

 II. Poolte menetluskulud jätta poolte endi kanda.

 III. Lõpetada menetlus tsiviilasjas nr 2-16-6052.

 IV. Tühistada Tartu Maakohtu 19.04.2016 hagi tagamise määrus, millega kohaldati hagi
 tagamise     abinõu     ja   kustutada   xxxxxxx kinnistule (asukohaga    xxxxxxx,
 xxxxxxxxxxxxxxxxxxxxxxxxxxxxxxx maakond) A. K. (isikukood: xxxxxxxxxxx) kasuks
 seatud kinnisasja käsutamise keelumärge.

 V. Riigi Tugiteenuste Keskusel tagastada hagejale A. K. `ile pool tasutud riigilõivust, so
 150 eurot OÜ Advokaadibüroo Kuklase & Partnerid arveldusarvele EE732200221024602496
 (Swedbank AS).
 VI. Määrus saata riigilõivu tagastamise osas täitmiseks Riigi Tugiteenuste Keskusele
 (asukoht Turu 2, 51014 Tartu).

 Määrus saata määruse p 2 ja IV täitmise osas Tartu Maakohtu kinnistusosakonnale.

 Edasikaebamise kord
 Kohtumäärust peale ei saa vaidlustada määruskaebe korras (pooled välistasid määruskaebuse
 esitamise õiguse).

Asjaolud
A. K. esitas Tartu Maakohtusse hagi I. J. vastu. Hageja taotleb hagiga kohustada I. J. A. K.
ile tagasi andma kinnistu xxxxxxx (registriosa nr xxxxxxx) omandiõigus ning andma nõusolek
kinnistusraamatu omanikukande kustutamiseks ja A. K. i kandmiseks omanikuna
kinnistusraamatusse. Pooled kinnitavad, et käesolev kompromiss ei ole vastuolus heade
kommete ja seadusega ning ei kahjusta avalikku huvi. Pooled kinnitavad, et on teadlikud TsMS
s-s 432 sätestatud menetluse lõpetamise tagajärgedest.

Pooled paluvad käesolev kompromiss TsMS § 430 1g 1 alusel kinnitada ning menetlus
tsiviilasjas nr 2-16-6052 TsMS § 428 1g 1 p 4 alusel lõpetada. Menetluse lõpetamisel taotlevad
tühistada Tartu Maakohtu 19.04.2016 kohtumäärusega kohaldatud hagi tagamise abinõu ja
kustutada xxxxxxx kinnistule A. K. kasuks seatud kinnisasja käsutamise keelumärge. TsMS §
661 lg 4 kohaselt välistavad määruskaebuse esitamise õigus ning paluvad saata kompromissi
kinnitamise määrus kompromissilepingu punkti 2.2 (1.2) ja 3.1.3.(IV) täitmiseks Tartu
Maakohtu registriosakonnale.

Kohtu põhjendused
Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. Vastavalt TsMS
§ 430 lg 1 võivad pooled menetluse kuni hagi kohta tehtud lahendi jõustumiseni lõpetada
kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused.



                                                                                         2(3)
TsMS § 430 lg 3 esimese lause kohaselt ei kinnita kohus kompromissi, kui see on vastuolus
heade kommetega või seadusega või rikub olulist avalikku huvi või kui kompromissi ei ole
võimalik täita.

Kohus on seisukohal, et käesoleval juhul puuduvad TsMS § 430 lg 3 esimeses lauses sätestatud
alused kompromissi kinnitamata jätmiseks. Kohus leiab, et kompromiss tuleb kinnitada ning
menetlus asjas lõpetada.

Kompromissis taotles hageja poole hagiavalduse esitamisel tasutud riigilõivu tagastamist
summas 150 eurot. TsMS § 150 lg 2 p 1 kohaselt tagastatakse pool menetluses tasutud
riigilõivust, kui pooled sõlmivad kompromissi. Maksekorraldusest, 15.04.2016 nähtub, et
hageja on tasunud riigilõivu summas 350 eurot, so hagiavalduse esitamisel on hageja tasunud
300 eurot ja hagi tagamise taotluse esitamisel 50 eurot. Seega tuleb hagejale tagastada
hagiavalduse esitamisel pool tasutud riigilõivust, so 150 eurot hageja taotlusel advokaadibüroo
Advokaadibüroo Kuklase & Partnerid arveldusarvele.

Pooled on taotlenud menetluse lõpetamisel tühistada menetluse Tartu Maakohtu 19.04.2016
määrusega kohaldatud hagi tagamise abinõu. TsMS § 386 lg 4 kohaselt kohus tühistab hagi
tagamise kohtuotsusega, kui hagi jääb rahuldamata, ja määrusega, kui hagi jäetakse läbi
vaatamata või kui asjas menetlus lõpetatakse. Kuna tsiviilasjas menetlus lõpetatakse tühistab
kohus 19.04.2016 määrusega tsiviilasjas kohaldatud hagi tagamise abinõu.

Pooled on kompromissis välistanud määruskaebuse esitamise õiguse. Vastavalt TsMS § 661 lg
4 võib poolte kokkuleppel määruskaebuse esitamise tähtaega hagimenetluses lühendada või
määruskaebuse esitamise õiguse välistada. Seega vastavalt poolte kokkuleppele ei saa esitada
kohtumääruse peale määruskaebust.

Menetluskulude jaotus
Tulenevalt TsMS § 173 lg 1 märgib asja menetlenud kohus menetlust lõpetavas määruses, muu
hulgas määruses, millega asja menetlus lõpetatakse, menetluskulude jaotuse.

TsMS § 168 lg 3 kohaselt kompromissi sõlmimise korral kannavad pooled oma menetluskulud
ise, kui nad ei ole kokku leppinud teisiti. Kuna pooled on kompromissis kokku leppinud
menetluskulude kandmise, tuleb poolte menetluskulud jätta nende endi kanda.


/allkirjastatud digitaalselt/

Heiki Kolk
kohtunik




                                                                                           3(3)
