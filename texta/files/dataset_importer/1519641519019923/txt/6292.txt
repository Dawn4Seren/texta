                                                                                              1




                            KOHTUOTSUS
                                 EESTI VABARIIGI NIMEL

Kohus                            Viru Maakohus

Otsuse tegemise aeg ja koht      27. september 2016, Rakvere kohtumaja

Kriminaalasja number             1-16-8267 (16259000602)

Kohtunik                         Heli Väinaste

Kohtuistungi sekretär            Annely Eesmaa

Prokurör                         Elle Karm


Kriminaalasi                     Siim Hussari süüdistuses KarS § 424 järgi kiirmenetluses
                                 kokkuleppemenetluse kaudu


Süüdistatav                      SIIM HUSSAR, isikukood 38910285211, Eesti Vabariigi
                                 kodanik, keskeriharidus, emakeel eesti keel, elukoht xxxx,
                                 töökoht xxxx tööline, varem kriminaalkorras karistamata,
                                 väärteokorras 1 korral karistatud, tõkendit ei ole kohaldatud

                                 v.-adv. abi Gerda-Johanna Pello
Kaitsja


RESOLUTSIOON:
Juhindudes KrMS § 239 – 249, 256¹ - 2565, 306, 309, 313, 315, 318, 319 kohus

                                             otsustas:

Süüdi tunnistada SIIM HUSSAR KarS § 424 järgi ning karistuseks mõista 7 (seitse) kuud
vangistust.

Mõistetud vangistust ei pöörata KarS § 73 lg 1,3 alusel tingimisi täitmisele, kui Siim Hussar ei
pane ühe aastasel katseajal toime uut tahtlikku kuritegu.

Siim Hussarile määratud katseaja alguseks lugeda 27.09.2016.
                                                                                              2

KarS § 50 lg 1 p 1 alusel võtta Siim Hussarilt lisakaristusena ära mootorsõiduki juhtimise õigus
üheksaks kuuks. Liiklusseaduse § 127 alusel on Siim Hussar kohustatud viie tööpäeva jooksul
otsuse jõustumisest arvates loovutama oma juhiloa Maanteeametile.

KrMS § 175 lg 1 p 9, 179 lg 1 p 2, 2565 lg 2 alusel välja mõista Siim Hussarilt
menetluskuluna sundraha 322,50 (kolmsada kakskümmend kaks eurot ja 50 senti) eurot
riigituludesse.

KrMS § 175 lg 1 p 4 alusel välja mõista Siim Hussarilt menetluskuluna kaitsjatasu 93
(üheksakümmend kolm) eurot riigituludesse v.-adv. abi Gerda-Johanna Pello poolt osutatud
õigusabi eest.

KrMS § 180 lg 3 ja KarS § 66 lg 3 alusel võimaldada Siim Hussaril tasuda
kriminaalmenetluse kulud kokku summas 415,50 eurot ositi ühe aasta jooksul, tasudes alates
kohtuotsuse jõustumisest esimesel kuul 34,90 eurot ja järgneval üheteistkümnel kuul
igakuiselt 34,60 eurot. Menetluskulude osamaksed tasuda Maksu- ja Tolliameti
arveldusarvele SEB Pank EE351010052031000004, Swedbank EE502200221014193355,
Nordea Pank EE401700017002872300 või Danske Bank EE873300333499990003.
Maksekorraldusele märkida viitenumber 99916700069064 ning selgitus: „Siim Hussar, 1-16-
8267, menetluskulude osamakse.“ Kui menetluskulude osamakse ei ole tähtajaks tasutud,
pööratakse otsus tasumata osas täitmisele kohtutäituri kaudu täitemenetluse seadustikus
sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.


SÜÜDISTUS

Siim Hussarit süüdistatakse selles, et tema, olles alkoholijoobes, juhtis 06.08.2016 kella 21.00
paiku Lääne-Virumaal Sõmeru vallas Sõmeru alevikus mootorsõidukit xxxx
registreerimismärgiga xxxx, liikudes alevikust Tallinn-Narva mnt-le, kus ta 102. km-l
juhtimiselt kõrvaldati. Siim Hussari joove tuvastati tõendusliku alkomeetriga Dräger Alcotest
7110 EST s/nr ARBK-0025, mille mõõtetulemus oli 1,22 mg/l. Vastavalt Liiklusseaduse § 69
lg 1 ei tohi juht olla joobeseisundis ning vastavalt § 69 lg 2 p 1 loetakse alkoholijoobes
olevaks juhti, kelle väljahingatavas õhus on alkoholi 0,75 mg ühe liitri kohta või rohkem.

Seega Siim Hussar, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.


MENETLUSE KÄIK JA MAAKOHTU SEISUKOHT

Süüdistatava, süüdistatava kaitsja ja prokuröri vahel sõlmitud kokkuleppe kohaselt on Siim
Hussarile mõistetavaks karistuseks KarS § 424 järgi 7 (seitse) kuud vangistust. KarS § 73 lg 1
ja 3 alusel jätta vangistus tingimisi kohaldamata ja määrata katseajaks 1 (üks) aasta.
                                                                                               3

KarS § 50 lg 1 p 1 alusel võtta Siim Hussarilt lisakaristusena ära mootorsõiduki juhtimise
õigus 9 (üheksaks) kuuks.

Süüdistatav Siim Hussar on kokkuleppest aru saanud ja nõustus sellega.

Kokkuleppe arutamise põhjal tegi kohus järelduse, et süüdistatav Siim Hussar on kokkulepet
sõlmides väljendanud oma tõelist tahet ja kriminaalasja menetlemisel on järgitud kiirmenetlust ja
kokkuleppemenetlust reguleerivaid sätteid.

Siim Hussar tuleb süüdi tunnistada KarS § 424 järgi ning mõista talle karistus vastavalt
kokkuleppele.

KrMS § 2565 lg 2 sätestab, et süüdimõistvat kohtuotsust kiirmenetluses tehes vähendab kohus
KrMS § 179 lg 1 sätestatud sundraha (milleks on teise astme kuriteos süüdimõistmise korral
645 eurot) suurust, kuid mitte rohkem kui poole võrra.

Käesolevas kriminaalasjas on kokkuleppe kohaselt menetluskuludeks sundraha summas
322,50 eurot ja KrMS § 175 lg 1 p 4 alusel kaitsjatasu kohtueelses menetluses summas 93
eurot. KrMS § 180 lg 1 kohaselt hüvitab eelnimetatud kulud süüdimõistetu. Menetluskulud
kuuluvad väljamõistmisele riigieelarve tuludesse. Kokkuleppe kohaselt võimaldada KrMS §
180 lg 1 ja 3 alusel tekkinud menetluskulud kokku summas summas 415,50 eurot tasuda ositi
1 aasta jooksul igakuiste osamaksetena alates kohtuotsuse jõustumisest.

/allkirjastatud digitaalselt/

Heli Väinaste
Kohtunik
