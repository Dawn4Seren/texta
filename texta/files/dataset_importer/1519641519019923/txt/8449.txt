                              KOHTUMÄÄRUS
Kohus                              Harju Maakohus
Kohtunik                           Nele Seping
Määruse tegemise aeg ja koht       29. august 2016, Tallinn, Kentmanni kohtumaja
Tsiviilasja number                 2-16-9566
Tsiviilasi                         aktsiaselts XXXX hagi XXXX vastu leppetrahvi ja viivise
                                   saamiseks
Menetlustoiming                    kompromissi kinnitamine, menetluse lõpetamine ja poole
                                   riigilõivu tagastamine
Menetlusosalised     ja   nende Hageja aktsiaselts XXXX (registrikood XXXX, auskoht
esindajad                       XXXX), seaduslik esindaja XXXX, lepinguline esindaja
                                vandeadvokaat Margus Poola (Advokaadibüroo LEXTAL,
                                Rävala 4, 10143 Tallinn, e-post märgus.poola@lextal.ee)
                                Kostja XXXX(isikukood XXXX, asukoht XXXX, e-post
                                XXXX)
Asja läbivaatamine                 Kirjalikus menetluses
RESOLUTSIOON
1. Kinnitada hageja aktsiaselts XXXX ja kostja XXXX vahel sõlmitud alljärgnev kompromiss:
1.1 Kostja XXXX tasub hagejale aktsiaselts XXXX kokku 1632,32 eurot, millest 1311,32 eurot
on hageja poolt tasutud konkurentsikeelu hüvitise tagastus ja 325 eurot pool riigilõivust, 15
(viiteistkümne) kalendripäeva jooksul arvates kompromissi kinnitava ja menetlust lõpetava
määruse jõustumisest hageja aktsiaselts XXXX arveldusarvele Swedbank-is, konto
XXXXXXXXXXXX, selgitusega: kompromiss tsiviilasjas nr 2-16-9566.
1.2 Hageja aktsiaselts XXXX loobub oma leppetrahvi ja viivitusintresside nõudest kostja XXXX
vastu.
1.3 Juhindudes TsMS § 168 lg 3 kannavad pooled oma menetluskulud ise, v.a riigilõiv millest
poole (summas 325 eurot) kannab kostja XXXX hageja aktsiaselts XXXX arveldusarvele
vastavalt käesolevale kompromissile.
1.4 Pooled kinnitavad, et pärast kompromissis märgitud tingimuste täitmist ei ole neil enam
teineteise suhtes vastastikuseid varalisi või mittevaralisi nõudeid.
1.5 Menetlusosalised on kokku leppinud, et soovivad kompromissi kinnitamist üksnes tervikuna.
Kompromissi tervikuna või osaliselt kinnitamata jätmisel kohtu poolt on poolel õigus 5 (viis)
tööpäeva jooksul kompromissist taganeda, arvates päevast, mil menetlusosaline sai kompromissi
tervikuna või osaliselt kohtu poolt kinnitamata jätmisest teada.
1.6 Menetlusosalised on teadlikud tsiviilkohtumenetluse seadustiku § 428 lg 1 p-s 4 ning §-s 432
sätestatud tsiviilasja kompromissiga lõpetamise õiguslikest tagajärgedest, sh tsiviilasja menetluse
lõpetamise õiguslikest tagajärgedest. Pooled on teadlikud, et TsMS § 430 lg 5 kohaselt on
kompromissi kinnitav määrus kehtiv täitedokumendina.

                                                                                                 1
2. Lõpetada menetlus tsiviilasjas 2-16-9566 hageja aktsiaselts XXXX hagi kostja XXXXvastu
leppetrahvi ja viivise saamiseks.
3. Tagastada hageja aktsiaselts XXXX arveldusarvele XXXXXXXXXXXXXX Swedbankis pool
hagi esitamisel tasutud riigilõivust, s.o 325 eurot.
Edasikaebamise kord
Kohtumääruse peale võib poolte kokkuleppel esitada määruskaebuse 3 (kolm) kalendripäeva
jooksul alates kohtumääruse kättetoimetamisest Tallinna Ringkonnakohtule Harju Maakohtu
kaudu. Määruskaebuse esitamisel tuleb tasuda riigilõivu.
Asjaolud ja kohtumääruse põhjendused
26.08.2016 saabus kohtule poolt allkirjastatud kompromiss, millise pooled paluvad kohtul kinnitada
ja asjas menetluse lõpetada. Pooled on teadlikud menetluse lõpetamise tagajärgedest.
Vastavalt TsMS § 430 lg 1 võivad pooled menetluse kuni hagi kohta tehtud lahendi jõustumiseni
lõpetada kompromissiga. Kooskõlas TsMS § 428 lg 1 p 4 lõpetab kohus menetluse otsust tegemata,
kui pooled on sõlminud kompromissi ja kohus kinnitab selle. Tulenevalt TsMS § 432 menetluse
lõpetamise korral kompromissiga, on lõpetamisel samad materiaalõiguslikud ja protsessuaalsed
tagajärjed nagu menetluse lõpetamisel kohtuotsusega, kui seadusest ei tulene teisiti.
Kohus, tutvunud tsiviilasja materjalidega, leiab, et taotlus kompromissi kinnitamiseks ja menetluse
lõpetamiseks on seaduslik, ei ole vastuolus heade kommetega ega riku avalikku huvi ning kuulub
rahuldamisele tulenevalt TsMS §-dest 428 lg 1 p 4, 430 lg 1 ja 431, 432, 433 ja 661 lg 2.
Juhindudes TsMS §-st 150 lg-st 2 p-st 1 ja lg-st 3 kuulub hagejale taotluse alusel tagastamisele pool
hagi esitamisel tasutud riigilõivust, s.o. 325 eurot. Hageja on tasunud 14.06.2016 riigilõivu summas
650 eurot Rahandusministeeriumi kontole nr EE062200221059223099, selgitus: „Riigilõiv XXXX
AS’i hagilt XXXX vastu.“
Pooled on juhindudes TsMS § 661 lg 4 lühendanud määruskaebuse esitamise õiguse kolme
kalendripäevani.


/allkirjastatud digitaalselt/
Nele Seping
kohtunik




                                                                                                 2
