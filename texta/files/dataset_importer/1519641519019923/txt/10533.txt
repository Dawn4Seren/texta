                              KOHTUMÄÄRUS
Kohus                              Viru Maakohus
Kriminaalasja number               1-16-3598
Määruse tegemise aeg ja koht       18. juuli 2016, Jõhvi kohtumaja
Kohtunik                           Deniss Minzatov
                                   kirjalikus menetluses
Menetlustoiming                    Viru Vangla kriminaalhooldusosakonna 15.07.2016
                                   erakorralise ettekande lahendamine Artjom Tšulitski`le Viru
                                   Maakohtu 19.05.2016 otsusega määratud katseajaks
                                   lisakohustuse määramiseks
Süüdimõistetu                      Artjom Tšulitski, isikukood 39708072222, elukoht xxx

RESOLUTSIOON                       Juhindudes KarS § 76 lg 7, KrMS § 427, § 432, kohus
                                          MÄÄRAS
1. Rahuldada kriminaalhooldusametniku taotlus süüdimõistetu Artjom Tšulitski’le
   täiendava kohustuse määramiseks.
2. Määrata süüdimõistetule Artjom Tšulitski’le Viru Maakohtu 19.05.2016 otsusega nr 1-
   16-3598 mõistetud katseajaks täiendav kohustus – mitte omada või tarvitada
   narkootilisi või psühhotroopseid aineid.
3. Saata kohtumääruse ärakiri Artjom Tšulitski’le ja Viru Vangla
   kriminaalhooldusosakonda.
Edasikaebamise kord
Määruse peale võib esitada määrusekaebuse Viru Maakohtule 15 päeva jooksul, alates päevast,
mil isik sai määrusest teada, või pidi teada saama.

ASJAOLUD

Viru Maakohtu 19.05.2016 kohtuotsusega nr 1-16-3598 tunnistati Artjom Tšulitski süüdi KarS §
121 lg 1 järgi ning mõisteti karistuseks 6 kuud vangistust. KarS § 74 lg 1, 3 alusel jäeti vangistus
kohaldamata ning täitmisele pööramata tingimusel, et Artjom Tšulitski ei pane ühe aasta
pikkuse katseaja jooksul toime uut kuritegu ning täidab KarS § 75 lg 1 p 1-6 ja lg 2 p 2, 4
sätestatud kontrollnõudeid ja kohustusi.

Viru Vangla kriminaalhooldusosakonna Jõhvi esinduse kriminaalhooldusametnik esitas Viru
Maakohtule erakorralise ettekande, milles palus määrata Artjom Tšulitski´le lisakohustus - mitte
omada või tarvitada narkootilisi või psühhotroopseid aineid.
Kriminaalhooldusametniku erakorralise ettekande kohaselt on Artjom Tšulitski rikkunud
käitumiskontrolli kontrollnõudeid, jättes ilmumata kokkulepitud ajal registreerimisele ning
viibinud väljaspool Eesti Vabariigi territooriumit ilma kriminaalhooldusametniku eelneva loata.
Süüdimõistetu ei ilmunud 30.06.2016 registreerimisele. Tulles 01.07.2016 registreerimisele
selgitas ta, et unustas registreerimise aja, kuna kaotas välisreisil Rootsi rahakoti, milles oli kaart
registreerimisaegadega. 22-24.06.2016 toimunud välisreisiks Rootsi Artjom Tšulitski ametnikult
luba ei küsinud, kuna ei teadnud, et see on vajalik.



                                                                                              1(2)
Esmakohtumisel 14.06.2016 tutvustati kriminaalhooldusalusele katseajaks määratud õigusi ja
kohutusi ning ta kinnitas oma allkirjaga nendest arusaamist. Artjom Tšulitski on kohtunud
kriminaalhooldusametnikuga viiel korral, kuid juba on esinenud probleeme kontrollnõuete
täitmisega. 14.07.2016 sai kriminaalhooldusametnik karistusregistrist info, et Artjom Tšulitskile
on määratud trahv NPALS § 151 lg 1 järgi (väärteoasi nr 244016004274). 14.07.2016 toimunud
registreerimisel selgitas süüdimõistetu, et 22.06.2016 öösel peatas Ida prefektuuri politseipatrull
tema koos kaaslastega Jõhvis, Vahe tänaval paikneva Säästumarketi läheduses ning kontrollis
alkoholi ja narkootikumide tarvitamist. Artjom Tšulitski puhul näitas test, et isik on tarvitanud
THC-d. Kriminaalhooldusalune väitis, et sai selle tuttavalt ja arvas, et tegemist oli tavalise
sigaretiga.

Lähtudes ülaltoodust teeb kriminaalhooldusametnik ettepaneku määrata Artjom Tšulitski´le
lisakohustus KarS § 75 lg 2 p 21 alusel – mitte omada või tarvitada narkootilisi või
psühhotroopseid aineid, mis motiveeriks süüdimõistetut suurema kohusetundega suhtuma temale
katsejaks pandud kontrollnõuetesse ja kohustustesse ning vähendaks uue kuriteo sooritamise
riski.

KOHTU SEISUKOHT

Kohus, tutvunud erakorralise ettekandega ja sellele lisatud materjalidega, leiab, et
kriminaalhooldusametniku ettepanek on põhjendatud ja kuulub rahuldamisele. Artjom
Tšulitski´le tuleb määrata täiendav kohustus - mitte omada või tarvitada narkootilisi või
psühhotroopseid aineid.

KrMS § 432 lg 1 kohaselt kohtulahendi täitmisega seonduvad küsimused, mis ei käsitle
vabaduse võtmist, lahendab täitmiskohtunik määrusega kirjalikus menetluses kohtumenetluse
pooli kohtusse kutsumata. Kohus lahendab esitatud erakorralise ettekande kirjalikus menetluses.
Vastavalt KarS § 69 lg 6 kui süüdlane hoiab üldkasulikust tööst kõrvale, ei järgi kontrollnõudeid
või ei täida talle pandud kohustusi, võib karistust täideviiv ametnik teda kirjalikult hoiatada või
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Aresti või vangistuse täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva aresti või vangistusega. Alla kümne päevase
aresti täitmisele pööramise korral arvestatakse karistusest kantuks süüdlase tehtud üldkasuliku
töö tunnid proportsionaalselt mõistetud arestiga.

Süüdimõistetu on rikkunud kohtuotsusega määratud kontrollnõudeid – ilmuda kriminaalhooldaja
poolt määratud ajal registreerimisele ning saada kriminaalhooldusametnikult eelnev luba Eesti
territooriumilt lahkumiseks ja väljaspool Eesti territooriumit viibimiseks.

Võttes arvesse kriminaalhooldusametniku seisukohta, leiab kohus, et karistuse täitmisele
pööramine oleks esialgu ennatlik. Seega on otstarbekohane rakendada kergemat
mõjutusvahendit, milleks on täiendava kohustuse määramine. Kriminaalhooldusalusele tuleb
anda võimalus oma rikkumistest järelduste tegemiseks, seda enam, et kriminaalhoolduse mõte on
suunata isik õiguskuulekale käitumisele ja distsiplineerida teda ühiskonnas kehtivatest reeglitest
kinni pidama. Seoses eeltooduga peab kohus võimalikuks edaspidiste rikkumiste vältimiseks
ning hoolduskavas püstitatud eesmärkide elluviimiseks määrata Artjom Tšulitski´le täiendav
kohustus – mitte omada või tarvitada narkootilisi või psühhotroopseid aineid.

/allkirjastatud digitaalselt/
Deniss Minzatov
kohtunik

                                                                                              2(2)
