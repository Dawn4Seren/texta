                                                                               4-16-604




                           KOHTUOTSUS
                              EESTI VABARIIGI NIMEL

Kohus                             Viru Maakohus

Otsuse tegemise aeg ja koht       29. jaanuar 2016, Narva kohtumaja

Väärteoasja number                4-16-604 (2330,16,000371; 2330,15,006922)

Väärteoprotokolli number          -

Kohtunik                          Astrid Asi

Sekretär                          Jelena Muttonen

Tõlk                              Irina Ogurova

Väärteoasi                        Narkootiliste-ja psühhotroopsete ainete ning nende lähteainete
                                  seadus § 151 järgi; liiklusseaduse § 201 lg 2 järgi
Menetlusalune isik                Sergey Kirsanov

                                  isikukood 38509153714, elukoht xxx, Vene Föderatsiooni
                                  kodakondsus, xxx
Kohtuvälise menetleja esindaja    Politsei-ja    Piirivalveameti    Ida    Prefektuuri        Narva
                                  politseijaoskond, asukoht Vahtra 3, 21003 Narva

Istungil osalenud isikud          Menetlusalune isik: Sergey Kirsanov

                                  Ida Prefektuuri korrakaitsebüroo Narva politseijaoskonna
                                  vanemväärteomenetleja Irina Reino


Kohtuistungi toimumise aeg        29.01.2016

RESOLUTSIOON                      Juhindudes väärteomenetluse seadustiku (VTMS) § 107 lg 1 p-
                                  st 1 ja §-dest 108-111 kohtunik otsustas:


Tunnistada Sergey Kirsanov süüdi 28.01.2016 mootorsõiduki juhtimises vastava kategooria
mootorsõiduki juhtimise õiguseta isikuna, kellelt on mootorsõiduki juhtimise õigus ära võetud,
so liiklusseaduse § 201 lg-s 2 sätestatud väärteo toimepanemises ja mõista karistuseks 3 (kolm)
päeva aresti.




                                                                                          1
                                                                                   4-16-604

Mõista Sergey Kirsanov õigeks NPALS § 15¹ lg 1 järgi esitatud süüdistuses, so 13.05.2015.a
narkootilise aine arsti ettekirjutuseta tarvitamises.

Karistuse kandmise alguseks lugeda 28.01.2016 kell 11:59.

VTMS § 199 lg 3 ja 205 lg 1 kohaselt kohtuotsus aresti mõistmise kohta jõustub ja pööratakse
täitmisele selle tegemisest.

Jätta riigi kanda ekspertiisi tegemise kulud 36 (kolmkümmend kuus) eurot.


Edasikaebamise kord
Kui kohtumenetluse pool soovib kasutada apellatsiooniõigust, peab ta sellest kirjalikult teatama
Viru Maakohtule Narva kohtumaja kaudu 7 (seitsme) päeva jooksul, alates kohtuotsuse
kuulutamisele järgnevast päevast, so 30.jaanuarist 2016. Kui ettenähtud tähtajaks ei teatata soovist
kasutada apellatsiooniõigust, vormistatakse kohtuotsus ainult selle lõpposana. Apellatsiooniõiguse
kasutamise korral on kohtuotsus maakohtu kantseleis kättesaadav alates 08. märtsist 2016.
Apellatsioon esitatakse Tartu Ringkonnakohtule 15 päeva jooksul, alates päevast, mil otsus on
kohtumenetluse pooltele maakohtu kantseleis tutvumiseks kättesaadav.


KOHTUOTSUSE PÕHIOSA

1.Politsei-ja Piirivalveameti Ida prefektuuris koostati 28.01.2016 väärteoprotokoll
väärteoasjas nr 2330,16,000371. Protokolli kohaselt juhtis Sergey Kirsanov 28.01.2016 kell
10.45 Narvas Vahtra 3 juures mootorsõidukit Volvo, reg.nr xxx omamata vastava kategooria
sõiduki juhtimise õigust, kui juhtimisõigus oli karistusena ära võetud alates 20.01.2016.
Väärteoprotokolli kohaselt pani Sergey Kirsanov sellega toime väärteo, mis on kvalifitseeritav
liiklusseaduse § 201 lg 2 järgi.

1.1 Kõnealuse väärteoasjaga ühendati väärteoasi nr 2330,15,006922, milles koostati
väärteoprotokoll samuti 28.01.2016. Protokolli kohaselt oli Sergey Kirsanov eelnevalt
tarvitanud narkootilist ainet ilma arsti ettekirjutuseta. Vastavalt EKEI uuringuaktile nr 1199T
tuvastati Kirsanovi uriinis tetrahüdrokannabinooli metaboliit. Teo toimepanemise ajaks on
märgitud 13.05.2015 kell 18.03.
Väärteoprotokolli kohaselt pani Sergey Kirsanov sellega toime väärteo, mis on kvalifitseeritav
NPALS § 151 lg 1 järgi.

1.2 Juhindudes VTMS §-st 71 edastas kohtuväline menetleja kõnealuse väärteoasja Viru
Maakohtule.

2. Vastavalt liiklusseaduse § 90 lg 1 p-le 1 ei tohi mootorsõidukit juhtida isik, kellel ei ole
vastava kategooria või alamkategooria mootorsõiduki juhtimisõigust.
Liiklusseaduse § 201 lg 2 kohaselt on karistatav mootorsõiduki juhtimine vastava kategooria
mootorsõiduki juhtimisõiguseta isiku poolt, kes on mootorsõiduki, maastikusõiduki või
trammi juhtimiselt kõrvaldatud või kelle mootorsõiduki või trammi juhtimisõigus on peatatud
või peatunud, kehtetuks tunnistatud või kellelt on mootorsõiduki või trammi juhtimisõigus ära
võetud. Nimetatud teo eest on karistusena ette nähtud rahatrahv kuni 300 trahviühikut või
arest.


                                                                                              2
                                                                                     4-16-604



2.1 Formaalselt vastab väärteoprotokollis toodud sündmuste kirjeldus liiklusseaduse § 201 lg-
s 2 sätestatud väärteokoosseisu objektiivsetele tunnustele st mootorsõiduki juhtimine isiku
poolt, kellelt on juhtimisõigus ära võetud.

2.2 Antud juhul ei ole vaidlust selles, et Kirsanov juhtis väärteoprotokollis nimetatud ajal ja
kohas mootorsõidukit ning et tal oli juhtimisõigus karistusena ära võetud.
04.12.2015 koostatud väärteoprotokollist (tl 11) nähtuvalt heideti Kirsanovile LS § 224 lg 2
alusel ette, et ta juhtis 04.12.2015 mootorsõidukit seisundis, milles tema ühes liitris
väljahingatavas õhus oli alkoholi mitte vähem kui 0,33mg. Samal päeval sai Kirsanov
kõnealuse protokolli kätte ning protokollis kajastus ühtlasi teave, et kohtuvälise menetleja
lahend on politseiasutuses kättesaadav alates 04.01.2016.
Politsei- ja Piirivalveameti 31.12.2015 otsus (tl 13) kinnitab, et Kirsanovi karistati 04.12.2015
toimepandud LS § 224 lg 2 rikkumise eest rahatrahviga ning LS § 224 lg 3 p 1 alusel võeti
lisakaristusena viieks kuuks ära juhtimisõigus. Karistusregistri ning Maanteeameti
liiklusbüroo andmete väljatrükkide pinnalt on tuvastatud, et otsus jõustus 20.01.2016 ning
samast päevast alates on Kirsanovilt mootorsõiduki juhtimisõigus äravõetud (tl 29, 30-31).
29.01.2016 kohtuistungil tunnistas Kirsanov ise, et ta juhtis 28.01.2016 mootorsõidukit, sõites
Narva politseijaoskonda. Enda sõnul oli ta küll teadlik oma varasematest väärtegudest, kuid ei
olnud teadlik, et temalt on juhtimisõigus ära võetud. 19.01.2016 ta kontrollis koos
politseiametnikuga ARKist ning siis oli tal juhtimisõigus olemas. Kuid olles 19.01.2016
politseijaoskonnas ei uurinud ta milline karistus talle 04.12.2015 toimepandud väärteo eest
mõisteti.
Eelnevast tulenevalt on käesolevas väärteoasjas tõendatud, et Kirsanov juhtis 28.01.2016
mootorsõidukit ning ta tegi seda ajal, mil tal oli juhtimisõigus ära võetud. Seega esinevad
tema tegevuses liiklusseaduse § 201 lg-s 2 sätestatud väärteo objektiivsed tunnused.

2.4 Kirsanov põhjendas rikkumist asjaoluga, et ei olnud teadlik mootorsõiduki juhtimisõiguse
äravõtmisest. Samas nähtub aga tema poolt kohtuistungil antud ütlustest, et talle oli teada fakt,
et 04.12.2015 rikkumisele järgneb otsus, kuid ta ei võtnud midagi ette, et selle otsuse sisu
teada saada.
Tema ütluseid ei ole kohtumenetluse raames kummutatud ning kohtul puudub alus kahelda
Kirsanovi ütluste usaldusväärsuses. Tõendeid, mis kinnitaksid, et ta oli juhtimisõiguse
äravõtmisest teadlik, kohtumenetluses esitatud ega kogutud ei ole.
Samas 04.12.2015 koostatud väärteoprotokollist nähtuvalt on Kirsanov ise kinnitanud, et ta on
saanud kätte väärteoprotokolli koopia ning oli seega teadlik, et kohtuvälise menetleja otsus
tehakse hiljemalt 04.01.2016 ning tal on võimalik sellega kohtuvälise menetleja juures
tutvuda. Omades juhtimisõigust pidi Kirsanov olema ühtlasi teadlik ka kehtiva liiklusseaduse
normidest ning asjaolust, et talle väärteoprotokollis etteheidetud tegude eest võidakse
karistusena kohaldada muu hulgas ka juhtimisõiguse äravõtmist. Jättes ise teadlikult
kohtuvälise menetleja otsusega tutvumata, pidi ta möönma, et talle võidakse karistuseks
määrata ükskõik milline vastavate väärtegude eest ettenähtud sanktsiooni liik ning lisakaristus
sh juhtimisõiguse ära võtmine. Seega juhul, kui Kirsanov suhtunuks oma kohustustesse
seadusekuulekalt ja kohusetundlikult ning oleks tutvunud tema suhtes tehtud otsusega, olnuks
ta teadlik vastava otsuse sisust ning talle määratud karistusest st asjaolust, et temalt on
juhtimisõigus ära võetud.
Kohtu hinnangul on taolistel asjaoludel liiklusseaduse § 201 lg-s 2 sätestatud väärteo
toimepanemise näol tegemist KarS § 18 lg 3 mõttes hooletusest toimepandud teoga.

KarS § 18 lg 3 sätestab, et kui isik ei tea süüteokoosseisule vastava asjaolu esinemist, kuid


                                                                                                3
                                                                                   4-16-604

oleks seda tähelepaneliku ja kohusetundliku suhtumise korral pidanud ette nägema, on isik
pannud teo toime hooletusest. KarS § 18 lg-st 1 tulenevalt on hooletus üks ettevaatamatuse
liikidest ning vastavalt KarS § 15 lg-le 3 on väärteona karistatav nii tahtlik kui ka
ettevaatamatu tegu.

2.5 Ülaltoodut kokkuvõttes on kohtu hinnangul tuvastatud, et Kirsanov juhtis
väärteoprotokollis nimetatud ajal ja kohas mootorsõidukit omamata juhtimisõigust, kuna
juhtimisõigus oli temalt karistusena ära võetud ning pani sellega toime liiklusseaduse § 201 lg
2 järgi kvalifitseeritava väärteo. Vastav tegu oli toimepandud hooletusest.


3. Seonduvalt NPALS § 151 lg 1 järgi esitatud süüdistusega märgib kohus järgnevat.

3.1 NPALS § 151 lg 1 kohaselt on rahatrahvi või arestiga karistatav narkootilise või
psühhotroopse aine arsti ettekirjutuseta tarvitamine või väikeses koguses ebaseaduslik
valmistamine, omandamine või valdamine.

3.2 Protokollis nimetatud tetrahüdrokannabinool kuulub sotsiaalministri 18. mai 2005. a
määrusega nr 73 „Narkootiliste ja psühhotroopsete ainete meditsiinilisel ja teaduslikul
eesmärgil käitlemise ning sellealase arvestuse ja aruandluse tingimused ja kord ning
narkootiliste ja psühhotroopsete ainete nimekirjad“ lisas 1 toodud narkootiliste ja
psühhotroopsete ainete I nimekirja. Seega tegemist on narkootilise ainega NPALS § 31 lg 1
tähenduses.

3.3 NPALS § 3 lg 1 kohaselt on narkootiliste ja psühhotroopsete ainete käitlemine keelatud,
välja arvatud meditsiinilisel või teaduslikul eesmärgil, narkootiliste ja psühhotroopsete
ainetega seotud kuritegude ennetamiseks, avastamiseks ning tõkestamiseks või käesolevas
seaduses ettenähtud õppeotstarbel kasutamise eesmärgil.
Kirsanovi ütlustest ega muudest tõenditest ei nähtu, et tal olnuks 2015.a mais meditsiinilistel
näidustustel alust narkootiliste ainete tarvitamiseks. Pigem vastupidi. Viru Maakohtu
10.07.2012.a kohtumäärusega nr 1-09-17760 (tl 48-51) oli tal kuni 14.05.2015 väldanud
katseajal keelatud narkootiliste ainete tarvitamine. Sealjuures oli Kirsanov sellest väga hästi
teadlik, kuna läbis pidevalt kriminaalhooldusametniku juures vastavat kontrolli.

3.4 EKEI uuringuaktiga nr 1199T (tl 23-26) on tuvastatud, et 13.05.2015 kell 18.03 oli Sergey
Kirsanovi organismis tetrahüdrokannabinooli metaboliit. Samas läbivaatuse teostamise ajal
(13.05.2015 kell 18.05) Kirsanovil narkootilise aine tarvitamise ja joobe tunnuseid ei
esinenud. See viitab asjaolule, et läbivaatuse ajaks oli narkootikumide tarvitamisest
möödunud nii palju aega, et mingeid väliseid narkootikumide tarvitamisele viitavaid
tunnuseid enam ei esinenud või siis oli tarvitatud aine kogus nii väike, et ei avaldanud mingit
mõju ega tekitanud joovet.
See haakub Kirsanovi ütlustega, millest nähtub, et narkootikumide tarvitamine leidis aset
umbes neli päeva enne kinnipidamist.

3.5 Eelnevaga on tuvastatud, et Kirsanovi organismis tuvastati 13.05.2015 narkootilist ainet,
mis kinnitab tema tegevuses NPALS § 151 lg-s 1 sätestatud ühe teoalternatiivi –
narkootikumide tarvitamise – objektiivsete tunnuste esinemist. Kuivõrd koosseisu tunnuseks
on tarvitamine, mitte aga joobeseisund või narkootiliste ainete sisaldumine organismis, siis on
KarS § 10 kohaselt koosseisupärase teo toimepanemise ajaks narkootilise aine tarvitamise
aeg, mitte aeg, millal tarvitamine avastati. Antud juhul on väärteoprotokollis märgitud teo


                                                                                              4
                                                                                       4-16-604

toimepanemise ajaks 13.05.2015 kell 18.03. Arvestades Kirsanovi ütluseid ning eksperdi
arvamust on kohtu hinnangul tuvastatud, et narkootilise aine manustamine toimus mitu päeva
varem. Seega ei ole Kirsanov talle etteheidetavat tegu protokollis nimetatud ajal toime pannud
ning tema käitumine ei vasta protokollis kajastatud faktilistele asjaoludele.
Väärteomenetluse seadustik ei näe ette, et süüteo toimepanemise aeg peab alati olema
määratletud kuupäeva ja kellaajalise täpsusega. Juhul kui kohtuvälisele menetlejale ei ole
süüteo toimepanemise täpne aeg teada, piisab kui süüdistuses märgitakse ligikaudne
ajavahemik, millal tegu aset leidis. Antud juhul on aga protokollis määratletud väga
konkreetne väärteo toimepanemise aeg ning teisalt on tuvastatud, et sel ajal Kirsanov talle
etteheidetavat tegu toime ei pannud. Seega ei vasta tuvastatud faktilised asjaolud protokollis
olevale teokirjeldusele ning seetõttu tuleb protokollis esitatud süüdistus lugeda alusetuks.

3.6 Kui vaatamata eelöeldule asuda seisukohale, et Kirsanovi käitumises on siiski tuvastatud
NPALS § 151 lg 1 objektiivsete tunnuste esinemine, on kohtu hinnangul süüdimõistva otsuse
tegemine välistatud ka subjektiivsete tunnuste puudumise tõttu.

3.7 Kirsanov ise selgitas narkootilise aine sattumist organismi sellega, et olles umbes neli
päeva enne kinnipidamist külas, suitsetas ta vesipiipu, kuid ei teadnud, et seal võis olla
narkootilisi aineid. Seltskonnas olid ka neiud, kes samuti suitsetasid ja ta ei osanud arvata, et
vesipiibus võis midagi olla. Kirsanov selgitas istungil, et ta ei tarvitanud teadlikult narkootilisi
aineid, sest tal oli sel ajal katseaeg ning teda kontrolliti pidevalt. Ta käis
kriminaalhooldusametniku juures registreerimas ja kord kuus tehti seal narkotesti ning kord
kuus käidi kodus ja kodukülastuse ajal tehti talle samuti narkotesti. Ta teadis, et on katseajal
ja igal suvalisel ajal olles roolis võis politsei teda kinni pidada ja kontrollida. Samuti märkis
Kirsanov, et käis 14.05.2015 kriminaalhooldusametniku juures registreerimas ja seal tehti
talle test, kuid test oli negatiivne.
Ühtki tõendit, mis Kirsanovi vastavad ütlused kummutaks, kohtuvälises menetluses kogutud
ei ole. Teisalt kinnitab Viru Maakohtu 10.07.2012.a kohtumäärus nr 1-09-17760, et Kirsanov
vabastati ennetähtaegselt vangistusest ning tal oli kuni 14.05.2015 katseaeg, mille üheks
tingimuseks oli kohustus hoiduda narkootiliste ainete tarvitamisest. Karistusregistri andmetest
nähtuvalt ei ole Kirsanovil kandmata jäänud vangistust täitmisele pööratud. See kinnitab
Kirsanovi ütlusi, mille kohaselt ta läbis katseaja ilma rikkumisteta ning narkootikumide
tarvitamist kontrollivate testide tulemused olid negatiivsed.

3.8 Nimetatu kinnitab, et Kirsanov hoidus katseajal narkootiliste ainete tarvitamisest ning
seetõttu puudub kohtul alus kahelda tema väites, et ta ei olnud teadlik, et vesipiip, mida ta
suitsetas, võis sisaldada narkootilisi aineid. Seega on välistatud tahtlik süüteo toimepanek.
Kuid lähtuvalt KarS § 15 lg-st 3 saab NPALS § 151 lg-s 1 sätestatud teo toime panna ka
ettevaatamatusest. KarS § 18 lg 3 kohaselt on narkootilise aine tarvitamine karistatav ka juhul,
kui isik küll ei teadnud, et ta narkootikumi tarvitab, kuid oleks tähelepaneliku ja
kohusetundliku suhtumise korral pidanud seda ette nägema (vt ka Riigikohtu lahend nr 3-1-1-
49-09).
Nii nagu ühiskonnas laialt tarvitatavate tubakasigarettide puhul, ei saa ka vesipiibu osas väita,
et igal inimesel, kes vesipiipu suitsetab, peaks vähemalt mingilgi määral tekkima kahtlus, et
piibus olev tubakas ei ole legaalne tubakas ning võib sisaldada narkootilist ainet. Kohtu
hinnangul saaks antud olukorras heita ettevaatamatust ette juhul, kui konkreetse sündmuste
käik või selles osalenud isikute ring pidanuks mingil põhjusel tekitama menetlusalusel isikul
kahtlusi suitsetatava tubaka legaalsuses.

3.9 Kusjuures vastavate asjaolude esinemise tõendamise kohustus lasub menetlejal ning


                                                                                                  5
                                                                                   4-16-604

menetlusalune isik ei pea ise oma süütust tõendama. Antud juhul on menetlusalune isik
esitanud kaitseversiooni, mis on eluliselt usutav ega sisalda vastuolusid ning kaudselt
kinnitavad tema versiooni ka karistusregistri andmed. Kuigi Kirsanov on oma kaitseversiooni
esitanud juba kohtuvälise menetluse ajal, ei ole kohtuväline menetleja kogunud subjektiivsete
tunnuste esinemist kinnitavaid tõendeid või tõendeid, mis Kirsanovi ütlused kummutaks – nt
tuvastanud isikud, kellega koos Kirsanov väidetavalt vesipiipu suitsetas ning neid küsitlenud.

3.10 Ülaltoodust nähtuvalt on arutatavas väärteoasjas jäänud kogumata asja lahendamise
seisukohast olulise tähtsusega tõendid. Kuigi kohtul on pädevus määrata asja lahendamiseks
vajalike täiendavate tõendite kogumist, ei pea kohus seda antud juhul võimalikuks. Kirsanovi
tegevuses NPALS § 151 lg 1 subjektiivsete tunnuste esinemise tuvastamisel ei saa rääkida
vajadusest koguda üksnes täiendavaid tõendeid. Asudes välja selgitama väärteoprotokollis
kirjeldatud teo subjektiivset külge tõendavate tõendite olemasolu ning neid koguma, võtaks
kohus antud juhul üle kohtuvälise menetleja ülesanded ja rolli.
Lisaks sellele ei ole sündmustest möödunud ajavahemiku tõttu enam võimalik koguda asja
lahendamise seisukohast olulisi isikulisi tõendeid – leida tunnistajaid, kes mäletaks
aastataguseid sündmusi niivõrd täpselt, et saaks anda usaldusväärseid ütluseid olukorras, kus
neid varasemalt antud teema osas küsitletud ei ole.

3.11 Kõike eelnevat kokkuvõttes asub kohus seisukohale, et Kirsanovi tegevuses ei ole
tuvastatud väärteoprotokollis kirjeldatud ning NPALS § 151 lg 1 järgi kvalifitseeritud süüteo
objektiivsete ja subjektiivsete tunnuste esinemist ning Kirsanov tuleb selles süüdistuses
õigeks mõista. Tulenevalt VTMS § 107 lg 1 p-st 2 ja § 29 lg 1 p-st 1 tuleb väärteotunnuste
puudumise korral väärteomenetluses lõpetada.


Karistus

4. Liiklusseaduse § 201 lg 2 näeb karistusena ette nii rahatrahvi kui ka aresti.
Vastavalt KarS § 56 lg 1 sätetele on karistamise aluseks isiku süü. Karistuse mõistmisel kohtu
poolt või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid.

4.1 Karistuse liigi valimisel arvestab kohus asjaolu, et Kirsanovi on varem korduvalt erinevate
liiklusalaste rikkumiste eest rahatrahviga karistatud, kuid see ei ole mõjutanud teda hoiduma
uute rikkumiste toimepanekust ega suunanud teda hoolikamalt käituma. Seetõttu peab kohus
antud juhul vajalikuks kohaldada karistusena aresti.

4.2 Kuigi tegemist oli korduva liiklusalase rikkumisega, ei saa karistuse määra osas jätta
tähelepanuta, et tegu oli pandud toime hooletusest. Seetõttu peab kohus põhjendatuks mõista
Sergey Kirsanovile karistus minimaalsele lähedases määras – kolm päeva aresti.
Kuna Kirsanov on VTMS § 44 lg 1 alusel kinni peetud, tuleb karistuse kandmise alguseks
lugeda tema kinnipidamise aeg 28.01.2016 kell 11.59 ning vastavalt VTMS § 199 lg-le 3 ja §
205 lg-le 1 pööratakse kohtuotsus aresti mõistmise kohta täitmisele selle tegemisest.




Menetluskulud


                                                                                              6
                                                                                4-16-604



5. VTMS § 38 lg-st 1 ja KrMS § 175 lg 1 p-st 3 tulenevalt on käesolevas menetluses tekkinud
menetluskuludeks ekspertiisi tegemise kulud summas 36 eurot. Nimetatud kulud on tekkinud
seoses NPALS § 151 lg 1 järgi esitatud süüdistusega, mille osas asus kohus seisukohale, et
Kirsanov tuleb vastavas süüdistuses õigeks mõista ning menetlus lõpetada.
VTMS § 38 lg 1 ja KrMS § 181 lg 1 kohaselt hüvitab õigeksmõistva kohtuotsuse korral
menetluskulud riik. Seega tuleb ekspertiisi tegemise kulud jätta riigi kanda.



(allkirjastatud digitaalselt)
Astrid Asi
Kohtunik




                                                                                           7
