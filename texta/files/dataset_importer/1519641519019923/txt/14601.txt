                              KOHTUOTSUS
                                   Eesti Vabariigi nimel

Kohus                           Harju Maakohus

Otsuse tegemise aeg ja koht     25.mail 2016.a. Tallinnas, Liivalaia kohtumaja

                                1-16-4543 (16230200436)
Kriminaalasja number

Kohtukoosseis                   kohtunik Karin Olentšenko

Kohtuistungi sekretär           Maris Karna, tõlgi Maria Azman

Kriminaalasi                    Andrei Alehnovitš süüdistuses KarS § 120, 121 lg 2 p 2,3
                                järgi kokkuleppemenetluse sätete järgi (kiirmenetluses)
Prokuröri abi                   Žanna Morozova

                                Andrei Alehnovitš, isikukood: 37307190260; Eesti
                                kodanik; emakeeleks vene keel; kesk-eriharidusega, elukoht:
Süüdistatav                     XXX; ei tööta, töövõimetuspensionär, varasemad
                                karistatused kustunud
                                Kahtlustatavana kinni peetud 23.05.2016
Kaitsja                         Ei soovinud kaitsjat


RESOLUTSIOON

Juhindudes KrMS § 2561, § 2565 lg 1 p 2 ja lg 2, § 239-250, § 175 lg 1 p 4, § 179 lg 1 p 2, §
180 lg 1, 3 kohus
                                        otsustas:

Süüdi tunnistada Andrei Alehnovitš KarS § 120 järgi ja põhikaristuseks mõista
vangistus 6 kuud.
Süüdi tunnistada Andrei Alehnovitš KarS § 121 lg 2 p 2,3 järgi ja põhikaristuseks mõista
vangistus 1 aasta 6 kuud.
KarS § 64 lg 1 kohaselt mõista kuritegude kogumi eest liitkaristuseks Andrei
Alehnovitšile vangistus 1 aasta 6 kuud.
KarS § 68 lg 1 järgi arvata karistusaja hulka Andrei Alehnovitši poolt eelvangistuses 23.-
25.05.2016 viibitud 3 (kolm) päeva, kandmisele jääks vangistus 1 aasta 5 kuud 27 päeva.
KarS § 73 lg 1 kohaselt vangistust täielikult ei pöörata täitmisele, kui Andrei Alehnovitš
2 (kaks) aastase katseaja kestel ei pane toime uut tahtlikku kuritegu.
 KarS § 78 p 1 kohaselt katseaja alguseks on 25.05.2016.a.

 Vabastada kinnipeetud Andrei Alehnovitš kohtusaalis.

 Välja mõista Andrei Alehnovitšilt riigieelarve tuludesse menetluskulud: sundraha 322,50
 eurot ja kaitsjatasu 168 eurot.
 Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
 arveldusarvele EE351010052031000004 SEB Pank, EE502200221014193355 Swedbank,
 EE873300333499990003 Danske Bank või EE401700017002872300 Nordea Pank.
 KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
 dokumendina. Menetluskulude tasumiseks vajalik makseinfo koos viitenumbri ja selgitusega
 tehakse avalikult teatavaks kohtu kantselei kaudu ja kättesaadavaks e-toimiku süsteemi kaudu
 koos lahendiga.
 Kui rahalised nõuded ei ole täies ulatuses tähtaegselt tasutud, suunatakse nõuded
 täitemenetluse läbiviimiseks kohtutäiturile täitemenetluse seadustikus sätestatud korras ning
 süüdimõistetul tuleb kanda ka kohtuotsuse täitmisega seonduvad kulud.

 Asitõend – CD-plaat salvestusega – jätta kriminaaltoimiku juurde.

 Edasikaebamise kord
 Kohtuotsuse peale on õigus apellatsioonikorras edasi kaevata Tallinna Ringkonnakohtule
 juhul, kui on tegemist KrMS 9. ptk 2. jao sätete, KrMS § 339 lg 1 rikkumisega või kui
 kokkuleppes kirjeldatud tegu ei ole kuritegu, see on karistusseadustiku järgi ebaõigesti
 kvalifitseeritud või kui süüdistatavale on kuriteo eest mõistetud karistus, mida seadus selle
 eest ette ei näe (KrMS § 318 lg 4) 15 päeva jooksul alates päevast, mil kohtumenetluse poolel
 on võimalik tutvuda kohtuotsusega, teatades apellatsiooniõiguse kasutamise soovist 7 päeva
 jooksul alates kohtuotsuse kuulutamisest Harju Maakohtule.
 Kriminaalmenetluse kulude hüvitamise võib vaidlustada kohtuotsusest eraldi KrMS 15.
 peatüki kohaselt, see on määruskaebe korras 15 päeva jooksul.


Asjaolud
Andrei Alehnovitš süüdistatakse KarS § 121 lg.2 p.2,3 järgi kvalifitseeritava kuriteo
toimepanemises ehk teise inimese tervise kahjustamises, samuti valu tekitavas kehalises
väärkohtlemises, mis on toimepandud lähi- või sõltuvussuhtes ja korduvalt, ning KarS § 120 lg
1 järgi kvalifitseeritava kuriteo toimepanemises - füüsilise vägivallaga ähvardamise eest, kui
on olnud alust karta ähvarduse täideviimist, mis seisnes selles, et
ajavahemikul 11.05.2016.a. - 12.05.2016.a. XXX asuvas korteris armukadeduse pinnal
tekkinud tüli käigus lõi oma elukaaslast XXX rusikaga ringkere piirkonda (kolmnurka), mille
tagajärjel tundis kannatanu füüsilist valu ja sellele kohale jäi sinikas.
Samuti tema, uuesti 19.05.2016.a. kella 18.45 paiku XXX asuvas korteris koju hilinemise
pärast tekkinud tüli käigus tõukas XXX elutuppa, võttis pükstelt rihma ja hakkas kannatanut
sellega lööma erinevatesse kohtadesse ja korduvalt, mille tagajärjel kannatanu kukkus selili,
püüdis ennast jalgadega vehkides kaitsta ja tundis tugevat füüsilist valu, 23.05.2016.a.
Kallavere Haiglas oli fikseeritud ja samal päeval isiku läbivaatuse protokolliga olid kinnitatud
järgmised kehavigastused: verevalumid rinnakorvi eesseinal ja paremas küljes, mõlemal
alajäsemel hulgi nahaaluseid verevalumeid tumelilla värvi.



                                                                                              2
Oma tegevusega Andrei Alehnovitš pani toime kehalise väärkohtlemise, s.o teise inimese
tervise kahjustamise, valu tekitanud muu kehalise väärkohtlemise, lähisuhtes, korduvalt, s.o
KarS § 121 lg 2 p2,3 järgi kvalifitseeritava kuriteo.
Samuti tema, 23.05.2016.a. kell 17.50 helistas kannatanu telefoninumbrile XXXXXXX ja ütles,
et kui ta 15 minuti pärast kodus ei ole, tapab ehk uputab tema nende ühised lapsed ära. Sellel
hetkel ta oli üksinda kodus XX-aastaste lastega: alaealised XXX ja XXX sünd. XXX.
Kannatanu ei saanud talle esitatud nõuet täita ja tundis reaalset ohtu laste elule ja tervisele,
muuhulgas ka sellepärast, et varem kahtlustatav on ähvardanud jätta XX-aastased lapsed üksi
koju ja reaalselt seda ka tegi.
Seega pani Andrei Alehnovitš toime tapmise või tervisekahjustuse tekitamisega ähvardamise,
kui on olnud alust karta ähvarduse täideviimist, ehk KarS § 120 lg 1 järgi kvalifitseeritava
kuriteo.

Kokkuleppe sisu, menetlusosaliste seisukohad: Süüdistatava, tema kaitsja ja prokuröri abi
vahel sõlmitud kokkuleppe kohaselt taotleb prokurör karistuseks süüdistatavale KarS § 120
järgi vangistust 6 kuud, KarS § 121 lg 2 p 2,3 järgi vangistust 1 aasta 6 kuud, liitkaristuseks on
vangistus 1 aasta 6 kuud, mida KarS § 73 alusel ei pöörata täimisele 2-aastase katseaja kestel.
Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuritegude kvalifikatsiooniga, tekitatud kahju liigi- ja määraga ning
jõudsid kokkuleppele prokuröri abi poolt kohtus nõutava karistuse liigis ja määras. Süüdistatav
tunnistas end talle esitatud süüdistustes süüdi ning jäi kokkuleppe ja sellest tuleneva karistuse
juurde, kinnitades et sõlmis kokkuleppe vabatahtlikult. Prokuröri abi, süüdistatav jäid
kohtuistungil sõlmitud kokkuleppe juurde. Kaitsja osavõttu kohtuistungil süüdistatav ei
soovinud.

Kohtu seisukoht: Kohtuliku arutamise põhjal teeb kohus järelduse, et süüdistatava poolt
kokkuleppe sõlmimine on tema vaba tahe. Kohus nõustub kuriteo kvalifikatsiooni, karistuse
liigi ja määraga. Seega tuleb süüdistatavale mõista kokkuleppe kohane karistus.

Menetluskulud: KrMS § 179 lg 1 p 2 järgi on süüdimõistva kohtuotsusega kaasnev sundraha
II astme kuriteo korral 1,5 palga alammäära, so 645 eurot. KrMS § 2565 lg 2 kohaselt vähendab
kohus süüdimõistvat kohtuotsust kiirmenetluses tehes sundraha suurust, kuid mitte rohkem kui
poole võrra. Süüdistatav pani toime II astme kuriteo, kriminaalasi lahendati kiirmenetluses,
seega tuleb temalt välja mõista sundraha 322,50 eurot.
KrMS § 175 lg 1 p 4 kohaselt loetakse menetluskuluks määratud kaitsjale makstud tasu.
Süüdistataval oli kaitsja määratud riigi poolt; kaitsja on esitanud tasutaotluse kokku 168 euro
suuruses summas; kaitsja taotlus kuulub rahuldamisele. KrMS § 180 lg 1 järgi tasub
menetluskulud süüdimõistetu.

Kohtunik
/Allkirjastatud digitaalselt/




                                                                                                3
