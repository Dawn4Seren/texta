                         KOHTUOTSUS
                               EESTI VABARIIGI NIMEL


 Kohus                         Viru Maakohus

 Otsuse tegemise aeg ja koht   08.12.2016, Rakvere kohtumaja, kirjalik menetlus

 Kriminaalasja number          1-16-9918

 Kohtunik                      Kristel Vedro

 Prokurör                      Viru Ringkonnaprokuratuuri abiprokurör Ain Tali

 Kaitsja                       vandeadvokaat Sven Sillar kokkuleppel

 Kriminaalasi                  Taur Guitor süüdistatuna KarS § 121 lg 1 järgi
                               käskmenetluses

 Süüdistatav                   TAUR GUITOR, isikukood 39308245236, Eesti Vabariigi
                               kodanik; elukoht: xxxx või xxxx; keskeriharidus; emakeel
                               eesti keel; töökoht xxxx; varem kriminaalkorras karistatud
                               1-l korral, s.o Viru Maakohtu 13.03.2015 otsusega mõisteti
                               KarS § 184 lg 2 p 1 järgi karistuseks 2 aastat 11 kuud 28
                               päeva vangistust tingimisi 3-aastase katseajaga;
                               väärteokorras karistatud      6-l korral

RESOLUTSIOON
Juhindudes Kriminaalmenetluse seadustiku (KrMS) § 251 lg 1, § 253 p 1, § 254, kohtunik

                                           otsustas:

Süüdi tunnistada TAUR GUITOR KarS § 121 lg 1 järgi ja karistada teda rahalise
karistusega 40 (nelikümmend) miinimumpäevamäära ulatuses, s.o summas
400 (nelisada) eurot.

KarS § 66 lg 1 ja 3 alusel tasuda rahaline karistus ositi 10 (kümne) kuu jooksul alates
kohtuotsuse jõustumisele järgnevast kuust igakuiselt vähemalt 40 (nelikümmend) eurot.

Rahalise karistuse osamaksed tuleb tasuda Maksu- ja Tolliameti arveldusarvele nr
EE351010052031000004 (SEB PANK), nr EE502200221014193355 (SWEDBANK), nr
EE401700017002872300 (NORDEA PANK), nr EE873300333499990003 (DANSKE
BANK) viitenumbriga 99916400009230 ja selgitusega: „Taur Guitor, 1-16-9918, rahalise
karistuse osamakse“. Kui osamakse pole tähtaegselt tasutud, suunatakse nõue täies



                                                                                            1
ulatuses täitemenetluse läbiviimiseks kohtutäiturile täitemenetluse seadustikus sätestatud
korras.

MENETLUSKULUD
KrMS § 175 lg 1 p 9 ja § 179 lg 1 p 2 alusel välja mõista Taur Guitorilt menetluskuluna
sundraha summas 645 (kuussada nelikümmend viis) eurot riigituludesse.

Menetluskulu tuleb tasuda 30 päeva jooksul alates kohtuotsuse jõustumisest Maksu- ja
Tolliameti   arveldusarvele     SEB      Pank     EE351010052031000004,        Swedbank
EE502200221014193355, Nordea Pank EE401700017002872300 või Danske Bank
EE873300333499990003, viitenumbriga 99916700089060 ja selgitusega: „Taur Guitor,
1-16-9918, menetluskulu“. Kui menetluskulu ei ole tähtajaks tasutud, pööratakse otsus
tasumata osas täitmisele kohtutäituri kaudu täitemenetluse seadustikus sätestatud korras.

TSIVIILHAGI
Kannatanu tsiviilhagi rahuldada ja mõista VÕS § 1043 ja § 1045 lg 1 p 2 alusel Taur
Guitorilt välja M S kasuks 807,52 (kaheksasada seitse eurot 52 senti) eurot (a/a xxxx
xxxx).

Edasikaebamise kord
Süüdistataval ja kaitsjal on õigus käskmenetluses tehtud kohtuotsuse kättesaamisest
alates viieteistkümne päeva jooksul taotleda, et kohus arutaks kriminaalasja üldkorras.
Kui süüdistatav ega kaitsja ei taotle, et kohus arutaks kriminaalasja üldkorras,
käskmenetluses tehtud kohtuotsus jõustub.

I Süüdistuse sisu

Taur Guitorit süüdistatakse selles, et tema 06.06.2014 kella 23.08 paiku xxxx mõisahoone
juures tekkinud sõnavahetuse käigus lõi M S kolmel korral rusikas käega vastu nägu, millega
põhjustas kannatanule füüsilist valu ja tervisekahjustuse – ülahuule marrastused ja nelja hamba
vigastused s.h ühe hamba juuremurru.

Seega Taur Guitor, kahjustades teise inimese tervist, pani toime KarS 121 lg 1 järgi
kvalifitseeritava kuriteo.

II Prokuröri ettepanek

Prokurör teeb ettepaneku tunnistada Taur Guitor süüdi KarS § 121 lg 1 järgi ja karistada teda
rahalise karistusega 40 miinimumpäevamäära ulatuses summas 400 eurot. Vastavalt KarS § 66
lg 1 ja 3 palub prokurör määrata rahalise karistuse tasumine ositi 10 kuu jooksul kohtuotsuse
jõustumisele järgnevast kuust alates igakuiselt vähemalt 40 eurot.

III Kohtu põhjendused

KrMS § 251 lg 1 sätestab, et kui teise astme kuriteos, mille eest prokurör peab võimalikuks
kohaldada põhikaristusena rahalist karistust, on tõendamiseseme asjaolud selged, võib kohus
prokuratuuri taotlusel lahendada kriminaalasja käskmenetluses.




                                                                                             2
KrMS § 253 p 1 kohaselt teeb kohtunik kriminaalasja kohtusse saabumisel, kuid mitte enne
viieteistkümne päeva möödumist süüdistusakti süüdistatavale ja kaitsjale edastamisest, pärast
kriminaalasja kohtualluvuse kontrollimist kohtuotsuse käskmenetluses KrMS § 254 järgi.

Vastavalt KrMS § 254 lg 1, kui kohtunik nõustub järeldustega, mis on esitatud süüdistusaktis
süüdistuse tõendatuse ning karistuse määra kohta, koostab ta kohtuotsuse.
Kriminaalasi ning süüdistusakt Taur Guitori süüdistuses saabus kohtusse 11.11.2016.
Süüdistusakti koopia on süüdistatavale ja kaitsjale edastatud 10.11.2016. Süüdistatav ja kaitsja
kohtule tulenevalt KrMS § 252 lg 3 omapoolset kirjalikku seisukohta kriminaalasja
lahendamise kohta esitanud ei ole.

Kohtunik nõustub järeldustega, mis on esitatud süüdistusaktis süüdistuse tõendatuse ning
karistuse määramise kohta. Tegemist on teise astme kuriteoga. Tõendamiseseme asjaolud on
selged ning vastavalt prokuröri taotlusele on põhjendatud asja lahendamine käskmenetluses
KrMS § 251 alusel.

Kohus Taur Guitori käitumises õigusvastasust ega süüd välistavaid asjaolusid ei tuvastanud ja
on seisukohal, et süüdistatav pani toime talle inkrimineeritava kuriteo.

KarS § 121 lg 1 näeb karistusena ette rahalise karistuse või kuni üheaastase vangistuse. KarS
§ 44 lg 1 ja 2 kohaselt võib kohus kuriteo eest mõista rahalise karistuse kolmkümmend kuni
viissada päevamäära. Rahalise karistuse päevamäära suuruse arvutab kohus süüdlase keskmise
päevasissetuleku alusel. Kohus võib päevamäära suurust vähendada erandlike asjaolude tõttu
või suurendada süüdlase elatustasemest lähtudes. Arvestatud päevamäära suurus ei või olla
väiksem kui miinimumpäevamäär. Miinimumpäevamäära suurus on 10 eurot.

KarS § 56 lg 1 näeb isiku karistamise alusena ette isiku süü. Karistuse mõistmisel kohtu poolt
arvestatakse kergendavaid ja raskendavaid asjaolusid, võimalust mõjutada süüdlast edaspidi
hoiduma süütegude toimepanemisest ja õiguskorra kaitsmise huvisid. Süüdistatava Taur
Guitori puhul puuduvad nii karistust kergendavad kui ka karistust raskendavad asjaolud.

Kohus leiab, et süüdistatava Taur Guitori puhul on karistuse eesmärk saavutatav rahalise
karistuse mõistmisega.

IV Tsiviilhagi

Kannatanu M S tsiviilhagi summas 807,52 eurot kuulub rahuldamisele ja süüdistatavalt
väljamõistmisele.

V Kohtu seisukoht menetluskulude osas

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva kohtuotsusega
kaasnev sundraha, mis teise astme kuriteo puhul on 1,5 palga alammäära, s.o 645 eurot.

(allkirjastatud digitaalselt)

Kristel Vedro
kohtunik


                                                                                              3
