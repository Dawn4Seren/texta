                           KOHTUOTSUS
Kohus                     Harju Maakohus (Liivalaia kohtumaja)

Otsuse tegemise aeg ja    30.08.2016 Tallinnas

koht

Väärteoasja number        4-16-5569 (2316,16,006827)

Kohtukoosseis             Kohtunik Janika Kallin

Kohtuistungi sekretär     Martin Kalamees

Kohtuistungi tõlk         Mariana Sidorok

Väärteoasi                Marina Jegorova väärteoasi narkootiliste ja psühhotroopsete ainete
                          ning nende lähteainete seaduse (NPALS) § 151 lg 1 järgi.

Kohtuväline menetleja     Politsei-   ja    Piirivalveamet       Põhja   Prefektuur   Kesklinna
                          politseijaoskond; asukoht: Pärnu mnt. 139 Tallinnas; kohtuistungil
                          osales volitatud esindaja Liisa Miil

Menetlusalune isik        Marina Jegorova
                          isikukood: 48511040268; kodakondsuseta; emakeel: vene keel;
                          töökoht: puudub; elukoht: XXXX. Varem korduvalt nii kriminaal-kui
                          ka väärteokorras karistatud.

RESOLUTSIOON
Juhindudes väärteomenetluse seadustiku (VTMS) § 111, 113 lg 2 kohus o t s u s t a s:
   1. Süüdi mõista Marina Jegorova NPALS § 151 lg 1 järgi ja karistada arestiga 10 (kümme)
      päeva.
   2. Arest peab olema kantud hiljemalt 17.10.2016. Aresti kandmisele tähtaegselt
      mitteilmumise korral kohaldada Marina Jegorova suhtes sundtoomist.
   3. Aresti kandmise kohaks määrata Põhja Prefektuuri Arestimaja (Rahumäe tee 6,
      Tallinn).

Edasikaebamise kord
Kohtuotsuse peale saab apellatsiooni korras kaevata Tallinna Ringkonnakohtule.
Apellatsiooniõiguse kasutamise soovist tuleb kohtule teatada 7 päeva jooksul alates
kohtuotsuse lõpposa kuulutamisest.
Apellatsiooniõiguse kasutamise korral tuleb apellatsioon Tallinna Ringkonnakohtule esitada
15 päeva jooksul alates päevast, mil kohtuotsus on Harju Maakohtu Liivalaia kohtumaja
                                                                                             1
 kriminaalkantseleis tutvumiseks kättesaadav.
 Kohtuotsus on kättesaadav 30.08.2016.a.




Asjaolud:
Politsei- ja Piirivalveameti Põhja Prefektuuri Kesklinna politseijaoskonna poolt 21.06.2016 koostatud
väärteoprotokolli nr 2316,16,006827 kohaselt oli Marina Jegorova 21.06.2016 kella 10.36 ajal
Tallinnas, Madala tn. 3 juures eelnevalt tarvitanud narkootilist või psühhotroopset ainet ilma arsti
ettekirjutuseta. Menetlusalune isik rikkus NPALS § 3 lg 1, pannes toime NPALS § 151 lg 1 järgi
kvalifitseeritava väärteo.

Menetlusosaliste seisukohad:
Kohtuväline menetleja: leidis, et menetlusalusele isikule süüksarvatav NPALS § 151 lg 1 järgi
kvalifitseeritud väärtegu on asjas kogutud tõenditega kinnitust leidnud. Kohtuväline menetleja palus
Marina Jegorova süüdi mõista NPALS § 151 lg 1 järgi kvalifitseeritavas väärteos ning taotles tema
karistamist arestiga 10 päeva. Kohtuvälise menetleja hinnangul on põhjendatud isikule aresti
määramine: isik on eelnevalt korduvalt väärteokorras karistatud, kuid mingeid järeldusi ta sellest
teinud ei ole, jätkab väärtegude toimepanemist.

Menetlusaluse isiku seisukoht:
Menetlusalune isik märkis, et ei vaidlusta väärteoprotokollis esitatud faktilisi asjaolusid. Aresti
kohaldamisega on nõus, kuid ta ei saa seda kohe kandma minna, tal on järgmiseks päevaks kokku
lepitud kohtumine lapsega.

Kohtu seisukoht:
Menetlusalusele isikule heidetakse ette NPALS § 151 lg 1 järgi kvalifitseeritud väärteo toime
panemist. Kohtu arvates on tegu tõendatud ja õigesti kvalifitseeritud. Arvestades narkootilise aine
tuvastamist organismis loeb kohus tõendatuks isiku poolt narkootikumide tarvitamise ning omamise
21.06.2016.a. Indikaatorvahendi kasutamise protokollist nähtub, et 21.06.2016.a kasutati Marina
Jegorova suhtes indikaatrovahendit Rapid Stat 6020, mille näit oli positiivne ning reageeris ainele
OPI (fentanüül). Protokolli pöördel on märgitud, et Marina Jegoroval esines süstejälgi, häiritud
reaktsioonikiirust, aeglast kõne, kergeid koordinatsioonihäireid ning rahutust. Menetlusaluse isiku
seletuste kohaselt oli ta tarvitanud fentanüüli (vt. indikaatorvahendi kasutamise protokolli).

Sotsiaalministri 18.mai 2005 määruse nr 73 järgi „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse tingimused
ja kord ning narkootiliste ja psühhotroopsete ainete nimekirjad“ § 3 lg 1 järgi on narkootilised ja
psühhotroopsed ained määruse lisas 1 kehtestatud nimekirjas loetletud ained ja nende ainete
isomeerid, estrid, eetrid ja soolad ning nimetatud aineid sisaldavad ravimid. Menetlusaluselt isikult
tuvastatud aine kuulub narkootiliste ja psühhotroopsete ainete nimekirja ning on seega narkootilised
ained.

Väärteoasja materjalidest ei nähtu, et menetlusalusel isikul oli olemas arsti ettekirjutus tema
organismis tuvastatud aine tarvitamiseks. Kuna sellise loa eeldamiseks puudub alus, tuleb lugeda
tõendatuks loa puudumine. Kohtu hinnagul on süütegu toime pandud kavatsetusega, kuivõrd ta on
tarvitanud narkootikume teadlikult, seega seadnud eesmärgiks süüteokoosseisule vastava asjaolu
teostamise ning teab, et see saabub või vähemalt peab seda võimalikuks. Teo õigusvastasust

                                                                                                    2
välistavad asjaolud puuduvad. Isik on süüvõimeline ning süüd välistavad asjaolud puuduvad.

Karistus:

KarS § 56 järgi on karistamise aluseks isiku süü; karistuse mõistmisel arvestatakse kergendavaid ja
raskendavaid asjaolusid, tahtluse ja ettevaatamatuse liiki teo toimepanemisel, samuti võimalust
mõjutada süüdlast edaspidi hoiduma süütegude toimepanemisest ja õiguskorra kaitsmise huvisid.
NPALS § 151 lg 1 järgi on narkootilise või psühhotroopse aine arsti ettekirjutuseta tarvitamine
väärtegu, mille toimepanemise eest võib isikut karistatada rahatrahviga kuni 300 trahviühikut või
arestiga. Marina Jegorova pani NPALS § 151 lg 1 järgi kvalifitseeritava teo toime kavatsetult.
Karistust kergendavad ning raskendavad asjaolud puuduvad. Kohtu hinnangul ei ole Marina
Jegorovale trahvi määramine või siis ühiskondliku kasuliku töö kohaldamine põhjendatud, kuna
Marina Jegorovat on varasemalt väärteokorras 9-l korral karistatud, sh NPLAS § 15 1 lg 1 eest
viimati 13.04.2016.a. Kuivõrd Marina Jegorovale mõistetud eelnevalt karistused enda eesmärki
täitnud ei ole, siis on käesoleval ajal ainuvõimalikuks mõjutusvahendiks arest. Kohus leiab, et Marina
Jegorova tuleb süüdi mõista NPALS § 151 lg 1 järgi ja karistada arestiga 10 päeva. Arest peab olema
kantud hiljemalt 17.10.2016, selle kandmise kohaks määrata Põhja Prefektuuri Arestimaja (Rahumäe
tee 6, Tallinn). Aresti kandmisele tähtaegselt mitteilmumise korral kohaldada Marina Jegorova suhtes
sundtoomist.




/allkirjastatud digitaalselt/




                                                                                                    3
