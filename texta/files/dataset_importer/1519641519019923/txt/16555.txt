                                                                Kriminaalasi nr 1-16-3566




                        KOHTUOTSUS
                              EESTI VABARIIGI NIMEL


Kohus                           Tartu Maakohus

Otsuse tegemise aeg ja koht     3. mai 2016. a Jõgeva kohtumaja

Kriminaalasja number            1-15-8620 (15249000135)

Kohtunik                        Raina Pärn

Kohtuistungi sekretär           Jana Kaaver

Kriminaalasi                    Urmet Koorti süüdistus KarS § 121 lg 2 p 2 järgi
                                kokkuleppemenetluses
Prokurör                        Ringkonnaprokurör Anneli Hinto

Süüdistatav                     URMET KOORT

                                Isikukood              38704082741,            elukoht:
                                xxxxxxxxxxxxxxxxxxxxxxxxxxxxxxxxx                  Eesti
                                Vabariigi kodanik, emakeel: eesti keel, algharidus,
                                töökoht: Venrekor OÜ-üldehitaja;
                                Kriminaalkorras 4 kehtivat karistust, viimati süüdi
                                tunnistatud Tartu Maakohtu 28.11.2011. a otsusega KarS §
                                404 järgi ja mõistetud karistuseks 1 aasta vangistust, mis
                                loeti kaetuks Tartu Maakohtu 30.09.2011. a otsusega
                                mõistetud karistusega 3 aastat vangistust, millest arvati
                                maha ärakantud karistus. Kandmisele kuuluvaks
                                karistuseks loeti 2 aastat 11 kuud 8 päeva vangistust alates
                                28.11.2011. a;
                                Väärteokorras 11 kehtivat karistust.
                                Tõkend: puudub.
Kaitsja                         Vandeadvokaat Karl Saavo


RESOLUTSIOON

Süüdi tunnistada Urmet Koort KarS § 121 lg 2 p 2 järgi ja mõista karistuseks 1 (üks)
aasta vangistust.
KarS § 74 lg 1,3 alusel määrata, et Urmet Koortile mõistetud karistust ei pöörata
täitmisele, kui Urmet Koort ei pane 1 (ühe) aasta 6-(kuue) kuulise katseaja jooksul toime
uut kuritegu ja täidab KarS §-s 75 sätestatud kontrollnõudeid:
    1) elada kohtu määratud alalises elukohas – xxxxxxxxxxxxxxxxxxxxxxxx
    2) ilmuda         kriminaalhooldaja         määratud        ajavahemike          järel
       kriminaalhooldusosakonda registreerimisele;
    3) alluda kriminaalhooldaja kontrollile oma elukohas ja esitada talle andmeid oma
       kohustuste täitmise ja elatusvahendite kohta;
    4) saada kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui 15 päevaks;
    5) saada kriminaalhooldusametnikult eelneva loa elu-, töö- või õppimiskoha
       vahetamiseks;
    6) saada kriminaalhooldusametnikult eelneva loa Eesti territooriumilt lahkumiseks
       ja väljaspool Eesti territooriumi viibimiseks.

KarS § 75 lg 2 p 8 alusel kohustada Urmet Koorti käitumiskontrolli perioodil osalema
sotsiaalprogrammis kriminaalhooldaja äranägemisel.

Käitumiskontrolli   teostamiseks    määrata      Urmet       Koort         elukohajärgse
kriminaalhooldusosakonna kriminaalhooldaja järelevalve alla.

KarS § 78 p 1 kohaselt lugeda katseaja alguseks kohtuotsuse kuulutamise päev, s.o
03.05.2016. a.

KrMS § 180 lg 1,3 alusel Urmet Koortilt välja mõista riigituludesse menetluskuludena
sundraha 645 (kuussada nelikümmend viis) eurot ja riigi õigusabi kulu 388 (kolmsada
kaheksakümmend kaheksa) eurot 32 senti.

KrMS § 180 lg 3 alusel määrata, et Urmet Koortil on õigus väljamõistetud menetluskulud
kogusummas 1033 (üks tuhat kolmkümmend kolm) eurot 32 senti tasuda 1 (üks) aasta
jooksul kohtuotsuse jõustumisele järgnevast kuust alates. Urmet Koort on kohustatud
maksma alates juunist 2016. a igakuiselt 20. kuupäevaks vähemalt 88,11 eurot (viimane
osamakse 64,11 eurot) kuni kogu summa tasumiseni.

Riigi kasuks välja mõistetud menetluskulud tuleb tasuda Maksu- ja Tolliameti
arveldusarvele EE351010052031000004 (AS SEB Pank) või EE502200221014193355 (AS
Swedbank) või EE873300333499990003 (Danske Bank AS Eesti filiaal) või
EE401700017002872300 (Nordea Bank Finland PLC Eesti filiaal). Viitenumber
menetluskulude tasumisel on 99916700032994. Selgitusse tuleb märkida „1-15-8620,
menetluskulud, Urmet Koort“.

Maksegraafiku mittetäitmisel loetakse kõigi makseosade tähtaeg saabunuks ja suunatakse
kogu nõue täitemenetluse läbiviimiseks kohtutäiturile täitemenetluse seadustikus
sätestatud korras.

Jätta kannatanu esindaja tasu 306 (kolmsada kuus) eurot 48 senti riigi kanda.

KrMS § 126 lg 3 p 1 alusel jätta kriminaalasja juurde kriminaalasja juures asitõendiks
olev DVD-plaat kannatanu ülekuulamise videosalvestisega.


                                            2
Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav
ja kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.


KOHTUOTSUSE PÕHIOSA
I Kokkuleppe sisu
Urmet Koortile on esitatud süüdistus KarS § 121 lg 2 p 2 järgi selles, et tema 05.05.2015. a
kella 20.00 paikuxxxxxxxxxxxxxxxxxxxxxxxxkorteris väärkohtles kehaliselt oma lapseealist
poega xxxxxxxxxxxxxxxxxxxxxxxxxxxxxx, mis seisnes selles, et lõi xxxxxxxxxxxx musta
värvi püksirihmaga tugevajõuliselt vastu tuharat tekitades füüsilist valu ja tervisekahjustuse –
tuharale tilgakujulise hematoomi (4 cm pikkune ja alaosa 2 cm laiune).
KarS § 121 lg 2 p 2 järgi toimepandud kuriteo eest taotleb prokurör süüdistatavale kohtus
karistuseks 1 aasta vangistust. KarS § 74 lg 1 ja 3 alusel mõistetud vangistust täielikult
täitmisele mitte pöörata, kui Urmet Koort 1 aasta 6 kuulise katseaja jooksul ei pane toime uut
kuritegu ja täidab talle KarS § 75 sätestatud käitumiskontrolli ajaks pandud kontrollnõudeid ja
kohustusi. KarS § 75 lg 2 p 8 alusel määrata Urmet Koortile kohustus osaleda
sotsiaalprogrammis kriminaalhooldaja äranägemisel.
Asitõend – DVD plaat jätta kriminaalasja juurde.
Menetluskulud: kaitsjatasu eeluurimisel 72 eurot, kohtus 340,32 eurot, kannatanu esindaja tasu
330,48 eurot, sundraha 645 eurot. Kokku 1387,80 eurot. Sellest 330,48 eurot jätta riigi kanda,
Urmet Koortilt mõista välja 1057,32 eurot. KrMS § 180 lg 3 alusel määrata menetluskulude
tasumine ositi 12 kuu jooksul, kohustusega tasuda igakuiselt vähemalt 88,11 eurot.


II Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ja
ta jääb selle juurde.
Kaitsja ja prokurör jäid sõlmitud kokkuleppe juurde.
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid. Kriminaalasjas kogutud tõendid annavad aluse mõista Urmet Koorti süüdi KarS § 121
lg 2 p 2 järgi ja mõista talle karistuse vastavalt sõlmitud kokkuleppele.
Urmet Koortilt tuleb välja mõista menetluskulud vastavalt sõlmitud kokkuleppele. Kokkuleppe
kohaselt kuuluvad Urmet Koortilt väljamõistmisele kaitsja tasu ja kulu ning sundraha
(kannatanu esindaja tasu jääb riigi kanda). Kuna kohus määras kaitsja tasuks ja kuluks
kohtumenetluses 316,32 eurot (istungi kestis vähem kui prognoositud), väheneb kokkuleppes
märgitud kaitsja tasu summa (340,32 eurot). Kohtu hinnangul on võimalik kokkuleppes
märgitud menetluskulude kokkulepet kohtul omal algatusel muuta, kuna summa on muutunud

                                                3
istungi kestuse tõttu ja summa on lõppkokkuvõttes vähenenud (ei kahjusta süüdistatava huve).
Seega on väljamõistetavaid menetluskulusid kokku 1033,32 eurot (645 eurot + 72 eurot+316,32
eurot). Väljamõistetavad menetluskulud tuleb määrata tasumisele kokkuleppes märgitud viisil
ja ulatuses. Kuna kaitsja tasu ja kulu kohtumenetluses vähenes, on viimase osamakse suuruseks
64,11 eurot.
Kohtuistungi kestuse tõttu (kestis vähem kui prognoositud) on vähenenud ka kokkuleppes
märgitud kannatanu esindaja tasu. Kannatanu esindaja tasu kohtumenetluses on kokku 306,48
eurot, mis tuleb jätta riigi kanda.


III Asitõendid
Kriminaalasja juures on asitõendiks DVD- salvestis kannatanu ülekuulamise videosalvestisega
(tl 13), mis tuleb jätta KrMS § 126 lg 3 p 1 alusel kriminaalasja juurde.


/allkirjastatud digitaalselt/
Raina Pärn
Kohtunik




                                             4
