                           KOHTUMÄÄRUS
Kohus                               Tartu Ringkonnakohus
Kohtukoosseis                       Tanel Saar, Madis Ernits, Maili Lokk
Määruse tegemise aeg ja koht        27.09.2016, Tartu
Haldusasja number                   3-16-997
Haldusasi                           Aleksander Sobolevi kaebus Politsei- ja Piirivalveameti
                                    13.05.2016. a otsuse nr 4.2-1/21606-5 tühistamiseks
Vaidlustatud kohtulahend            Tartu Halduskohtu 05.08.2016. a otsus
Menetluse alus ringkonnakohtus      Aleksandr Sobolevi apellatsioonkaebus
Menetlusosalised                    Kaebaja (apellant) - Aleksandr Sobolev
                                    Vastustaja - Politsei- ja Piirivalveamet

RESOLUTSIOON
Tagastada apellatsioonkaebus läbivaatamatult selle esitajale.

EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse ärakirja
kättetoimetamisest.

 ASJAOLUD

 1. Kaebaja Aleksander Sobolev esitas Tartu Halduskohtu 05.08.2016. a otsuse peale
 apellatsioonkaebuse.

 2. Tartu Ringkonnakohus jättis 25.08.2016. a määrusega kaebaja apellatsioonkaebuse käiguta
 ning andis kaebajale tähtaja apellatsioonkaebuse taotluse täpsustamiseks ja põhjenduste
 täiendamiseks.

 3. Kaebaja sai Tartu Ringkonnakohtu 25.08.2016. a määruse kätte 05.09.2016. Kaebajal oli
 tulenevalt määruse resolutsiooni punktist 2 kohustus täpsustada apellatsioonkaebuse taotlust
 ning täiendada apellatsioonkaebuse põhjendusi hiljemalt 15.09.2016. Kuni käesoleva määruse
 tegemiseni ei ole kaebaja täpsustanud apellatsioonkaebuse taotlust ega täiendanud
 apellatsioonkaebuse põhjendusi.

 RINGKONNAKOHTU PÕHJENDUSED

 4. HKMS § 187 lg 4 teise lause kohaselt tagastab kohus apellatsioonkaebuse määrusega
 apellandile, kui apellant jätab tähtajaks täitmata kohtu nõudmise kõrvaldada

                                              1
apellatsioonkaebuse menetlusse võtmist takistav puudus. Tartu Ringkonnakohus
andis 25.08.2016. a määrusega kaebajale tähtaja apellatsioonkaebuse menetlusse võtmist
takistavate puuduste kõrvaldamiseks, s. o apellatsioonkaebuse taotluse täpsustamiseks ja
apellatsioonkaebuse põhjenduste täiendamiseks. Kaebaja sai nimetatud määruse 05.09.2016
kätte. Sama määruse põhjendavas osas (p 6) selgitas ringkonnakohus kaebajale, et kui kaebaja
jätab kohtu nõudmise apellatsioonkaebuse taotluse täpsustamiseks ja apellatsioonkaebuse
põhjenduste täiendamiseks tähtpäevaks täitmata, tagastab kohus apellatsioonkaebuse
määrusega kaebajale.

5. Ringkonnakohus leiab, et kaebajal on olnud alates ringkonnakohtu 25.08.2016. a määruse
kättesaamisest mõistlik aeg apellatsioonkaebuse puuduste kõrvaldamiseks. Kaebajale selgitati
ka puuduste kõrvaldamata jätmise tagajärgi, kuid hoolimata eeltoodust on ta jätnud
apellatsioonkaebuse taotluse täpsustamata ja apellatsioonkaebuse põhjendused täiendamata.
Kuna ringkonnakohus ei saa menetleda apellatsioonkaebust, milles esinevad eelmainitud
puudused, tuleb kaebaja apellatsioonkaebus HKMS § 187 lg 4 alusel kaebajale tagastada.
Ringkonnakohus selgitab, et HKMS § 187 lg 2 teise lause alusel loetakse, et
apellatsioonkaebust ei ole esitatud.

6. HKMS § 187 lg 7 kohaselt võib apellant määruse peale, millega kohus keeldub
apellatsioonkaebust menetlusse võtmast, esitada määruskaebuse Riigikohtule.




     /allkirjastatud digitaalselt/   /allkirjastatud digitaalselt/   /allkirjastatud digitaalselt/
             Madis Ernits                     Tanel Saar                      Maili Lokk




                                                   2
