                                                                         Väärteoasi nr.4-16-234




                        KOHTUOTSUS
                             EESTI VABARIIGI NIMEL




Otsuse kuupäev                     07.03.2016.a
Kohus                              Harju Maakohus Liivalaia kohtumaja
Kohtunik                           Aime Ivanson
Kohtuistungi sekretär              Leili Merila

Kaevatav otsus                     Politsei-    ja     Piirivalveameti     Põhja      Prefektuuri
                                   korrakaitsebüroo                    liiklusjärelevalvekeskuse
                                   liiklusmenetlustalituse 22.12.2015.a. otsus väärteoasjas nr
                                   2302,14,005311 Tanel Jürgensi karistamises LS § 224 lg 2
                                   järgi

Menetlusalune isik                 Tanel Jürgens, isikukood 38701112760,
(kaebuse esitaja)                  elukoht: XXX
                                   töökoht: XXX OÜ

Istungil osalenud isikud           *menetlusalune isik Tanel Jürgens
                                   *kohtuvälise menetleja –PP KKB liiklusjärelevalvekeskuse
                                    – esindaja Jaak Paju

Menetluse liik                     kaebemenetlus


LÕPPOSA
Tühistada        Põhja      Prefektuuri     korrakaitsebüroo      liiklusjärelevalvekeskuse
liiklusmenetlustalituse 22.12.2015. a. otsus väärteoasjas nr. 2302,14,005311 Tanel
Jürgensile määratud rahatrahvi suuruse ja korraga täies ulatuses tasumise osas ja
lisakaristuse, s.o sõiduki juhtimisõiguse äravõtmise osas ning teha uus otsus, kergendades
karistust.

1.Mõista Tanel Jürgensile LS § 224 lg 2 ja LS § 223 lg 1 järgi, kohaldades KarS § 63 lg 1
üks karistus liiklusseaduse sätte alusel, mis näeb ette raskema karistuse, s.o. LS § 224 lg 2
järgi rahatrahv 150 trahviühikut – 600 eurot.

2. KarS § 66 lg 2 alusel määrata rahatrahvi 600 eurot tasumine ositi 12 kuu jooksul, igas
kuus tasuda 50 eurot.
Rahatrahv tasuda Põhja Prefektuuri korrakaitsebüroo liiklusjärelevalvekeskuse
liiklusmenetlustalituse 22.12.2015.a. üldmenetluse otsuses väärteoasjas nr 2302,14,005311
märgitud Rahandusministeeriumi arvele EE 891010220034796011 SEB Pangas või EE
932200221023778606 Swedbankis, EE 403300333416110002 Danske Bank või EE
701700017001577198 Nordea Pangas. Kohustuslik on märkida kohtuvälise menetleja
otsuses märgitud viitenumber 10220155276494.
Rahatrahvi esimene makse tasuda 30 päeva jooksul otsuse jõustumisest alates.

3.    Tühistada     Põhja    Prefektuuri      korrakaitsebüroo liiklusjärelevalvekeskuse
liiklusmenetlustalituse 22.12.2015. a. otsus väärteoasjas nr. 2302,14,005311       Tanel
Jürgensile määratud lisakaristuse osas täielikult.

Edasikaebe kord
Otsuse peale võib esitada kassatsiooni Riigikohtule menetlusalune isik advokaadi vahendusel
või kohtuväline menetleja kirjalikult Riigikohtule 30 päeva jooksul alates kohtuotsuse avalikult
teatavakstegemisest, teatades kirjalikult Harju Maakohtule kassatsiooni esitamise soovist
eelnevalt 7 päeva jooksul alates otsuse lõpposa kuulutamisest. Kui üks kohtumenetluse pool on
teatanud kassatsiooniõiguse kasutamise soovist ega ole sellest loobunud, on ülejäänud
kohtumenetluse pooltel kassatsiooniõigus olenemata sellest, kas nad ise on kassatsiooniõiguse
kasutamise soovist teatanud.
Otsus jõustub, kui seitsme päeva jooksul alates otsuse lõpposa kuulutamisest ei ole kohtule
teatatud kassatsiooniõiguse kasutamise soovist.

Kaevatava otsuse sisu
Tanel Jürgensit karistati KarS § 63 lõike 1 kohaldamisega liiklusseaduse (LS) § 224 lg 2 järgi
rahatrahviga 175 trahviühikut ehk 700 eurot ja juhtimisõiguse äravõtmisega 4 kuuks selle eest, et
tema 08.04.2014.a. kella 20.08 Tallinnas Vabaõhukooli tee-Metsakooli tee ristmikul Karukella
suunas, juhtis mootorsõidukit Mercedes reg.märgiga XXX juhile keelatud seisundis, kui ühes
liitris väljahingatavas õhus oli alkoholisisaldus mitte väiksem kui 0,40 mg/l kohta. Ei
kohandanud oma sõiduki kiirust olukorrale vastavaks ega vähendanud kiirust vastavaks tee-ja
liiklusoludele, mille tõttu kaotas sõiduki üle juhitavuse ning sõitis teelt välja vastu liiklusmärki.
Oma tegevusega põhjustas liiklusõnnetuse ja varalise kahju AS DNB Pank’le, AS-le Signaal.
Selliste tegevustega rikkus Tanel Jürgens liiklusseaduse § 69 lg 5 nõudeid ja pani toime
liiklusseaduse § 224 lg 2 järgi kvalifitseeritava väärteo, samuti rikkus LS § 50 lg 3 p 2 nõudeid.

Taotlus
Kohtule esitatud kaebuses palub Tanel Jürgens rahatrahvi vähendamist mõistliku määrani ja
lisakaristusena määratud mootorsõiduki juhtimisõiguse äravõtmise 4 kuuks tühistamist. Kaebuse
esitaja leiab, et väärteoprotokollis kui ka 22.12.2015.a. vastu võetud otsuses on märgitud sõiduki
vale registreerimisnumber. Tema valduses ei ole kunagi olnud ega ei ole juhtinud sõidukit
registreerimisnumbriga XXX. Otsuse koostamisel on vääralt välja toodud ning arvestatud
kehtiva liiklusalase rikkumisega, mis toimus mais 2015.a., kuid antud juhtum leidis aset
08.04.2014.a. Seega puudusid tal liiklusrikkumise fikseerimise hetkel 08.04.2014.a. kehtivad
liiklusalased rikkumised. Samuti on ebamõistlikult pikalt asja menetletud. Põhjustatud kahjud
AS-le Signaal on hüvitatud. Sellest tulenevalt oli ta veendunud, et antud väärteomenetlus on
lõpetatud. Ta tunnistab oma süüd, kahjud on hüvitatud, on õppust võtnud ning on oma käitumist
oluliselt muutnud. Juhtimisõigust vajab tööl käimiseks, töö ja kodukoha vahemaa on 37
kilomeetrit, tal on kaks ülalpeetavat ning tema töökohast sõltub nende igapäevaelu.

Kohus juhindub VTMS § 132 p 2.

Kassatsiooniteate esitamise korral on motiveeritud otsus Harju Maakohtu Liivalaia Kohtumaja
kantselei kaudu kättesaadav alates 30.03.2016.a. kell 13.00


Kohtunik
/digitaalselt allkirjastatud/
