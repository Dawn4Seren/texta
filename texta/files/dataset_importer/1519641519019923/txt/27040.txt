                                                                                       4-15-8662




                               KOHTUMÄÄRUS
Kohus                               Viru Maakohus

Määruse tegemise aeg ja koht        06. jaanuar 2016, Narva kohtumaja

Toimiku number                      4-15-8662 (93001300099)

Kohtunik                            Astrid Asi

Kohtuistungi sekretär               Jelena Muttonen

Tõlk                                Olga Nõmmemees

Avalduse esitaja                    Maksu- ja Tolliamet
                                    asukoht Lõõtsa 8a, 15176 Tallinn
Taotlus                             Taotlus rahatrahvi asendamiseks arestiga Roman Morozov
                                    suhtes
Istungil osalenud isikud            võlgnik: Roman Morozov (ik 38408033714, elukoht XXX,
                                    kontakttelefon: XXX)


Kohtuistungi toimumise aeg           06.01.2016

RESOLUTSIOON

Rahuldada Maksu- ja Tolliameti 12.10.2015 taotlus asendada Roman Morozovile määratud
rahatrahv arestiga.

Asendada Roman Morozovile Maksu-ja Tolliameti alljärgneva otsusega määratud
rahatrahvi jääk 12 (kaheteistkümne) päeva arestiga:
Maksu-ja Tolliameti tollikorralduse osakonna 10.10.2013 üldmenetluse otsusega
väärteoasjas nr 93001300099 määratud rahatrahv 150 trahviühikut, so 600 (kuussada)
eurot. Rahatrahvi jääk on 480 (nelisada kaheksakümmned) eurot ehk 120 trahviühikut.

Asendada Roman Morozovile määratud arest üldkasuliku tööga. Roman Morozov on
kohustatud sooritama 12 (kaksteist) tundi üldkasulikku tööd.

KarS § 69 lg 3 alusel määrata üldkasuliku töö tegemise tähtajaks 4 (neli) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

Kui süüdlane hoiab üldkasulikust tööst kõrvale, ei järgi kontrollnõudeid või ei täida talle pandud
kohustusi, võib karistust täideviiv ametnik teda KarS § 69 lg 6 alusel kirjalikult hoiatada või
                                                                                             1(3)
                                                                                       4-15-8662
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Aresti või vangistuse täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva aresti või vangistusega.
Antud määrus edastada Roman Morozovile, Maksu-ja Tolliametile ning Politsei- ja
Piirivalveameti Ida Prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Roman Morozovit karistati Maksu- ja Tolliameti 10.10.2013 üldmenetluse otsusega väärteoasjas
nr 93001300099 tubakaseaduse § 39 lg 1 järgi rahatrahviga 100 trahviühikut, so 400 eurot ja
alkoholiseaduse § 53 lg 1 järgi rahatrahviga 50 trahviühikut, so 200 eurot. Kohtuvälise menetleja
otsus on jõustunud.

Maksu- ja Tolliamet esitas 12.10.2015 Viru Maakohtule avaldusE nimetatud rahatrahvi
asendamiseks arestiga. Avalduse kohaselt palub sissenõudja Eesti Vabariik (Maksu- ja
Tolliameti kaudu, edaspidi maksuhaldur) otsustada väärteomenetluse seadustiku § 211 lg 1
alusel maksuhalduri 26.08.2013 trahviotsusega nr 93001300099 määratud rahatrahvi asendamine
arestiga. Trahviotsus on võlgnikule VTMS § 70 lg-st 4 tulenevalt kättetoimetatuks loetud.
Seisuga 09.10.2015 on võlgnikul trahviotsusest summas 600,00 eurot tasumata 480,00 eurot.
Ajavahemikus 20.10.2009 kuni 10.10.2013 on Roman Morozovile koostatud kolm trahviotsust
kokku summas 1066,84 eurot, millisest summast on 09.10.2015 seisuga tasumata 480,00 eurot
Määratud karistused ei ole oma eesmärki saavutanud ega suunanud isikut seadusekuulelikkuse
teele. Roman Morozovit peaks iseloomustama ka asjaolu, et MTA-le on laekunud tema kohta
kohtutäituri arestinõue summas 306,08 eurot.

Maksuhaldur on kontrollinud võlgniku vara olemasolu: Roman Morozov ei oma registervara.
Võlgniku pangakontod on arestitud alates 11.11.2013, kuid arestimise tulemusena laekumisi
rahatrahvi nõude katteks toimunud ei ole. Võlgniku poolt viimane laekumine trahvinõude katteks
toimus 17.07.2014. Võlgnikul puudub ametlik sissetulek. Maksukorralduse seaduse § 131 lg 3
kohaselt ei kuulu füüsilise isiku maksuvõla sissenõudmisel või tema pangakonto arestimisel
maksuhalduri poolt igakuisele sissenõudmisele ega arestimisele ühe kuupalga alammäära
suuruse summa võlgniku ja iga tema ülalpeetava perekonnaliikme kohta. Maksuhalduri
hinnangul on nimetatud rahatrahvi nõude täitmine eelpool toodud põhjustel võimatu.


Menetlusosaliste seisukohad kohtuistungil

Kohtuistungil Roman Morozov seletas, et tal puuduvad rahalised vahendid määratud trahvi
tasumiseks. Ta palub aresti mitte kohaldada ning asendada karistus üldkasuliku tööga.


Kohtu seisukoht
Kohus, vaadanud läbi esitatud taotlus ning kuulanud ära võlgniku selgitused, leiab, et taotlus on
põhjendatud ning kuulub rahuldamisele.

                                                                                              2(3)
                                                                                     4-15-8662

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohus leiab, et Maksu-ja Tolliameti taotlus võlgnikule Roman Morozovile määratud rahatrahvi
asendamiseks on põhjendatud ja kuulub rahuldamisele, sest võlgnikul puuduvad rahalised
vahendid, et rahatrahvi tasuda.

Kohus on seisukohal, et Roman Morozovile Maksu-ja Tolliameti 10.10.2013 üldmenetluse
otsusega määratud rahatrahvi jääk summas 480 eurot ehk 120 trahviühikut tuleb asendada
üldkasuliku tööga vastavalt KarS §-le 72. Rahatrahvi kümnele trahviühikule vastab üks päev
aresti, rahatrahvi arestiga asendamise korral on aresti alammäär üks päev (KarS § 72 lg 2,3).
Seega kujuneb aresti pikkuseks 12 päeva. Kuna Roman Morozov on nõus tegema üldkasulikku
tööd ning KarS § 69 lg 1 kohaselt vastab ühele päevale arestile üks tund üldkasulikku tööd, siis
tuleb Roman Morozovil teostada 12 tundi üldkasulikku tööd.


(allkirjastatud digitaalselt)

Astrid Asi
Kohtunik




                                                                                           3(3)
