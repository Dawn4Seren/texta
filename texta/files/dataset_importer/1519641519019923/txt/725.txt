                        KOHTUOTSUS
                         EESTI VABARIIGI NIMEL


Kohus                           Viru Maakohus
Otsuse tegemise aeg ja koht     15.12.2016 Jõhvi kohtumaja
Kriminaalasja number            1-16-7771 (16233000384)
Kohtunik                        Anne PALMISTE
Kohtuistungisekretär            Jane VÄLI
Tõlk                            Olga NÕMMEMEES
Prokurör                        Margit LUGA
Asja läbivaatamise kuupäev      15.12.2016
Kriminaalasi                    Artur REINU süüdistus Karistusseadustiku §199 lg.1
                                järgi
                                kokkuleppemenetluses
Süüdistatav                     Artur REIN
                                isikukood 39505123725, elukoht xxx, Eesti Vabariigi
                                kodanik, põhiharidus, töökoht puudub, emakeel vene keel,
                                kriminaalkorras karistamata

Juhindudes KrMS §247, §248 lg.1 p.5, §249, §306, §309, §310, §313, §315, §318 lg.1 ja
§319 lg.1, 2, maakohus


OTSUSTAS:


Süüdi tunnistada Artur REIN Karistusseadustiku §199 lg.1 järgi ning mõista karistuseks
3 (kolm) kuud vangistust.

Karistusseadustiku §74 lg.1 alusel määrata, et mõistetud karistus 3 (kolm) kuud vangistust
jäetakse Artur REINU suhtes tingimisi täielikult kohaldamata, kui süüdimõistetu ei pane
katseajal toime uut tahtlikku kuritegu.

Karistusseadustiku §74 lg.3 alusel määrata katseajaks 1 (üks) aasta.

Karistusseadustiku §78 p.1 alusel hakkab katseaeg kulgema alates käesoleva kohtuotsuse
kuulutamisest.
Võlaõigusseaduse §1043 ja §1045 alusel välja mõista Artur REINULT tsiviilhagi katteks
Xxx XXX (isikukood xxx, elukoht xxx, a/a nr. xxx Swedbank AS) kasuks 300 (kolmsada)
eurot.

Välja mõista Artur REINULT Kriminaalmenetluse seadustiku §179 lg.1 p.2 alusel sundraha
seoses teise astme kuriteos süüdimõistmisega 645 (kuussada nelikümmend viis) eurot,
Kriminaalmenetluse seadustiku §175 lg.1 p.4 alusel kaitsjale (vandeadvokaat Eduard
BULATTŠIK) kohtueelses menetluses makstud tasu eest 92 (üheksakümmend kaks) eurot
16 senti riigituludesse.

Kriminaalmenetluse seadustiku §180 lg.3 alusel määrata, et kriminaalmenetluse kulud
kokku summas 737 (seitsesada kolmkümmend seitse) eurot 16 senti tuleb Artur REINUL
tasuda ositi 1 (ühe) aasta jooksul alates kohtuotsuse jõustumisest.

Kriminaalmenetluse kulud tuleb Artur REINUL tasuda ühele alljärgnevalt toodud Maksu- ja
Tolliameti arvelduskontole:
       SEB pangas nr.EE351010052031000004
       Swedbank nr.EE502200221014193355
       Nordea pangas nr.EE401700017002872300
       Danske Bank nr.EE873300333499990003.
Maksekorraldusele tuleb märkida viitenumber 99916700090897 ning selgitus „Artur REIN
1-16-7771 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu Ringkonnakohtule.
Apellatsiooniõiguse kasutamise soovist tuleb otsuse teinud kohtule teatada kirjalikult
7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest.

Kohtuotsusega on kohtumenetluse         poolel    võimalik   tutvuda   vahetult   peale   selle
väljakuulutamist 15.12.2016.


Süüdistus

Artur Rein on antud kohtu alla ja teda süüdistatakse selles, et tema ajavahemikul 26.03.2016
kell 18:00 kuni 27.03.2016 kell 21:00 võõra vallasasja omastamise eesmärgil võttis aadressil
xxx asuvast korterist kuldehted, nimelt kullast ja valgetest fiantiitidest pikliku kuldripatsi
kirjaga „päästa ja hoidku“ maksumusega 250 eurot ning kullast ristikese maksumusega 50
eurot, millega tekitas kannatanule Xxx Xxxle kahju summas 300 eurot.

Sel moel pani Artur Rein toime võõra vallasasja äravõtmise selle ebaseadusliku omastamise
eesmärgil, s.t pani toime kuriteo KarS §199 lg.1 järgi.


Kokkulepe



                                              2
Abiprokurör Jaanika Kõrgmaa, süüdistatav Artur Rein ja tema kaitsja vandeadvokaat Eduard
Bulattšik sõlmisid 06.09.2016 kokkuleppe, mille kohaselt süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning jõudsid
kokkuleppele prokuröri poolt kohtus nõutavas karistuse liigis ja määras. KarS §199 lg.1 järgi
ettenähtud kuriteo toimepanemise eest nõuab prokurör kohtus süüdistatavale karistuseks
3 kuud vangistust. Kohaldada KarS §73 ning mitte pöörata vangistus täielikult täitmisele, kui
Artur Rein ei pane katseajal toime uut tahtlikku kuritegu. Määrata katseajaks 1 aasta.
Süüdistatavalt kuulub väljamõistmisele tsiviilhagi esitatud Xxx Xxx poolt summas 300 eurot.
Välja mõista süüdistatavalt sundraha teise astme kuriteo eest (645 eurot) ning kaitsja tasu (92,16
eurot). KrMS §180 lg.3 alusel võimaldada süüdistataval tasuda kriminaalmenetluse kulud ositi
ühe aasta jooksul.


Maakohtu istung

Abiprokurör Margit Luga jäi maakohtu istungil kokkuleppe juurde, palus Artur Rein KarS
§199 lg.1 järgi süüdi tunnistada ja mõista karistus vastavalt kokkuleppes sätestatule.

Süüdistatav Artur Rein jäi maakohtu istungil kokkuleppe juurde, selgitas, et kokkulepe on
talle arusaadav, ta nõustub sellega ja selle kokkuleppe sõlmimine oli tema vaba tahe.
Süüdistatav kinnitas, et tingimisi süüdimõistmise tagajärjed on talle selgitatud.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised, leidis
maakohus, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud KrMS sätteid.

Maakohus leiab, et Artur Rein tuleb Karistusseadustiku §199 lg.1 järgi süüdi tunnistada.

Karistusseadustiku §199 lg.1 näeb karistusena ette rahalise karistuse või kuni kolmeaastase
vangistuse.

Maakohus nõustub kokkuleppes sisalduva karistuse liigiga ja leiab, et nimetatud karistuse
liik vastab toimepandud kuriteo asjaoludele ning süüdistatava isikule. Kriminaalasja
materjalide kohaselt on süüdistatav varem kriminaalkorras karistamata. Arvestada tuleb ka
süüdimõistva kohtuotsusega kaasnevaid kriminaalmenetluse kulusid.

Maakohus nõustub ka kokkuleppes sisalduva karistuse määraga – vangistus 3 kuud , mis
jäetakse täielikult tingimisi kohaldamata, kui süüdistatav ei pane 1 aasta pikkuse katseaja
jooksul toime uut tahtlikku kuritegu. Karistuse suuruse määramisel on maakohtu hinnangul
arvestatud konkreetse kuriteo raskust, selle toimepanemise asjaolusid ja süüdistatava isikut.

VÕS §1043 kohaselt peab teisele isikule õigusvastaselt kahju tekitanud isik kahju
hüvitama, kui ta on kahju tekitamises süüdi või vastutab kahju tekitamise eest vastavalt
seadusele.

VÕS §1045 lg.1 p.5 kohaselt on kahju tekitamine õigusvastane siis, kui see tekitati
kannatanu omandi või sellega sarnase õiguse või valduse rikkumisega.

                                                3
Eeltoodu alusel nõustub maakohus süüdistatavaga sõlmitud kokkuleppes tooduga selles
osas, et kannatanu Xxx Xxx tsiviilhagi kuulub rahuldamisele summas 300 eurot ning
kuulub väljamõistmisele Artur Reinult.

Vastavalt Kriminaalmenetluse seadustiku               §180   lg.1      kuuluvad    süüdimõistetult
väljamõistmisele kriminaalmenetluse kulud.

Eeltoodu alusel kuuluvad        Artur Reinult       väljamõistmisele    sundraha   ja   kaitsjatasu
kohtueelses menetluses.

Süüdistatav Artur Rein kinnitas maakohtu istungil, et kokkulepe on talle arusaadav, selle
sõlmimine oli tema vaba tahe ning ta palub kokkuleppe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245 sätteid
ja aluseid kokkuleppe kinnitamata jätmiseks maakohus ei tuvastanud, kinnitab maakohus
käesolevas kriminaalasjas abiprokurör Jaanika Kõrgmaa, süüdistatav Artur Reinu ja tema
kaitsja vandeadvokaadi Eduard Bulattšiku poolt 06.09.2016 sõlmitud kokkuleppe.




(allkirjastatud digitaalselt)
Anne PALMISTE
kohtunik




                                                4
