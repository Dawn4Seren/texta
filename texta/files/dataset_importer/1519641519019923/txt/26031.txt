                                                                                 1-14-7770




                         KOHTUMÄÄRUS
Kohus                             Harju Maakohus

Määruse tegemise aeg ja koht      18.01.2016. a Tallinn, Liivalaia kohtumaja

Kohtuasja nr                      1-14-7770

Kohtunik                          Tatjana Bogdanova

Kohtuistungisekretär              Galina Kovaljova

Kohtuasi                          XXXVangla esitatud materjalid Victor Babkini tingimisi
                                  enne tähtaega vangistusest vabastamiseks

Süüdimõistetu                     Victor Babkin (ik: 36010182216; viibib XXXVanglas)

Kohtuistungi toimumise aeg,       11.01.2016. a Tallinn       Liivalaia   kohtumaja,   avalik
                                  kaugkohtuistung
koht



RESOLUTSIOON

1. Vabastada Victor Babkin karistuse kandmisest tingimisi enne tähtaega katseajaga kuni
11.08.2016. a ning määrata ta selleks tähtajaks XXXVangla kriminaalhooldusosakonna
kriminaalhooldusametniku järelevalve alla.

2. KarS § 76 lg 5 alusel allutada Victor Babkin katseajaks KarS §-s 75 sätestatud
käitumiskontrollile kuni katseaja lõpuni ning kohustada teda järgima KarS § 75 lg 1 p 1 - 6
sätestatud kontrollnõudeid:
    1) elama kohtu määratud alalises elukohas – XXX;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
                                               2
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Victor Babkini suhtes käitumiskontrolli ajal vastavalt KarS § 75 lg 2, 4
järgmised kohustused:
1) mitte tarvitada alkoholi;
2) asuda tööle või võtta end Töötukassas arvele 2 (kahe) nädala jooksul peale vanglast
vabanemist;
3) osaleda kriminaalhooldaja määratud sotsiaalprogrammis;
4) mitte suhelda talle teadaolevalt narkootikume tarvitavate ja kriminaalkorras karistatud
isikutega kriminaalhooldajalt eelnevalt luba saamata, v.a lähisugulased;

4. Victor Babkinile määratud katseaja ja käitumiskontrolli kulgemist arvestada alates
kohtumääruse jõustumisest.

5. Victor Babkin vabastada määruse jõustumisel.

Määrus saata teadmiseks XXXVanglale, prokurörile, XXXVangla kriminaalhooldusosakonnale
ja Victor Babkinile.


Edasikaebamise kord

Määrusele saab esitada 15 päeva jooksul määruskaebuse Harju Maakohtule.


Asjaolud ja kohtumääruse põhjendused

XXXVangla esitas 15.12.2015. a Harju Maakohtule materjalid kinnipeetava Victor Babkini
tingimisi enne tähtaega vangistusest vabastamiseks.

XXXMaakohtu 27.10.2014. a kohtuotsusega tunnistati Victor Babkin süüdi KarS § 424 järgi ja
mõisteti talle KrMS § 238 lg 2, KarS § 76 lg 6, § 65 lg 2 alusel karistuseks 1 aasta 3 kuud ja 17
päeva vangistust.

Karistuse kandmise algus oli 27.04.2015. a ja lõpp on 11.08.2016. a.

Victor Babkini kohta kinnipidamisasutuses koostatud iseloomustusest nähtub, et
kinnipeetav vangistuses töötab, käinud psühhiaatri vastuvõtul, sõltuvusprobleeme ei ole,
kehtivaid distsiplinaarkaristusi ei oma. XXX Vangla toetab kinnipeetava tingimisi
ennetähtaegset vabastamist.

Victor Babkini kohta kriminaalhoolduses koostatud iseloomustusest nähtub, et
vabanemisjärgselt on ta kindlustatud elukohaga XXX, soovib töötada endises elukohas. Isik
vabastati tingimisi ennetähtaegselt vangistusest 2014. a ja ta pani katseajal toime samalaadse
kuriteo.

Victor Babkin taotleb kohtult tingimisi ennetähtaegset vanglast vabastamist.
                                                3
Abiprokurör Katrin Tron esitas kirjaliku seisukoha, mille kohaselt abiprokurör toetab Victor
Babkini tingimisi ennetähtaegset vabanemist. Leiab, et on otstarbekas allutada Victor Babkin
KarS § 75 sätestatud käitumiskontrollile ning kriminaalhooldaja poolt taotletud lisakohustused
on abiks kriminaalhoolduse läbiviimisel.

Kohus, tutvunud esitatud materjalide ja abiprokuröri kirjaliku seisukohaga ning ära kuulanud
kinnipeetava arvamuse, leiab, et Victor Babkini võib vangistusest tingimisi ennetähtaegselt
vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik Victor
Babkini isikut iseloomustavad andmed – tema käitumist nii kuriteo toimepanemisele eelnenud
ajal, sellel ajal ning sellele järgnenud perioodil.

Kinnipeetavat on 4-korral kriminaalkorras karistatud ja kannab oma 2. vangistust, tema poolt
toimepandud kuriteod on olnud erinevad. Varasemalt on ta toime pannud majandusliku
kasusaamise eesmärgil ja etteplaneeritult. Käesoleva kuriteo puhul on tegemist alkoholijoobes
auto juhtimisega. Kuriteo toimepanemise soodusteguriks on alkoholi tarvitamine.
Vangistuses Victor Babkin töötab, on käinud psühhiaatri vastuvõtul, kehtivaid
distsiplinaarkaristusi ei oma.
Vanglamaterjalide kohaselt on XXXVanglas diagnoositud Victor Babkinil alkoholisõltuvus, kuid
enda sõnul tarvitab ta alkoholi harva. Viimase kuriteo puhul oli ta arvamusel, et ta ei ole joobes
ja läks tööle. Sõnades väljendab kinnipeetav soovib loobuda kuritegelikust käitumisest ja elada
edaspidi õiguskuulekalt. Isik muretseb oma pere toimetuleku ja heaolu pärast, tema peamiseks
eesmärgiks on tööle minna, et tagada perekonna toimetulek.
Kohus usub, et süüdimõistetu on nüüdseks teinud karistusest vastavad järeldused ning oskab
edaspidises elus järgida seaduskuulelikkust. Vangla materjalide kohaselt on isik tunnistatud
ohtlikuks ning riskihindamise tulemusel on tema suhtes uue mittevägivaldse kuriteo
toimepanemise tõenäosus järgmise 2 aasta jooksul 12 % .
Kohus usub, et praeguseks vanglas viibitud aeg – üle 9 kuu on pannud Victor Babkini mõistma,
et toimepandud kuriteole järgnevad tema igapäevast elu ja heaolu oluliselt piiravad tagajärjed
ning ta on enda õigusvastasest käitumisest ka vajalikud järeldused teinud. Victor Babkinil on
vabaduses täidetud tingimused ennetähtaegseks vabanemiseks. Tal on olemas kindel elukoht
ning toetavad lähedased. Kinnipeetava tingimisi ennetähtaegselt vanglast vabastamist toetavad
ka prokurör ja vangla.
Kohus leiab, et kinnipeetavale võib anda võimaluse näidata, et ta on suuteline õiguskuulekalt
käituma. Kohus usub, et vastavat tuge saab kinnipeetav ka läbi kriminaalhoolduse, kuna
kriminaalhooldusseaduse § 1 lg 1 kohaselt valvatakse kriminaalhoolduse käigus
kriminaalhooldusaluse käitumise ja temale kohtu või prokuröri poolt pandud kohustuste täitmise
järele ning soodustatakse kriminaalhooldusaluse sotsiaalset kohanemist eesmärgiga mõjutada
teda hoiduma kuritegude toimepanemisest.
Kohtu hinnangul võimaldab Victor Babkini tingimisi ennetähtaegne vabastamine tema üle
käitumiskontrolli ning seeläbi teostada järelevalvet väljaspool kinnipidamisasutust,
kindlustamaks positiivseid muutusi, andes samas Victor Babkinile võimaluse tõestada, et ta on
asunud paranemise teele ning on võimeline edaspidi järgima seaduskuulekat eluviisi. Katseajal
on võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel.
Kriminaalhooldusega on nõustunud ka Victor Babkin, saades aru selle vajalikkusest ja
kasulikkusest. Kõik need asjaolud aitavad kohtu hinnangul kaasa kinnipeetava edaspidisele
õiguskuulekale käitumisele ning ühiskonnas aktsepteeritavate hoiakute ja tõekspidamiste
                                         4
omaksvõtmisel. Kinnipeetava ennetähtaegset vanglast vabastamist toetavad ka vangla ja
prokurör.




Tatjana Bogdanova
täitmiskohtunik
/allkirjastatud digitaalselt/
