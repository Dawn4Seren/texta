                                                                                      2-15-122096




                               KOHTUOTSUS
                               /TAGASELJAOTSUS/
                               EESTI VABARIIGI NIMEL

Kohus                               Viru Maakohus

Kohtunik                            Ifret Mamedguseinov

Otsuse tegemise aeg ja koht         Rakvere, 10. märts 2016

Tsiviilasja number                  2-15-122096
Tsiviilasi                          OÜ Aktiva Finants hagiavaldus K A vastu võla nõudes
                                    390.82 eurot
Hagi hind
Menetlusosalised     ja      nende Hageja: OÜ Aktiva Finants (registrikood 10746479, asukoht:
esindajad                          A. Weizenbergi 20, 10150 Tallinn), lepinguline esindaja: Kadri
                                   Timuska (e-post: jurist@julianus.ee);
                                    Kostja: K A (isikukood xxxx, elukoht: xxxx).


Asja läbivaatamise kuupäev           10. märts 2016 / Kirjalik menetlus

Resolutsioon
   1. Rahuldada hageja         taotlus   tagaseljaotsuse    tegemiseks    ning   rahuldada   hagi
      tagaseljaotsusega.

   2. Välja mõista kostja K A’lt hageja OÜ Aktiva Finants kasuks 310 (kolmsada kümme) eurot
      ja 02 senti (sh põhivõlgnevus 195.41 eurot ja viivis 114.61 eurot).

   3. Välja mõista kostja K A’lt hageja OÜ Aktiva Finants kasuks viivis põhinõudelt (195.41
      eurolt) alates 16.10.2015 kuni põhinõude tasumiseni määraga 0,15% päevas, kuid mitte
      rohkem kui 80.80 eurot.

   4. Jätta menetluskulud kostja kanda ning välja mõista kostja K A’lt hageja OÜ Aktiva
      Finants kasuks menetluskulud kokku summas 259 (kakssada viiskümmend üheksa) eurot
      ja 78 senti (sh riigilõiv 100 eurot ja õigusabikulud 159.78 eurot).

                                                                                             1 (4)
                                                                                   2-15-122096
   5. Välja mõista kostja K A’lt hageja OÜ Aktiva Finants kasuks viivis menetluskuludelt
      (259.78 eurolt) alates käesoleva kohtuotsuse jõustumisest kuni menetluskulude tasumiseni
      VÕS § 113 lg 1 teises lauses sätestatud määras.

   6. Tagaseljaotsus kuulub täitmisele viivitamatult.

   7. Toimetada kohtuotsuse resolutsioon kostjale väljaande Ametlikud Teadaanded kaudu
      kätte, kui muud kättetoimetamise viisid ei õnnestu.

Edasikaebamise kord
Kostjal on õigus 30 päeva jooksul alates tagaseljaotsuse kättetoimetamisest esitada kaja. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui kostja
sai tagaseljaotsusest või selle täitmiseks algatatud täitemenetlusest teada. Kajale tuleb lisada kõik
vajalikud dokumendid asja ettevalmistamise lõpuleviimiseks (TsMS § 394 ja TsMS § 416) ning tasuda
Rahandusministeeriumi arveldusarvele vastavalt kas nr EE571010220229377229 AS-is SEB Pank, nr
EE062200221059223099 AS-is Swedbank, nr EE513300333522160001 Danske Bank AS Eesti filiaalis
või nr EE221700017003510302 Nordea Bank Finland PLC Eesti filiaalis, kautsjon summas 100 eurot.
Maksekorraldus tuleb lisada esitatavatele dokumentidele.

ASJAOLUD
1. OÜ Aktiva Finants esitas 15.10.2015 Pärnu Maakohtule maksekäsu kiirmenetluse avalduse võlgnikult
345 euro saamiseks. Kohus tegi 27.10.2015 võlgnikule makseettepaneku, mida ei ole õnnestunud
võlgnikule aadressile xxxx ning e-posti aadressidele xxxx, xxxx ja xxxx kätte toimetada. Seoses sellega
lõpetas Pärnu Maakohus 28.12.2015 määrusega maksekäsu kiirmenetluse ja andis nõude üle Viru
Maakohtule menetluse jätkamiseks hagimenetluses.

2. 26.01.2016 esitatud hagiavalduse kohaselt 30.07.2012 ja 28.02.2013 sõlmisid AS Tele2 Eesti ja kostja
liitumislepingu nr 10122784, mille alusel AS Tele2 Eesti kohustus pakkuma kostjale
telekommunikatsiooniteenust ning kostja kohustus saadud teenuste ja kauba eest vastavalt esitatud
arvetele õigeaegselt ja regulaarselt tasuma.

3. AS Tele2 Eesti on endale võetud kohustusi täitnud ja esitanud kostjale igakuiseid arveid teenuste
kasutamise eest. Kostja ei ole nõutud summasid tasunud. Kostja kasutas AS Tele2 Eesti teenuseid nende
eest tasumata. Maksetähtaeg, arvelduskonto number ja muu vajalik informatsioon maksete
sooritamiseks oli kirjas AS Tele2 Eesti poolt regulaarselt esitatud arvetel.

4. AS Tele2 Eesti loovutas 28.05.2015 kostja vastase nõude põhisummas 195.41 eurot OÜ-le Aktiva
Finants koos õigusega nõuda kõrvalnõudeid.

5. Kostjal on tasumata arveid summas 195.41 eurot. Hageja arvestab viiviseid vastavalt lepingus
kokkulepitud viivisemäärale 0,15% päevas. Hageja on arvestanud viiviseid alates iga arve sissenõutavaks
muutumisele järgnevast kuupäevast kokku summas 114.61 eurot.

6. Hageja palus vastavalt VÕS §-dele 76 lg 1, 82 lg 1, 100, 101 lg 1 p 1 ja 6, 113 lg 1 kostjalt välja mõista
võlgnevus kokku 310.02 eurot, viivis põhinõudelt alates maksekäsu kiirmenetluse avalduse esitamisest
kuni põhinõude tasumiseni viivisemääraga 0,15% päevas, kuid mitte rohkem kui 80.80 eurot,

                                                                                                       2 (4)
                                                                                           2-15-122096
menetluskulud 259.78 eurot ning viivis menetluskuludelt alates kohtulahendi jõustumisest kuni täitmiseni
VÕS § 113 lg 1 sätestatud määras.

7. Juhul, kui kostja ei vasta hagile kohtu määratud tähtajaks, palus hageja lahendada hagi
tagaseljaotsusega.

MENETLUSE KÄIK
8. Kohus saatis kostjale hagiavalduse ärakirja koos hageja nõudeid põhjendavate dokumentide
ärakirjadega, kohustades kostjat kirjalikult vastama 20 päeva jooksul alates dokumentide kättesaamisest.
Hagimaterjalid ja kohtuteade on 08.02.2016 kostjale isiklikult kätte toimetatud. Kostja kohtule kirjalikku
vastust ei esitanud. Kohus hoiatas kostjat, et kohtu antud tähtajaks vastamata jätmise korral võib kohus
kohtuistungit pidamata, hageja taotlusel, hagi tagaseljaotsusega rahuldada.

KOHTUOTSUSE PÕHJENDUSED
9. Kohus, tutvunud tsiviilasja materjalidega, sh hagiavaldusega ja esitatud dokumentaalsete tõenditega
ning hinnanud neid kogumis, leiab, et hagi on põhjendatud ning kuulub TsMS § 407 lg 1 kohaselt
rahuldamisele tagaseljaotsusega.

10. TsMS § 407 lg 1 ja lg 3 kohaselt võib kohus hageja nõusolekul hagi tagaseljaotsusega rahuldada
kohtuistungit pidamata hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud. Sel juhul loetakse
hageja esitatud faktilised väited kostja poolt omaksvõetuks. Kuivõrd kostja ei täitnud tema ja AS Tele2
Eesti-i vahel sõlmitud lepingust tulenevaid kohustusi ega esitanud vastuväiteid hagile, siis asub kohus
seisukohale, et kostjal ei ole vaidlust hagi üle. Kohus leiab, et hagi kuulub rahuldamisele VÕS §-de 76
lg 1, 82 lg 1, 100, 101 lg 1 p 1 ja 6, 113 lg 1 alusel kogu haginõude 310.02 euro ulatuses, sh
põhivõlgnevus 195.41 eurot ja viivised 114.61 eurot. Samuti kuulub kostjalt hageja kasuks
väljamõistmisele viivis põhinõudelt 195.41 eurolt alates 16.10.2015 kuni põhinõude tasumiseni
viivisemääraga 0,15% päevas, kuid mitte rohkem kui 80.80 eurot.

11. TsMS § 444 lg 3 kohaselt tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

MENETLUSKULUD
12. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 174 lg 2 kohaselt maakohus määrab
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
TsMS § 162 lg 1 kohaselt kannab hagimenetluse kulud pool kelle kahjuks otsus tehti. Kuna hagi
rahuldatakse, siis jätab kohus menetluskulud kostja kanda.

13. Julianus Inkasso OÜ on 15.10.2015 hageja eest maksekäsu kiirmenetluse avalduse esitamisel
tasunud riigilõivu 45 eurot (maksekäsu kiirmenetluse avaldus, toimikus lk 5-6) ning hagiavalduse
esitamisel 26.01.2016 riigilõivu summas 55 eurot (maksekorraldus toimikus lk 61). Seega on hageja eest
kokku tasutud riigilõivu 100 eurot. Samuti on hagejale esitatud 26.01.2016 arve OÜ Julianuse
Õigusbüroo poolt esindustasu tasumiseks võlglase K A kohtumenetluses (arve nr 1936234, toimikus lk
60) summas 159.78 eurot. Hageja palub välja mõistja kostjalt menetluskulud. Kohus rahuldab hageja

                                                                                                     3 (4)
                                                                                       2-15-122096
taotluse ja mõistab kostjalt hageja kasuks välja menetluskulud summas 259.78 eurot (sh riigilõiv 100
eurot ja õigusabikulu 159.78 eurot).

14. TsMS § 177 lg 4 kohaselt märgib kohus menetluskulude kindlaksmääramist taotlenud isiku avalduse
alusel menetluskulude kindlaksmääramise lahendis, et hüvitamisele kuuluvatelt menetluskuludelt tuleb
tasuda menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses. Hageja on nõudnud menetluskuludelt
viivise väljamõistmist. Kohus rahuldab hageja taotluse ja mõistab menetluskuludelt viivist alates
käesoleva kohtuotsuse jõustumisest kuni nõude täitmiseni VÕS § 113 lg 1 teises lauses sätestatud
määras.

15. Kohus rahuldab hagi lähtudes eeltoodust ja juhindudes TsMS §-dest 142 lg 2; 162 lg 1 ja lg 2; 407
lg 1, lg 2 ja lg 3; 415; 416; 442; 444 lg 4; 468 lg 1 p 2 tagaseljaotsusega.


/digitaalselt allkirjastatud/

Ifret Mamedguseinov
Kohtunik




                                                                                                4 (4)
