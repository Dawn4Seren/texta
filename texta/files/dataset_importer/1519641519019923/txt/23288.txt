                             KOHTUMÄÄRUS
Kohus                                  Pärnu Maakohus
Kohtunik                               Ruth Sild
Määruse tegemise aeg ja koht           18. veebruar 2016. a Haapsalu kohtumaja
Tsiviilasja number                     2-16-2623
Tsiviilasi                             L. H. hagi R. H.'i vastu igakuise elatise suurendamise
                                       nõudes nõudes
Menetlusosalised ja nende              Hageja L. H., isikukood *, elukoht *
esindajad                              Hageja seaduslik esindaja A. H., isikukood *, elukoht *,
                                       e-post *
                                       Kostja R. H., isikukood *, elukoht *
Menetlustoiming                        Hagi menetlusse võtmisest keeldumine


RESOLUTSIOON

1.    Keelduda menetlusse võtmast L. H.'i (seadusliku esindaja A. H.'i vahendusel) hagi
R. H.'i vastu igakuise elatise suurendamise nõudes, kuna on olemas jõustunud Eesti kohtu
otsus, mis on tehtud vaidluses samade poolte vahel sama hagieseme kohta samal alusel.
2.   Edastada määrus hageja seaduslikule esindajale koos Pärnu Maakohtu 13.05.2014.
a kohtuotsusega tsiviilasjas nr 2-14-50342.


Menetluskulude jaotus ja rahalise suuruse kindlaksmääramine
1. Jätta menetluskulud hageja kanda.
2. Tsiviilasja materjalidest nähtuvalt menetlusosalised ei ole menetluskulusid kandnud.



Edasikaebamise kord
Kohtumääruse peale esitada määruskaebuse Tallinna Ringkonnakohtule Pärnu Maakohtu
Haapsalu kohtumaja kaudu määruskaebuse 15 päeva jooksul arvates määruse kättetoimetamisest.

Hagiavaldus


                                                                                             1
17.02.2016. a esitas hageja L. H. seadusliku esindaja A. H.'i vahendusel Pärnu Maakohtu
Haapsalu kohtumajja hagi kostja R. H.'i vastu Lääne Maakohtu 11.01.2010. a kohtuotsusega
väljamõistetud elatise suurendamise nõudes. Hageja palub suurendada kostjalt Lääne
Maakohtu 11.01.2010. a kohtuotsusega hageja ülalpidamiseks väljamõistetud elatise suurust
2175 kroonilt (139,01 eurot) 215 eurole kuus, kuid mitte vähem kui ½ maksmise ajal kehtivast
Eesti Vabariigi Valitsuse poolt kehtestatud kuupalga alammäärast, kuni hageja täisealiseks
saamiseni *. a alates hagi kohtule esitamisest. Elatis kanda hageja seadusliku esindaja A. H.'i
areldusarvele.

Kohtumääruse põhjendus

Kohus, olles tutvunud kohtule esitatud hagivaldusega, leiab, et esitatud hagiavaldust ei saa
menetlusse võtta.
Tsiviilkohtumenetluse seadustiku (edaspidi TsMS) § 371 lg 1 p 4 sätestab, et kohus ei võta
hagiavaldust menetlusse, kui on olemas jõustunud Eesti kohtu otsus või menetluse lõpetamise
määrus, samuti Eestis tunnustamisele kuuluv välisriigi kohtu lahend või jõustunud lahend
kohtueelses menetluses, muu hulgas õiguskantsleri kinnitatud kokkulepe, mis on tehtud
vaidluses samade poolte vahel sama eseme kohta samal alusel ja mis välistab samas asjas uue
kohtusse pöördumise.
Pärnu Maakohus on 13.05.2014. a kohtuotsusega (tagaselja) tsiviilasjas nr 2-14-50342
rahuldatud L. H.'i hagi R. H.'i vastu elatise suurendamise nõudes. Nimetatud kohtuotsusega
kohus suurendas Pärnu Maakohtu 11.01.2010. a kohtuotsusega tsiviilasjas 2-09-14869 R.
H.'ilt L. H.'i ülalpidamiseks välja mõistetud igakuist elatist 139,01 eurot (2175 krooni) kuus
perekonnaseaduse § 101 lõikes 1 sätestatud miinimummäärani, so 1/2 Vabariigi Valitsuse
kehtestatud kuupalga alammäärani alates 14.03.2014. a kuni lapse L. H.'i täisealiseks
saamiseni *. a. Kohus märkis otsuse resolutsioonis, et 2014. aastal oli perekonnaseaduse §
101 lõikes 1 sätestatud miinimummäär 177,50 eurot ja elatist makstakse iga kalendrikuu eest
ette hageja seadusliku esindaja A. H.'i arveldusarvele. Kohtuotsus jõustus 25.09.2014.a
(kohtuinfosüsteem KIS andmetel).
Eeltoodust tulenevalt kohus keeldub menetlusse võtmast L. H.'i (seadusliku esindaja
vahendusel) hagi R. H.'i vastu Pärnu Maakohtu 11.01.2010. a otsusega välja mõistetud
igakuise elatise suurendamise nõudes perekonnaseaduse § 101 lõikes 1 sätestatud
miinimumäärani, kuna tsiviilasjas 2-14-50342 on jõustunud kohtuotsus, mis on tehtud
vaidluses samade poolte vahel sama eseme kohta samal alusel, mis välistab samas asjas uue
kohtusse pöördumise.

Kohus selgitab hagejale, et perekonnaseaduse (edaspidi PKS) § 101 lg 1 sätestab, et igakuine
elatis ühele lapsele ei või olla väiksem kui pool Vabariigi Valitsuse kehtestatud kuupalga
alammäära. Kohus on 13.05.2014. a tagaselja kohtuotsusega suurendanud kostjalt hageja
kasuks Pärnu Maakohtu 11.01.2010. a otsusega välja mõistetud igakuist elatist PKS § 101
lõikes 1 sätestatud miinimummäärani alates 14.03.2014. a kuni lapse L. H.'i täisealiseks
saamiseni *. a. Seega väljamõistetud elatise suurus muutub automaatselt vastavalt Vabariigi
Valitsuse poolt kehtestatud kuupalga alammäära suuruse muutmisele. Kuna 2016. aastal on
Vabariigi Valitsuse poolt kehtestatud kuupalga alammäär 430 eurot, siis vastavalt Pärnu
Maakohtu 13.04.2014. a otsusele on hageja õigustatud saama ja kostja kohustatud maksma
elatist, mis vastab ½-le Vabariigi Valitsuse poolt kehtestatud kuupalga alamäärale, s.o 215
eurot kuus.

Menetluskulude jaotus ja rahalise suuruse kindlaksmääramine

                                                                                                 2
TsMS § 173 lg 1 ja 2 kohaselt asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita
menetluse avaldus või teistmisavaldus jäetakse menetlusse võtmata või läbi vaatamata või
asja menetlus lõpetatakse. Menetluskulude jaotus tuleb kohtulahendis märkida ka siis, kui
menetlusosalised seda ei taotle.
TsMS § 168 lg 1 järgi hageja kannab menetluskulud, kui kohus keeldub avaldust menetlusse
võtmast ja tagastab selle. Eeltoodust tulenevalt jätab kohus menetluskulud hageja kanda.
Tsiviilasja materjalidest nähtuvalt hageja ei ole menetluskulusid kandnud ning kostjat ei ole
esitatud hagiavaldusest teavitatud.
TsMS § 372 lg 5 alusel võib hagiavalduse menetlusse võtmisest keeldumise määruse peale
hageja esitada määruskaebuse.

/allkirjastatud digitaalselt/
Ruth Sild
kohtunik




                                                                                                3
