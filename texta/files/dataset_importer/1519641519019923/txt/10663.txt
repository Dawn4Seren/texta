                              KOHTUMÄÄRUS
Kohus                             Viru Maakohus
Määruse tegemise aeg ja koht      13. juuli 2016, Jõhvi kohtumaja
Asja number                       4-16-4910
Kohtunik                          Deniss Minzatov
Kohtuistungi sekretär             Piret Juuse
Taotlus                           Politsei- ja Piirivalveameti Ida prefektuuri taotlus Jevgeni
                                  Rubtsov´ile asenduskaristuse määramiseks
Menetlusosaline                   Võlgnik Jevgeni Rubtsov, isikukood 38512112218,
                                  elukoht xxx
Asja arutamise kuupäev            12.07.2016, 13.07.2016
RESOLUTSIOON                      Juhindudes VTMS § 211 lg 3, kohus

                                          MÄÄRAS

Jätta rahuldamata Politsei- ja Piirivalveameti Ida prefektuuri taotlus Politsei- ja
Piirivalveameti Ida prefektuuri 27.01.2015 otsusega väärteoasjas nr 2440,14,009054
Jevgeni Rubtsov´ile määratud rahatrahvi asendamiseks.

Määruse ärakiri edastada PPA Ida prefektuurile.

Edasikaebamise kord
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik

Jevgeni Rubtsov on karistatud Politsei- ja Piirivalveameti Ida prefektuuri 27.01.2015 otsusega
väärteoasjas nr 2440,14,009054 NPALS § 15´1 alusel rahatrahviga 40 trahviühikut s.o. 160
eurot. Otsus jõustus 26.02.2015. Rahatrahv on käesoleva ajani tasumata.
Rahatrahvi sissenõudmiseks Jevgeni Rubtsovi suhtes algatati 21.05.2015 täitemenetlus nr
140/2015/446. Täitmisteate on võlgnikule kätte toimetatud 01.06.2015. Võlgnik pole rahatrahvi
tasunud. Kohtutäitur on kontrollinud võlgniku vara olemasolu ning talle teadaolevatel andmetel
puudub võlgnikul vara või ei ole selle väärtus küllaldane, et katta vara realiseerimisega tekkivaid
kulusid. Täitemenetluse seadustiku § 201 lõike 1 alusel palub otsustada rahatrahvi jäägi
asendamine. Võttes arvesse võlgniku suutmatust rahatrahvi tasuda, on PPA Ida prefektuur
esitanud taotluse rahatrahvi asendamiseks arestiga.
Viru Maakohus saatis Jevgeni Rubtsovile, aadressile xxx kohtukutse 12.07.2016
kohtuistungitele. Kohtukutse tagastati märkega „kaks kättetoimetamise katset ebaõnnestusid“.
Viru Maakohus rahvastikuregistri kaudu tuvastas Jevgeni Rubtsovi registreerimisaadressi, mis
on xxx. Viru Maakohtu 12.07.2016 määrusega kohaldati Jevgeni Rubtsovi suhtes sundtoomised
13.07.2016 Viru Maakohtu kohtuistungile
Sundtoomine jäi täitmata, kuna Jevgeni Rubtsovi elukohas, aadressil xxx isik ei viibinud.
Kohtu seisukoht


                                                                                                 1 (2)
Kohus, tutvunud käesoleva asja materjalidega, leiab, et PPA Ida prefektuuri taotlus ei kuulu
rahuldamisele.

Kohus on seisukohal, et arvestades seda, et Jevgeni Rubtsovi tegelik asukoht ei ole politseile ega
kohtule teada, Politsei- ja Piirivalveameti Ida prefektuuri avaldus Jevgeni Rubtsovile
asenduskaristuse määramiseks tuleb jätta rahuldamata

Viru Maakohus rakendas meetmeid Jevgeni Rubtsovi kohtuistungist osavõtu tagamiseks ning
tema asukoha kindlaks tegemiseks. Kuid Jevgeni Rubtsovi asukoht on käesoleva ajani kohtule
teadmata.

VTMS § 211 lg 3 kohaselt kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Arvestades asjaolusid, et kohus kasutas kõikvõimalikke meetmeid menetlusaluse isiku
toimetamiseks kohtuistungile, et Jevgeni Rubtsovile asukoht on teadmata, kuid asja sisuliseks
arutamiseks on menetlusaluse isiku osavõtt kohtuistungist kohustuslik, leiab kohus, et
käesoleval ajal ei ole rahatrahvi asendamine arestiga või üldkasuliku tööga võimalik. Seega tuleb
Politsei- ja Piirivalveameti Ida prefektuuri avaldus Jevgeni Rubtsovile asenduskaristuse
määramiseks jätta rahuldamata..



/allkirjastatud digitaalselt/
Deniss Minzatov
Kohtunik




                                                                                             2 (2)
