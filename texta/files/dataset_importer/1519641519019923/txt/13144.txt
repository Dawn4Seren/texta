                             KOHTUOTSUS
                               EESTI VABARIIGI NIMEL

Kohus                             Harju Maakohus
Kohtunik                          Geete Lahi
Otsuse avalikult teatavaks        09.06.2016 Tallinn, Kentmanni kohtumaja kantselei
tegemise aeg ja koht
Tsiviilasja number                2-16-1361
Tsiviilasi                        XXXXhagi XXXXvastu elatise suurendamise nõudes ja
                                  XXXXnõue ühise hooldusõiguse osaliseks lõpetamiseks
Tsiviilasja hind                  684 eurot
Menetlusosalised ja nende         Hageja I: XXXX(isikukood XXXX, elukoht XXXX),
                                  seaduslik esindaja XXXX(isikukood XXXX, elukoht
esindajad                         XXXX, e-post XXXX), lepinguline esindaja Gertu
                                  Pillenberg (Pearu Õigusbüroo, e-post gertu@pearu.ee)

                                  Hageja II: XXXX(isikukood XXXX, elukoht XXXX, e-
                                  post XXXX), lepinguline esindaja Gertu Pillenberg (Pearu
                                  Õigusbüroo, e-post gertu@pearu.ee)

                                  Kostja: XXXX(isikukood XXXX, aadress XXXX, e-post
                                  XXXX)

                                  Eri Miladovskile riigi arvel hooldusõigust puudutavas osas
                                  määratud    esindaja     vandeadvokaat     Ilja   Santašev
                                  (Advokaadibüroo CLARUS, e-post: ilja@clarusab.ee)

                                  Eestkosteasutused: Maardu linn Maardu Linnavalitsuse
                                  kaudu ja Tallinna linn Kristiine Linnaosa valitsuse kaudu



Kohtuistungi toimumise aeg        20.05.2016

RESOLUTSIOON
  1. Hagi rahuldada.
  2. Muuta Harju Maakohtu 03.02.2010 kohtumäärusega kinnitatud elatise suurust ja välja
     mõista XXXX XXXX kasuks XXXX ülalpidamiseks igakuine elatis 215 eurot kuus
     alates 01.06.2016 kuni XXXX täisealiseks saamiseni.
  3. Väljamõistetud igakuine elatis tuleb tasuda XXXX arveldusarvele iga jooksva kuu 17-
     ndaks kuupäevaks (selgitusse märkida „Eriku igakuine elatis).


                                                                                           1
   4. Välja mõista XXXX XXXX kasuks elatis perioodi 01.02.2016 – 31.05.2016 eest kokku
      summas 860 eurot, mis tuleb tasuda alates 01.juunist 2016 nelja (4) kuu jooksul XXXX
      arveldusarvele.
   5. Lõpetada osaliselt XXXX ja XXXX ühine hooldusõigus ja anda XXXX XXXX
      isikuhooldus (s.o õigus ja kohustus last kasvatada, tema järele valvata ja tema
      viibimiskohta määrata ning lapse heaolu eest muul viisil hoolitseda).

Menetluskulude jaotus
  6. Menetluskulud jätta täies ulatuses XXXX kanda.
   7. Rahuldada XXXXja XXXXa valdus menetluskulude kindlaksmääramiseks osaliselt.
   8. Määrata kindlaks hüvitavate menetluskulude rahaline suurus ning mõista XXXX´lt
      välja XXXXja XXXXkasuks menetluskulud kokku summas 578,80 eurot (riigilõiv 10
      eurot ja lepingulise esindaja kulud 568,80 eurot).
   9. Jätta rahuldamata XXXXja XXXXavaldus menetluskulude väljamõistmiseks summas
      34,20 eurot.
   10. Kohtuotsuse jõustumisest kuni täitmiseni tuleb XXXX´l hüvitamisele kuuluvatelt
       menetluskuludelt (578,80 eurot) tasuda viivist võlaõigusseaduse § 113 lg 1 teises lauses
       ettenähtud ulatuses.
Edasikaebamise kord
Kohtuotsusele võib esitada apellatsioonkaebuse Tallinna Ringkonnakohtule 30 päeva jooksul, alates
otsuse apellandile kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest. Apellatsioonkaebus võidakse lahendada ringkonnakohtus
kirjalikus menetluses, kui kaebuse esitaja ei taotle selle lahendamist istungil.

Kohus selgitab, et seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist.

Hagejate nõuded, kostja vastus, eestkosteasutuste ja lapse esindaja seisukohad

27.01.2016 esitas XXXXkohtule hagi XXXXvastu elatise suurendamise nõudes, paludes suurendada
elatist kuni seaduses sätestatud miinimummäärani; XXXXnõudeks oli lõpetada osaliselt XXXXja
XXXXühine hooldusõiguse ja anda XXXXisikuhooldus üle XXXX, või alternatiivselt lõpetada
osaliselt XXXXja XXXXühine hooldusõigus ja anda otsustusõigus XXXXigakordse viibimiskoha
määramisel, isikut tõendava dokumendi ja/või reisidokumendi taotlemisel ning hariduse, tervise ja
huvitegevusega seotud asjade otsustamisel üle ainuisikuliselt XXXX.

Hagiavalduse (tl 1-5) kohaselt tsiviilasjas nr 2-09-16031 tegi Harju Maakohus 03.02.2010 lahendi,
millega kostjat kohustati tasuma poja ülalpidamiseks elatusraha alates 01.01.2010 summas 2175
krooni (s.o 139 eurot) kuni lapse täisealiseks saamiseni või elatise suuruse muutumiseni. Laps elab
emaga, kelle kanda on ka lapse põhivajaduste eest hoolitsemine. Lapse vajadused on vanusega ajas
suurenenud. Kasvanud on kulutused eelkõige lapse toidule, esma- ja koolitarvetele, suurenenud on
ka väljaminekud seoses lapse arengu toetamisega. Võttes arvesse ka üldist elukallinemist, ei ole
01.01.2010 määratud elatise suurus enam piisav lapse vajaduste katmiseks. Kahjuks ei ole kostjaga
võimalik sisuliselt muutunud olukorras kokkuleppeid uuendada, kuna ta ei loe ennast lapse eluga
seotuks. Hageja taotleb elatise suurendamist elatise miinimummäärani. Kahjuks on kostja lapse elust
täiesti eemaldunud. Lisaks tõsiasjale, et ta ei võta lapse elust mingil moel osa, on ta passiivne ka
                                                                                                   2
lapse elu korraldamiseks vajalike toimingute tegemisel. Suhtlemine kostjaga on raskendatud ning
lapsega seotud küsimuste lahendamisel ei ole võimalik saada kostjalt mistahes vajalikke
nõusolekuid, dokumente ega allkirju. Näiteks hiljuti teatas hageja seaduslik esindaja kostjale, et
lapsele on vaja passi ning vastava taotluse esitamiseks on avaldajal vaja ka kostja allkirja. Paraku ei
ole kostja tänase päevani passi taotlusele allkirja andnud, esitamata seejuures vähimatki adekvaatset
põhjendust keeldumisele. Seetõttu on lapse seaduslikul esindajal võimatu lapsega puhkusereisile
minna, puudub võimalus passi taotlemiseks ning ammugi ei saa kostjalt nõusolekut lapsega
reisimiseks. Kahjuks on vanemate vahelised erimeelsused ja kommunikatsiooniprobleemid olnud
püsivalt ka varasemalt. Kostja ei ole olnud huvitatud ega aktiivne lapsega seotud otsuste
vastuvõtmisel ning hooldusõiguse teostamisel. Seega ei ole võimalik kostjaga isegi kaasaegseid
kiireid ja lihtsaid kommunikatsioonivõimalusi (e-post, digitaalallkiri jms) kasutades jõuda lapse osas
otsuste tegemisel üksmeelele ja ühine hooldusõiguse teostamine on äärmiselt keeruline, et mitte
öelda sisuliselt võimatu.

Harju Maakohus 02.02.2016 kohtumäärusega määras lapsele esindaja riigi arvel hooldusõigust
puudutavas osas ja kaasas eestkosteasutusena Tallinna linna Kristiine Linnaosa Valitsuse kaudu ja
Maardu linna Maardu Linnavalitsuse kaudu.

Lapse esindaja toetas esitatud avaldust. Lapse ema sõnul ühise hooldusõiguse teostamine ei ole
võimalik, sest lapse ema ja isa praktiliselt ei suhtle omavahel. Lapse isa elab oma elu ja ei tunne huvi
lapse vastu. Laps teatas, et elab koos emaga ja isa temaga tõepoolest ei suhtle. Viimane kord sai laps
juhuslikult kokku oma isaga maikuus 2015.a. Isa lubas võtta teda kinno, kuid isegi ei helistanud.
Laps teatas, et ta suhtles oma isaga vaid kolm või neli korda elus. Esindaja leidis, et
isikuhooldusõiguse üleandmine lapse emale on põhjendatud ja kaitseb lapse huvi ja heaolu. Lähtudes
antud asjas olevatest asjaoludest, muuhulgas sellest, et tegemist on isaga, kes eriti ei tunne huvi oma
lapse pärast, lapse esindaja tuli järeldusele, et avaldus on esitatud lapse huvides (tl 35-36).

Maardu Linnavalitsus kirjalikus arvamuses (tl 28-29) märkis, et lapse isa väitel ei ole tal selle vastu
midagi, kui lapse emal on ainuhooldus lapse suhtes. Laps on terve elu elanud koos oma emaga,
kellega tal on emotsionaalne ja südamlik suhe. Poja igapäevase elukorraldusega on seniajani
tegelenud ainult lapse ema, kes on lahendanud lapse hariduse, tervise küsimusi. Lähtudes lapse
heaolust ja vanusest oli Maardu Linnavalitsus seisukohal, et põhjendatud on lõpetada vanemate
ühine hooldusõigus lapse suhtes ja anda täielikult ainuhooldusõigus üle lapse emale.

Kristiine Linnaosa Valitsuse arvamusest (tl 32-33) nähtuvalt viimase kahe aasta jooksul on laps
isaga mõned korrad kohtunud. Ühel korral võttis isa ta kaasa väljasõidule Saaremaale, kus olid ka isa
uus abikaasa ja nende tütar. Teisel korral kohtus poeg isaga juhuslikult kaupluses, kus nad vestlesid
põgusalt ja isa lubas kutsuda poja kinno. Kinokülastust ei toimunud. Möödunud aastavahetusel tõi
lapse isa lapsele kingituse tema elukohta, andis üle ukselävel ja lahkus kohe, vaatamata ettepanekule
astuda edasi ja lapsega pikemalt koos olla. Lapse õpitulemused on head ja käitumisega probleeme ei
ole. Ema sõnul on Erik üldiselt rahulik laps, tema tervis on korras ja vaimne ning emotsionaalne
areng eakohased. Tal on piisavalt sõpru ja vabal ajal osaleb ta ujumistreeningul ning savivoolimise
ringis. Kodus on lapsel omaette tuba, mis on heas korras ja sisustatud kõige vajalikuga. Küsimusele,
kas laps sooviks isaga sagedamini kohtuda, vastas ta, et tal on ükskõik, kuna peaaegu ei tunne oma
isa. Tal on oma mobiiltelefon ja isa telefoninumber, kuid ta ei soovi isale helistada. XXXXon alates
lapse sündimisest kuni tema 12-aastaseks saamiseni täitnud igakülgselt oma hooldusõigust ja –
kohustust. Lapse isa ei ole alates lapse sünnist avaldanud soovi tema elus osaleda ega teda
kasvatada. Pojal puudub isaga emotsionaalne side. Lapse isa maksis elatist vastavalt kokkuleppele
eelmise aasta lõpuni. Lapse ema sõnul helistas lapse isa paar kuud tagasi, et on jäänud töötuks ja tal
ei ole enam võimalik elatist maksta. Lapse ema sõnul oli lapse isal nende abielu ajal tõsine
alkoholisõltuvus, mis oli peamiseks lahutuse põhjuseks. Kristiine Linnaosa Valitsus oli arvamusel, et
lapse parimates huvides on lapse vanemate ühise hooldusõiguse lõpetamine poja suhtes ning
ainuhooldusõiguse andmine XXXX.
                                                                                                      3
Kostja kirjalikus vastuse (tl 56) kohaselt tasus ta regulaarselt elatist kuni jaanuar 2016, kaasa
arvatud. Kostja on teadlik elatusmiinimumi tõusuga kaasnevast elatise suurenemise kohustusest ning
ei keeldu elatise maksmisest oma pojale nõutud määras ja tasub oma võla poja ees maikuu palgast,
samuti soovib ta osaleda poja kasvatamises.

Kohtuistung

Kostja oli nõus, et kohus arutab asja kohtuistungil tema osavõtuta, kuna ta viibib Norras tööl (tl 72).
Kostja avaldas kohtule et on nõus tasuma elatist 215 eurot kuus alates 20.maist 2016. Jaanuaris
maksis ta elatist 175 eurot, nagu oli kokku lepitud. Võlgnetava summa palus jagada nelja kuu vahel
või kui võimalik, siis pikema perioodi peale. Kostja ülalpidamisel on veel üks laps. Lapse
hooldusõiguse on ta nõus osaliselt andma lapse emale, et lapse emal ei tekiks probleeme.

Lapse ema selgitas, et enne hagi esitamist, vaatamata lapse ema palvele, keeldus kostja maksma
elatist 215 eurot kuus. Elatist ei ole kostja maksnud 4 kuud. Kostja maksis 175 eurot isegi siis, kui
miinimumelatis oli 195 eurot. Kostja ei olnud nõus maksma rohkem. Lapse ema nõustus igakuise
elatisega 215 eurot kuus, samuti oli nõus võlgnevuse ajatamisega nelja kuu peale. Väljamõistetud
igakuise elatise palus kanda tema arveldusarvele iga jooksva kuu 17-ndaks kuupäevaks.

Kohtuotsuse põhjendused

Tsiviilkohtumenetluse seadustiku (TsMS) § 550 lg 2 kohaselt vanema õiguste määramise lapse
suhtes võib kohus lahendada ka hagimenetluses, kui seda nõutakse koos elatise väljamõistmise
hagimenetluses.

XXXXon kostja laps, kes elab koos oma seaduslikuks esindajaks oleva emaga ning kostja maksab
elatist Harju Maakohtu 03.02.2010 kohtumääruse (tl 7-8) alusel.

Tulenevalt asjaolust, et kehtivas perekonnaseaduses (PKS) puudub regulatsioon väljamõistetud
elatise suuruse muutmise kohta, juhindub kohus käesolevas perekonnaasjas kohtuotsuse tegemisel
menetlusõiguslikult tsiviilkohtumenetluse seadustiku (TsMS) § 459 lg-s 1 sätestatust, mille kohaselt
on pärast otsuse jõustumist, millega kostjalt mõisteti välja perioodilised maksed või kohustati kostjat
täitma muid korduvaid kohustusi, pooltel õigus uues hagis nõuda maksete suuruse ja tähtaegade
muutmist otsuses, kui oluliselt on muutunud maksete suurust või kestust mõjutavad asjaolud, mille
alusel on tehtud nõude rahuldamise otsus (p 1) ja hagi esitamise aluseks olevad asjaolud on tekkinud
pärast asja arutamise lõpetamist, mille kestel oleks võinud haginõuet suurendada või vastuväiteid
esitada (p 2). Otsust võib TsMS § 459 lg 2 järgi muuta alates uue hagi esitamise ajast. Seega saab
hageja nõuda elatise suurendamist alates hagi esitamisest, so alates 27.01.2016. Elatise muutmist
reguleerib ka TsMS § 497, mis sätestab, et elatise suuruse muutmist saab kumbki pool nõuda
hagimenetluses, kui elatisenõude aluseks olevad asjaolud on muutunud. PKS § 99-st tulenevalt
määratakse ülalpidamise ulatus kindlaks ülalpidamist saama õigustatud isiku vajadustest ja tema
tavalisest elulaadist lähtudes. PKS § 101 lg 1 kohaselt ei või igakuine elatis ühele lapsele olla
väiksem kui pool Vabariigi Valitsuse kehtestatud kuupalga alammäära. PKS §-de 99 ja 102 kohaselt
tuleb elatise suuruse kindlaksmääramisel lähtuda lapse vajadustest ja ülalpidamiskohuslase varalisest
seisundist.

Kohus tuvastas, et Harju Maakohtu 03.02.2010 määrusega tsiviilasjas nr 2-09-16031 (tl 7-8)
kinnitati pooltevaheline kompromiss, mille kohaselt XXXXtasub XXXXpoolte ühise poja
ülalpidamiseks igakuist elatusraha alates 01.01.2010 summas 2175 krooni kuni lapse täisealiseks
saamiseni.



                                                                                                     4
Kostja oli nõus tasuma igakuist elatist 215 eurot kuus, kuid ei olnud nõus siduma seda
miinimummäära tõusuga. Elatise võlgnevuse palus kostja ajatada nelja kuu peale. Lapse ema nõustus
sellega. Eeltoodust tulenevalt mõistab kohus kostjalt XXXX kasuks välja igakuise elatise 215 eurot
kuus alates 01.06.2016 kuni lapse täisealiseks saamiseni. Elatise võlgnevuse perioodi 01.02.2016-
31.05.2016 eest summas 860 eurot on kostja kohustatud tasuma alates 01. juunist 2016 nelja (4) kuu
jooksul.

Lastekaitse seaduse § 5 kohaselt tuleb alati ja igal pool esikohale seada lapse huvid.
Perekonnaseaduse (PKS) § 116 lg 1 kohaselt on vanematel oma laste suhtes võrdsed õigused ja
kohustused. PKS § 116 lg-st 1 ja § 214 lg-st 1 tulenevalt on laste vanematel ühine hooldusõigus.

PKS § 116 lõike 2 teise lause kohaselt hõlmab vanema hooldusõigus õigust hoolitseda lapse isiku
eest (isikuhooldusõigus) ja õigust hoolitseda lapse vara eest (varahooldus) ning otsustada lapsega
seotud asju. Isikuhooldus on PKS § 124 lg-st 1 lähtudes kohustus last kasvatada, tema järele valvata
ning lapse igakülgse heaolu eest muul viisil hoolitseda. Ühise hooldusõiguse korral peavad vanemad
PKS § 118 lg 1 järgi teostama lapse suhtes hooldusõigust ja täitma hoolsuskohustust omal vastutusel
ja üksmeeles, pidades silmas lapse igakülgset heaolu. PKS § 123 kohaselt peab kohus vanemate
õigusi ja kohustusi käsitlevate asjade läbivaatamisel tegema lahendi, mis esmajoones lähtub lapse
huvidest.

Vastavalt PKS § 137 lg 1 on kummalgi vanemal õigus juhul, kui ühist hooldusõigust omavad
vanemad elavad lahus või ei soovi muul põhjusel hooldusõigust edaspidi ühiselt teostada, kohtult
taotleda, et lapse hooldusõigus antaks talle osaliselt või täielikult üle. Sama §-i lg 3 kohaselt lähtub
kohus ühise hooldusõiguse lõpetamise korral hooldusõiguse ühele vanemale andmise otsustamisel
eeskätt lapse huvidest, arvestades muu hulgas kummagi vanema vaimset ja majanduslikku
valmisolekut last kasvatada, hingelist seotust lapsega ja senist pühendumist lapse eest
hoolitsemisele.

Lapse ema taotles lõpetada osaliselt lapse vanemate ühine hooldusõigus ja anda lapse isikuhooldus
üle lapse emale, alternatiivselt lõpetada osaliselt lapse vanemate ühine hooldusõigus ja anda lapse
hooldusõigus ja anda otsustusõigus lapse igakordse viibimiskoha määramisel, isikut tõendava
dokumendi ja/või reisidokumendi taotlemisel ning hariduse, tervise ja huvitegevusega seotud asjade
otsustamisel üle ainuisikuliselt lapse emale. Eestkosteasutused olid arvamusel, et põhjendatud on
lõpetada vanemate ühine hooldusõigus lapse suhtes ja anda ainuhooldusõigus lapse emale.

Kohus saab avalduse rahuldada vaid taotletud ulatuses, kohus ei saa ette näha midagi, mida taotletud
ei ole, st et kohus ei saa ka avalduse esitanud vanemale üle kanda rohkem õigusi, kui on taotletud
esitatud avalduses.

Lapse ema on märkinud, et suhtlemine lapse isaga on raskendatud ning lapsega seotud küsimuste
lahendamisel ei ole lapse emal võimalik saada lapse isalt mistahes vajalikke nõusolekuid, dokumente
ega allkirju.

Kohus leiab, et lapse ema nõue ühise hooldusõiguse osaliseks lõpetamiseks ja lapse isikuhoolduse
lapse emale andmiseks on põhjendatud ja kuulub rahuldamisele. Kuna kohus rahuldas nõude, ei
käsitle kohus alternatiivset nõuet. Lapse isikuhooldus peaks kuuluma lapse emale, kellega koos laps
terve elu on elanud, kellega lapsel on emotsionaalne ja südamlik suhe, kes on täitnud igakülgselt
oma hooldusõigust ja -kohustust. Lapse isa oli nõus lapse hooldusõiguse osaliselt andma lapse
emale, et lapse emal ei tekiks probleeme.

Menetluskulude jaotus



                                                                                                      5
Vastavalt tsiviilkohtumenetluse seadustiku (TsMS) § 162 lõigetele 1 ja 2 kannab hagimenetluse
kulud pool, kelle kahjuks otsus tehti. Pool, kelle kahjuks otsus tehti, hüvitab teisele poolele muu
hulgas kohtumenetluse tõttu tekkinud vajalikud kohtuvälised kulud.

Kuna kohus rahuldab hagi, jäävad kõik menetluskulud kostja kanda.

TsMS § 174 lg 1 esimese lause kohaselt määrab menetluskulude rahalise suuruse menetluskulude
jaotuse alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Sama paragrahvi lõike 2 kohaselt määrab maakohus menetluskulude
rahalise suuruse kindlaks kohtuotsuses või menetlust lõpetavas määruses, kui menetluskulude
kindlaksmääramine ei takista kohtuotsuse või menetlust lõpetava määruse tegemist. TsMS § 138 lg 1
kohaselt on menetluskulud menetlusosaliste kohtukulud ja kohtuvälised kulud. Sama paragrahvi
lõike 2 kohaselt on kohtukulud riigilõiv, kautsjon ning asja läbivaatamise kulud. TsMS § 144 p 1
kohaselt on kohtuvälised kulud menetlusosaliste esindajate ja nõustajate kulud. TsMS § 175 lg 1
kohaselt kui menetlusosaline peab menetluskulude jaotust kindlaksmäärava kohtulahendi kohaselt
kandma teist menetlusosalist esindanud lepingulise esindaja kulud, mõistab kohus kulud välja
põhjendatud ja vajalikus ulatuses. Lepinguline esindaja on menetlusosalist menetluses esindav
advokaat või muu esindaja käesoleva seadustiku §-s 218 sätestatu kohaselt. Kohtul tuleb
menetluskulude rahalise suuruse kindlaksmääramisel kontrollida lepingulise esindaja kulude
põhjendatust ja vajalikkust.

Hagejad on 20.05.2016 toimunud kohtuistungil esitanud menetluskulude nimekirja. Hagejad palusid
kostjalt välja mõista menetluskulud kokku 603 eurot ja sellele lisanduva tasu kohtuistungi eest 90
eurot/h, samuti viivise menetluskuludelt.

27.05.2016 võttis kohus ühendust kostjaga. Kostja ei ole nõus menetluskulusid kandma, sest tema
arvates advokaati ei oleks vaja olnud. Kostja ja hageja seaduslik esindaja leppisid juba kohtuväliselt
kokku, et kostja maksab elatist 215 eurot kuus.

Hagejate lepinguline esindaja on käesolevas tsiviilasjas teostanud järgmised õigusabitoimingud:
   • Asja materjalidega tutvumine (sh varasema menetlusega), hagi ja avalduse koostamiseks
       kohtupraktika analüüs kostja vastu nõude adresseerimiseks- kestus 1,25 h;
   • Hagiavalduse elatisnõudes ning avalduse hooldusõiguse lõpetamiseks koostamine, hagi
       menetlusse võtmise määrusega tutvumine- kestus 3,5 h;
   • 02.03.2016 lapse esindaja arvamusega tutvumine, kliendile edastamine ja selgitamine- kestus
       0,25 h;
   • 28.03.2016 Maardu LV sots.abi osakonna ja Kristiine LOV sots.hoolekande osakonna
       arvamuste esitamine ja selgitamine kliendile- kestus 0,75 h;
   • 19.05.2016 XXXXtelefonikõne protokolli sisu ja tagajärgede selgitamine kliendile- kestus
       0,25 h ja
   • 20.05.2016 kohtuistungiks ettevalmistumine- kestus 0,7 h.
Kokku 6,4 h, tasuga 90 eurot tund, kokku 603 eurot (millele ei lisandu käibemaks).

Kostja sisulisi vastuväiteid hagejate menetluskuludele esitanud ei ole. Menetlusosalisel on kohtus
õigus osaleda esindaja kaudu ja hagejate pöördumine kohtusse oli põhjendatud.

Kohus peab vajalikus analüüsida hagiavalduse koostamisele kuulunud aega. Toimiku materjalidest
nähtuvalt esitati kohtule 27.01.2016 hagiavaldus pikkusega 5 lehekülge (sisuline osa ca 3 lehekülge).
Kohtu hinnangul on kõnealuse dokumendi koostamise mõistlik ja põhjendatud ajakulu kokku 3
tundi (1 tund/ 1 lehekülg), millele kohus arvestab juurde asja materjalidega tutvumise aja, mis kohtu
hinnangul on põhjendatud 1 tunni ulatuses.


                                                                                                     6
Lisaks on hagejad palunud välja mõista ka tasu kohtuistungil osalemise eest. Tsiviilasja
materjalidest nähtuvalt algas 20.05.2016 toimunud kohtuistung kell 13.00 ja lõppes 13.22.
Kohtuistung kestis 22 minutit (0,37 h).

Seega oli põhjendatud ja vajalikuks ajakulud kokku 6,32 h (4 + 0,25 + 0,75 + 0,25 + 0,7 + 0,37).

Võttes arvesse hagejate esindaja teostatud õigusabitoiminguid ning menetluse tulemuslikkust ja
käiku on õigusabi kokku 6,32 tunni ulatuses põhjendatud ja vajalik klientide huvide kaitsel ning
kuulub hüvitamisele. Õigusabi osutati tunnihinnaga 90 eurot. Riigikohus on pidanud mõistlikuks
tunnitasu 120 eurot käibemaksuga või -maksuta (vt nt Riigikohtu 1. oktoobri 2013. a määrus
tsiviilasjas nr 3-2-1-92-13; 2. oktoobri 2013. a määrus tsiviilasjas nr 3-2-1-93-13; 13. novembri
2013. a määrus tsiviilasjas nr 3-2-1-115-13; 9. detsembri 2013. a määrus tsiviilasjas nr 3-2-1-145-
13).

Kohus leiab, et hagejate esindaja poolt teostatud õigusabitoimingute puhul ei olnud teenuse hind (90
eurot/tund) ülemäära kõrge.

TsMS § 174 lõige 10 sätestab, et menetluskuludelt arvestatava käibemaksu hüvitamiseks peab
avaldaja kinnitama, et ta ei ole käibemaksukohustuslane või ei saa muul põhjusel tekkinud kuludelt
käibemaksu tagasi arvestada. Hagejate lepingulise esindaja poolt esitatud menetluskulude nimekirjas
on lepingulise esindaja tasu arvestatud ilma käibemaksuta. Tuginedes TsMS § 174 lõikele 10 on
hagejatele hüvitamisele kuuluv lepingulise esindaja tasu käibemaksuta.

Hagejate menetluskuluks on ka tasutud riigilõiv hagiavalduse esitamisel summas 10 eurot. Toimikust
nähtuvalt on hagejad hagiavalduse esitamisel tasunud riigilõivu summas 10 eurot. Kuna riigilõivu
tasumine hagiavalduselt on hagejate poolt tõendatud ning tegemist on põhjendatud ja vajaliku
kuluga, tuleb kostjalt hagejate kasuks välja mõista riigilõiv summas 10 eurot.


Kokku tuleb XXXX´lt mõista XXXXja XXXXkasuks välja menetluskulud summas 578,80 eurot
[(6,32 tundi x 90 eurot) + 10], mis ei sisalda käibemaksu. XXXXja XXXXmenetluskulude
kindlaksmääramise avaldus jääb rahuldamata summas 34,20 eurot (603 –568,80).

TsMS § 177 lg 4 kohaselt märgib kohus menetlusosalise taotluse alusel menetluskulude
kindlaksmääramise kohtulahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses. XXXXja XXXXesitasid avalduse
kooskõlas TsMS § 177 lg 4 ja taotlus kuulub rahuldamisele.

/allkirjastatud digitaalselt/
Geete Lahi
Kohtunik




                                                                                                   7
