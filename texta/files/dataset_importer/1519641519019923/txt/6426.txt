                        KOHTUMÄÄRUS
Kohus                            Tartu Maakohus

Määruse tegemise aeg ja koht     23. september 2016.a, Võru kohtumaja

Kohtunik                         Marju Persidskaja

Kriminaalasja number             1-11-7271

Kohtuistungi sekretär            Liia Tigane

Avalduse esitaja/sissenõudja     Eesti Vabariik (Riigi Tugiteenuste Keskuse kaudu)

Kohtutäitur                      Jaanika Pajuste

Avalduse sisu                    kuriteo eest karistusena mõistetud rahalise karistuse
                                 asendamine

Kohtuistungil osalenud isik      Süüdimõistetu: V. S.  (ik xxxxxxxxxxx, elukoht
                                 xxxxxxxxxxx-xxxxxxxxxxxxx)


RESOLUTSIOON

 1. Rahuldada Eesti Vabariigi (Riigi Tugiteenuste Keskuse kaudu) avaldus rahalise
    karistuse asendamiseks.

 2. KarS § 70 ja KarS § 69 lg 1 alusel asendada V. S. Tartu Maakohtu 21.06.2011.a
    otsusega nr 1-11-7271 mõistetud rahaline karistus 270 miinimumpäevamäära, so 864
    eurot vangistusega 3 (kolm) kuud ning vangistus asendada 90 (üheksakümne) tunni
    üldkasuliku tööga.

 3. KarS § 69 lg 3 alusel määrata, et üldkasulik töö tuleb teostada 5 (viie) kuu jooksul
    alates käesoleva kohtumääruse jõustumisest.

 4. KarS § 69 lg 4 alusel kohustada V. S. üldkasuliku töö tegemise tähtaja kestel täitma
    KarS § 75 lg-s 1 sätestatud kontrollnõudeid:

 − elama kohtu määratud alalises elukohas – xxxxxxxxxxx-xxxxxxxxxxxxx;
 − ilmuma kriminaalhooldaja määratud ajavahemike järel kriminaalhooldusosakonda
   registreerimisele;
 − alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta;
 − saama kriminaalhooldusametnikult eelneva loa elukohast lahkumiseks Eesti territooriumi
   piires kauemaks kui viieteistkümneks päevaks;
 − saama kriminaalhooldusametnikult eelneva loa elu-, töö- või õppimiskoha vahetamiseks;
 − saama kriminaalhooldusametnikult eelneva loa Eesti territooriumilt lahkumiseks ja
   väljaspool Eesti territooriumi viibimiseks.

 5. Selgitada V. S. , et KarS § 69 lg 6 kohaselt, kui süüdlane hoidub kõrvale üldkasuliku
    töö tegemisest, võib kohus pöörata vangistuse täitmisele.

 6. Määrus saata avaldajale, süüdimõistetule, kohtutäiturile ning täitmiseks Tartu
    Vangla kriminaalhooldusosakonna Võru talitusele.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.

Asjaolud ja menetluse käik

Tartu Maakohtu 21.06.2011.a otsusega nr 1-11-7271 tunnistati V. S. süüdi KarS § 424 järgi
ning karistuseks mõisteti rahaline karistus 270 miinimumpäevamäära, so 864 eurot. Kohtuotsus
jõustus 28.06.2011.a.

Sissenõudja Eesti Vabariik (Riigi Tugiteenuste Keskuse kaudu) esitas 23.05.2016.a avalduse
asenduskaristuse määramiseks. Avalduses palub sissenõudja otsustada Täitemenetluse
seadustiku § 206 lg 2 sätete alusel avalduses toodud rahalise karistuse asendamine
vangistusega. Kohtutäitur on kontrollinud võlgniku vara olemasolu ning talle teadaolevatel
andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid. Võlgnikul on 1797,93 euro ulatuses tasumata riiginõudeid.

Asjas pole toimunud ühtegi laekumist ning tasumata on ka sama kohtuasja raames välja
mõistetud teised kohtukulud ning kohtukulud teises kohtuasjas. Täituri sõnul on tegemist varatu
isikuga. Pole tõenäoline, et isik tasuks nõuded tähtaegselt. Kui isik jääb kohtumenetluses
kättesaamatuks, siis taotleb sissenõudja isiku tagaotsitavaks kuulutamist tulenevalt KrMS § 140
lg-st 1.

Menetlusosalise seisukoht kohtuistungil

Süüdimõistetu V. S. kaitsja osavõttu kohtuistungil ei soovinud. Rahaline karistus jäi tasumata,
kuna puudusid rahalised vahendid. On nõus, et vangistus asendatakse üldkasuliku töö
tundidega. Tervis lubab tööd teha. Üheksakümmend üldkasuliku töö tundi saab ära teha viie
kuu jooksul.

Määruse põhjendused

Kohus leiab, et avaldus rahalise karistuse asendamiseks on põhjendatud ja kuulub
rahuldamisele.

KrMS § 417 lg 3 sätestab, et kui süüdimõistetu ei ole tasunud rahalist või varalist karistust
määratud tähtpäevaks või osastatud rahalise karistuse tähtaegu ei ole järgitud ja rahalise või


                                          2 (4)
varalise karistuse tasumise tähtaega ei ole käesoleva seadustiku §-s 424 sätestatud korras
pikendatud ega ajatatud ning süüdimõistetul ei ole vara, millele sissenõuet pöörata, teatab
kohtutäitur hiljemalt kolme aasta möödumisel rahalise või varalise karistuse kohtutäituri
menetlusse võtmisest, kuid hiljemalt seitsme aasta möödumisel kohtuotsuse jõustumisest
maakohtule täitmise võimatusest. Kui puuduvad karistuse asendamist välistavad asjaolud,
otsustab täitmiskohtunik rahalise või varalise karistuse asendamise karistusseadustiku §-des 70
ja 71 sätestatud korras.

KarS § 70 lg 1 sätestab, kui süüdlane ei tasu talle mõistetud rahalise karistuse summat, asendab
kohus rahalise karistuse vangistusega või süüdlase nõusolekul üldkasuliku tööga käesoleva
seadustiku §-s 69 sätestatud korras või käesoleva seadustiku §-s 692 sätestatud narkomaanide
sõltuvusraviga. KarS § 70 lg 2 kohaselt vastab rahalise karistuse kolmele päevamäärale üks
päev vangistust. KarS § 69 lg 1 teise lause kohaselt vastab ühele päevale vangistusele üks tund
üldkasulikku tööd, mida ei mõisteta vähem kui viis tundi.

V. S. ei ole rahalist karistust määratud tähtajaks tasunud ning rahalise karistuse tasumise
tähtaega ei ole pikendatud. Kohtule ei ole teada rahalise karistuse mittemaksmise mõjuvaid
põhjuseid. Kohtutäitur Jaanika Pajuste kinnitusel ei ole V. S. ka vara, millele sissenõuet
pöörata. Süüdimõistetul on olnud piisavalt aega rahalise karistuse tasumiseks, kuid hoolimata
sellest pole ta nõuet tasuma hakanud. Süüdimõistetu eelneva käitumise valguses on kaheldav,
et ta hakkaks rahalist karistust ka edaspidi tasuma. Seetõttu on põhjendatud V. S. mõistetud
rahaline karistus asendada vangistusega arvestusega, et rahalise karistuse kolmele
päevamäärale vastab üks päev vangistust. V. S. on süüdi tunnistatud KarS § 424 järgi ning
karistuseks mõistetud rahaline karistus 270 miinimumpäevamäära (üks päevamäär on 3,20
eurot), so 865 eurot, millele KarS § 70 lg 2 alusel vastab (270 / 3 = 90) 90 päeva ehk 3 kuud
vangistust.

Süüdimõistetu avaldas kohtuistungil, et on nõus tegema üldkasulikku tööd ja kinnitas, et
tervislikust seisundist või muust tulenevaid takistusi üldkasuliku töö tegemisel tal ei ole.
Seetõttu peab kohus põhjendatuks asendada vangistus üldkasuliku tööga. Asendades vangistuse
süüdimõistetu nõusolekul üldkasuliku tööga, määrab kohus, et V. S. tuleb teha 5 kuu jooksul
alates määruse jõustumisest 90 tundi üldkasulikku tööd.

KarS § 69 lg 4 kohaselt peab süüdlane üldkasuliku töö tegemisel järgima kontrollnõudeid ning
täitma talle pandud kohustusi vastavalt KarS §-s 75 sätestatule. KarS § 75 lg 1 kohaselt on
süüdlane käitumiskontrolli ajal kohustatud järgima järgmisi kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Kohus selgitab, et KarS § 69 lg 6 kohaselt, kui süüdlane hoidub kõrvale üldkasuliku töö
tegemisest, võib kohus pöörata süüdlasele mõistetud vangistuse täitmisele. Vangistuse




                                          3 (4)
täitmisele pööramisel arvestatakse karistusest kantuks süüdlase tehtud üldkasulik töö, mille üks
tund võrdub ühe päeva vangistusega.

KrMS § 417 lg 3 kohaselt teavitab kohus rahalise või varalise karistuse asendamisest
süüdimõistetut ja kohtutäiturit.



/allkirjastatud digitaalselt/
Marju Persidskaja
kohtunik




                                          4 (4)
