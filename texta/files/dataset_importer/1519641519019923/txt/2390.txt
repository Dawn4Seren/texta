                          KOHTUMÄÄRUS
                             (PANKROTIMÄÄRUS)
Kohtuasja number                2-16-3042

Määruse tegemise aeg ja koht    21. november 2016, Jõhvi

Kohus                           Viru Maakohus

Kohtunik                        Piret Raik

Kohtuasi                        Korteriühistu Narva mnt 9 Voka avaldus A. B.i
                                pankroti väljakuulutamiseks

Kohtuistungi toimumise aeg      16. november 2016

Menetlusosalised                Võlausaldaja:        KÜ Narva mnt 9 Voka (RK
                                                     80236588, asukoht: Narva mnt 9,
                                                     Voka alevik, Toila vald)

                                Võlausaldaja         Advokaat Margus Kiir (Jewelex
                                esindaja:            Advokaadibüroo     OÜ,  e-post:
                                                     margus.kiir@jewelex.ee)

                                Võlgnik:             A. B. (IK xxx, elukoht: xxx)

                                                     Martin Krupp (Estonia pst 1,
                                                     Tallinn, e-post: martin@cavere.ee)

                                Ajutine
                                pankrotihaldur:


RESOLUTSIOON

1.     Rahuldada Korteriühistu Narva mnt 9 Voka avaldus A. B.i pankroti
väljakuulutamiseks.

2. Kuulutada välja A. B. (isikukood xxx) pankrot 21. novembril 2016.a kell 16.00.

3. Nimetada A. B.i pankrotihalduriks Martin Krupp (Estonia pst 1, Tallinn; tel: 684
4400, 507 2034, pankrotihalduri tõend nr 120, Cavere Õigusbüroo OÜ; e-post:
martin@cavere.ee)




                                                                                          1
4. Määrata A. B.i võlausaldajate esimese üldkoosoleku toimumise ajaks 07. detsember
2016.a kell 10.30 Viru Maakohtu Jõhvi kohtumajas (asukoht Kooli 2 A, Jõhvi).

5. Määrata ajutisele pankrotihaldurile Martin Kruppile ajutise halduri tasu 648 eurot
(sealhulgas käibemaks 108 eurot) ja vajalikud kulud 43, 38 eurot – kokku 691 (kuussada
üheksakümmend üks) eurot 38 senti.

Ajutise halduri tasu ja kulud mõista välja pankrotivara arvelt Saneerimismenetluse OÜ-
le (arveldusarve EE092200221044428799).

6. Avaldada määruse resolutsioon Ametlikes Teadaannetes.

7. Võlausaldajad on kohustatud hiljemalt kahe kuu jooksul pankrotiteate väljaandes
Ametlikud Teadaanded ilmumise päevast arvates teatama haldurile kõigist oma enne
pankroti väljakuulutamist tekkinud nõuetest võlgniku vastu, sõltumata nende
tekkimise alusest ja nõude tähtajast. Sama tähtaja jooksul on kohustatud kõik isikud,
kelle valduses on ükskõik mis alusel võlgniku vara, teatama sellest haldurile.
Kui nõue esitatakse pärast nimetatud tähtaja möödumist ning võlausaldajate
üldkoosolek nõude esitamise tähtaega ei ennista, siis võetakse nõue vastavalt PankrS §
102 lg 2 kaitsmisele, kuid tunnustamise korral rahuldatakse pärast õigeaegselt esitatud
tunnustatud nõuete rahuldamist. Pankrotivõlgnikule võlgnetavate kohustuste täitmist
võib pärast pankroti väljakuulutamist vastu võtta üksnes pankrotihaldur.

8.   Pankrotimäärus kuulub täitmisele viivitamatult.


EDASIKAEBAMISE KORD

Kohtumääruse peale on õigus esitada määruskaebus Tartu Ringkonnakohtule Viru
Maakohtu kaudu 15 päeva jooksul, alates määruse kättetoimetamisest.


VÕLAUSALDAJA PANKROTIAVALDUS JA MENETLUSE KÄIK

1.      Korteriühistu Narva mnt 9 Voka esitas maakohtule avalduse S. B.a ja A. B.a pankroti
väljakuulutamiseks. Võlausaldaja tasus 24.11.2014 kohtu deposiiti pankrotimenetluse kulude
katteks 1000 eurot.
Maakohus jättis 29.01.2015.a määrusega KÜ Narva mnt 9 Voka avalduse S. ja A. B.i pankroti
väljakuulutamiseks rahuldamata.
Tartu Ringkonnakohus tühistas 15.06.2015.a määrusega maakohtu määruse ja saatis KÜ Narva
mnt 9 Voka avalduse S. ja A. B.i pankroti väljakuulutamiseks maakohtule menetlusse võtmise
otsustamiseks. Ringkonnakohus andis viidatud lahendis maakohtule juhised, mille kohaselt
tuleb eraldi menetlustes teha kindlaks mõlema võlgniku maksejõuetuse.

2.   22.02.2015.a määrusega eraldas maakohus tsiviilasjas nr 2-14-59339 eraldi menetlusse
KÜ Narva mnt 9 Voka avaldus A. B.i pankroti väljakuulutamiseks (tsiviilasi nr 2-16-3042).

3.     Maakohtule esitatud pankrotiavalduse kohaselt on S. B.a ja A. B.i võlg korteriühistu ees
seisuga 17.06.2016.a 3 907, 50 eurot.




                                                                                              2
Viru Maakohtu 23.04.2013.a otsusega tsiviilasjas nr 2-13-7010 mõisteti välja korteriühistu
kasuks 1 788, 65 eurot, millele lisanduvad viivised. Võlausaldaja avalduse alusel alustas
kohtutäitur Andrei Krek täitemenetluse (täiteasi nr 066/2013/920) Täitemenetlus on
tulemusteta 1, 5 aasta jooksul. A. B. (samuti S. B.a) ei ole reageerinud ka korteriühistu
pankrotihoiatusele. Võlausaldaja on seisukohal, et A. B.il on välja kujunenud püsiv
maksejõuetus ning tugineb pankrotiavalduse esitamisel PankrS § 10 lg 2 p 1 ja 2 sätestatud
eeldusele.

4.     19.10.2016.a määrusega nimetas maakohus A. B.i pankrotimenetluses ajutiseks
pankrotihalduriks Martin Kruppi, määras kohtuistungi pankrotiavalduse läbivaatamiseks,
peatas A. B.i vara suhtes toimuva sundtäitmise ning keelas A. B.il vara käsutamise ajutise
halduri nõusolekuta.

5.      Ajutine pankrotihaldur esitas kohtule aruande, mille kohaselt:
5.1     A. B. ei ole edastanud ajutisele pankrotihaldurile andmeid oma sissetuleku kohta, kuid
Maksu- ja Tolliameti poolt esitatud tulu- ja sotsiaalmaksu deklaratsiooni kohaselt on võlgniku
sissetulek perioodil 01.05.2016 kuni 30.09.2016.a keskmiselt 812,20 eurot (bruto) kuus.
Töötasult kinnipeetavaid makse on deklareerinud 2016.a MAXIMA Eesti OÜ. 2015.a ei ole
väljamaksete tegemist võlgnikule deklareeritud. 2013.a ja 2014.a tulu- ja sotsiaalmaksu
deklaratsioonide kokkuvõtete kohaselt on võlgniku sissetulek perioodil 01.05.2013 kuni
31.01.2014 olnud keskmiselt 668,85 eurot (bruto). Töötasult peetavaid makse deklareeris
vahemikus 01.05.2013 kuni 31.01.2014 Voka KT OÜ.
Ajutine pankrotihaldur edastas võlgnikule 21.10.2016.a teabenõude, kuid aruande koostamise
ajaks ei ole võlgnik esitanud vastust, sh vara ja kohustuste nimekirja ning seletuskirja
maksejõuetuse tekkimise põhjuste kohta.
Ajutine pankrotihaldur analüüsis võlgniku AS SEB Pank arvelduskontot, millest tulenevalt
laekub võlgnikule alates 2016 aasta juunist igakuiselt kontole töötasu ja preemiad MXIMA
EESTI OÜ-lt. Need laekumised on osaliselt A. B.i poolt sularahas välja võetud ja ülejäänud
laekumiste osas tehakse võlgniku arvelduskontolt samas summas ülekandeid võlgniku tütre
Arina B.a arvelduskontole, millest tulenevalt leiab pankrotihaldur, et võlgnik kasutab
igapäeva tehinguteks oma tütrele kuuluvat arvelduskontot.

Krediidipanga Liisingu AS-i 25.10.2016.a vastuse kohaselt on panga ja S. B.a ning A. B.i
vahel sõlmitud laenuleping nr EME-2654, mille Krediidipanga Liisingu AS ütles oma
08.04.2013.a kirjaga üles. Laenulepingust tulenevate nõuete täitmise tagamiseks on seatud
hüpoteek Ida-Virumaal, Toila vallas, Vokas Narva mnt 9-1 asuvale korteriomandile.
25.10.2016.a seisuga on laenulepingust tulenev kohustus kokku 12 075,64 eurot, mis
31.03.2015.a seisuga oli 12 023, 99 eurot.

Võlgnik on jooksvalt oma kohustusi osaliselt täitnud, kuid pankrotiavalduse aluseks olev
kohustus on tasumata kommunaalmaksetest, võlg on aastast 2012. Nimeteatud kohustus
kasvab viiviste ja jooksvate arvete näol.
Analüüsides võlgniku pangakontosid, ei tuvastanud ajutine pankrotihaldur asjaolu, et 2015-
2016. aasta jooksul oleks võlgniku pangakontodelt tehtud ülekandeid laenu tagasimakseks
Krediidipanga Liisingu AS-le.
Ajutine haldur on seisukohal, et võlgnik on püsivalt maksejõuetu ning maksejõuetus ei ole
ajutine.

5.2 Võlgniku varad:
A. B.il on arvelduskontod AS SEB Pank ja AS Swedbank.
SEB Panga konto 24.10.2016.a seisuga 203,71 eurot, kaardikonto on suletud 29.10.2013.
Arvelduskontole on seatud arestid kohtutäitur Krista Järveti poolt kogusummas 482,96 eurot




                                                                                                 3
ja kohtutäitur Risto Küti poolt summas 2656,39 eurot, Kristel Maalmani poolt summas
2 170,09 eurot ja Natalja Malahhova poolt summas 1 854,51 eurot. Võlgnikul on kohustusi
panga ees.
Swedbank konto on suletud võlgnevuse tõttu. Võlgnikul on kohustusi panga ees.
Teistes pankades A. B.il arvelduskontot ei ole.
Maanteeameti 14.09.2016.a vastuse kohaselt ei ole A. B.i nimele liiklusregistris on
registreeritud sõiduk Ford Escort Turnier reg märgiga xxx, 1997a, sõidukile on seatud
käsutamise keeld kohtutäitur Krista Järveti ning ajutise pankrotihalduri Martin Krupi poolt.
Sõiduki väärtus on alla 1000 eurot ning selle asukoht on teadmata.
Haldur leiab, et arvestades sõiduki vanust on võimalik, et sõiduk ei oma käesoleval ajal enam
turuväärtust.

Väärtpaberikeskuse andmetel ei ole 21.10.2016.a seisuga võlgniku nimel väärtpaberikontot
avatud.
A. B. on liitunud kogumispensioniga, tema nimele on avatud pensionikonto nr 99804569965,
konto saldo seisuga 21.10.2016 on 974,483 SEB Progressiivne Pensionifond osakut.

Kinnistusraamatu andmetel kuulub võlgnikule ühisomandina korteriomand Toila vallas, Vokas,
Narva mnt 9, registriosa nr 3890808, katastritunnus 80201:002:0336.
Kinnistusraamatu kolmandasse jakku on kantud keelumärge kinnisasja käsutamise keelamiseks
Korteriühistu Narva mnt 9 Voka kasuks.
Kinnistusraamatu neljandasse jakku on kantud hüpoteek summs 253 000 krooni (16 169, 64
eurot) Krediidipanga Liisingu AS kasuks.

Ajutisele pankrotihaldurile teadaolevalt on võlgnikul järgmine vara: raha arvelduskontol 203,71
eurot, igakuine töötasu keskmiselt 812,20 eurot (bruto) ja kohustusliku kogumispensioni
osakud, millele ei ole võimalik TMS § 130 lg 4 tulenevalt sissenõuet pöörata. Lisaks kuulub
võlgnikule ühisvarana korteriomand, mille võlgnikule kuuluva osa maksimaalseks väärtuseks on
6 000 eurot.

5.3 A. B.i kohustused:
- Pankrotiavalduse esitanud võlausaldaja KÜ Narva nt 9 Voka avalduse kohaselt on
võlausaldajal nõue S. B.a ja A. B.i vastu 01.08.2016.a seisuga 3 907, 50 eurot;
- Maksu- ja Tolliameti andmetel maksuvõlga ei ole;
- Kohtutäiturite ja Pankrotihaldurite Koja 14.09.2016.a andmetel on S. B.a suhtes käimasolev
viis täitemenetlust

 Jrk     Toimiku nr      Avamise              Sissenõudja      Nõue      Kohtutäitur
                         kuupäev                               EUR
  1.    197/2016/591  02.09.2016.a BIGBANK AS                 536,30         Tatjana
                                   (registrikood 10183757)                 Afanasieva
  2.    167/2013/1725 05.12.2013.a Riigi Tugiteenuste         240,00       Krista Järvet
                                   Keskus
  3.     095/2015/739 02.04.2015.a Aktiva Finants OÜ          1 734,53   Kristel Maalman
                                   (registrikood 10746479)
  4.    072/2012/1174 09.07.2012.a Elion Ettevõtted AS        2 740,20      Risto Kütt
                                   (registrikood 10283074)
  5.    042/2015/1115 17.06.2015.a AS SEB PANK                1 469,35      Natalja
                                   (registrikood 10004252)                 Malahhova


A. B.i suhtes on lõpetatud 1 täitemenetlus:


                                                                                             4
 jrk    Täiteasja nr           Avamise      Sissenõudja             Nõue EUR      Kohtutäitur
                               kuupäev
 1      042/2007/2914          27.07.2007.a Põhja                   15,34         Natalja
                                            Politseiprefektuur                    Malahhova
                                            Kesklinna
                                            politseijaoskond

Kohtutäitur Krista Järveti vastuse kohaselt on võlgniku kohustuste jääk 11.11.2016.a seisuga
482,96 eurot, millest sundraha 240 eurot, kaitsjatasu 108 eurot ja kohtutäituri tasu 134,96 eurot.
Kohtutäitur Tatjana Afanasjeva vastuse kohaselt on seisuga 10.11.2016 võlgniku kohustuste
jääk 703,29 eurot (põhinõue 536, 30 eurot ja täitekulud 147 eurot).
Kohtutäitur Kristel Maalmani vastuse kohaselt on seisuga 10.11.2016 kohustuste jääk 923,85
eurot.
Risto Kütt ja Natalja Malahhova ei ole aruande koostamise ajaks ajutisele pankrotihaldurile
vastanud.

AS BIGBANK 24.10.2016.a              teatise kohaselt on A. B.il sõlmitud 31.08.2011.a
tarbijakrediidileping nr 1100698/46TT ja 05.12.2011.a nr 1101023/46TT. Nõue esitati
täitmiseks kohtutäitur Tatjana Afanasjevale. Käesoleval hetkel on nõude suurus 536,30 eurot.

AS SEB Pank teatise kohaselt on A. B.il panga ees kohustusi kogusummas 1485,31 eurot:
väikelaenuleping nr 2013032351, millest tulenev kohustus 24.10.2016 seisuga on 1469,35 eurot,
võlgnevused teatiste eest 12,78 eurot, arvelduskonto kuutasuvõlgnevus 0.90 eurot ka
kiirteavitamise teenustasud 2,28 eurot.

Swedbank AS 26.10.2016.a teatise kohaselt suleti võlgniku pangakonto                            nr
EE362200001105078253 võlgnevuse tõttu, kohustuse suurus 247,22 EEK (15,80 eurot).

Krediidipanga Liisingu AS 25.10.2016 teatise kohaselt on S. B.a ja A. B.iga sõlmitud
laenuleping nr EME-2654. Laenulepingust tulenevate kohustuste rikkumise tõttu ütles
Krediidipanga Liisingu AS laenulepingu üles oma 08.04.2013.a kirjaga. Laenulepingust tulenev
nõue on kokku 12 075,64 eurot, millest tagastamata põhiosa 8 633,68 eurot, tasumata intress
526, 25 eurot, tasumata viivis 2 903,71 ja leppetrahv 12 eurot.
Ajutisele pankrotihaldurile teadaolevalt on võlgnikul kohustusi vähemalt 22 334,55 eurot,
millest 15 983,14 eurot on solidaarkohustus võlgniku abikaasaga.

Ajutine pankrotihaldur ei ole tuvastanud vara tagasivõitmise võimalusi.

5.4 Ajutine haldur on seisukohal, et A. B.a on püsivalt maksejõuetu.
Võlgniku kohustused ületavad vara, mille arvelt rahuldada võlausaldajate nõudeid.
Ajutise pankrotihalduri esialgsel hinnangul ei ole võlgniku maksejõuetuse põhjuseks
pankrotikuritegu ega raske juhtimisviga, vaid muu asjaolu pankrotiseaduse mõttes.
Maksejõuetuse põhjuseks võib ajutise halduri hinnangul pidada hooletut finantskäitumist,
kuivõrd võlgnik on makseraskuste tekkimisel ja abikaasa sissetuleku kaotamisel võtnud endale
kohustusena juurde kõrgete intressidega kiirlaene, arvestamata seejuures asjaolu, et ta ei olnud
võimeline täitma juba eelnevailt olemasolevaid jooksvaid kohustusi (muu asjaolu PankrS § 22
lg 5 mõttes).

6.     Kohtuistungil 16.11.2016.a jäi avaldaja esindaja avalduse juurde, märkides, et ajutise
halduri aruandest tulenevalt on võlgniku maksejõuetus ilmne ning pankrot tuleb välja
kuulutada. Võlgnik A. B. istungile ei ilmunud põhjendades ilmumata jätmist t




                                                                                                5
töökohustuste täitmisega. Ajutine pankrotihaldur jäi aruandes toodu juurde, palus A. B.i
pankroti välja kuulutada. Võlgniku maksejõuetus on alaline, mida kinnitab ka asjaolu, et
võlgnik ei ole suutnud kommunaalteenuste võlgnevust tasuda ega oma maksevõimelisust
tõendada.


KOHTUMÄÄRUSE PÕHJENDUSED

7.     Kohus, tutvunud tsiviilasja materjalidega, kuulanud ära menetlusosalised, leiab, et
avaldus tuleb rahuldada ja pankrot välja kuulutama.

8. Pankrotiseaduse (PankrS) § 31 lg 1 kohaselt kuulutab kohus pankroti välja, kui võlgnik on
maksejõuetu.
Pankrotiseaduse mõtte kohaselt kujutab maksejõuetus endast olukorda, kus võlgnik ei suuda
tähtaegselt oma kohustusi täita.
Tulenevalt PankrS § 1 lg 2 ja 3 on võlgnik maksejõuetu, kui ta ei suuda rahuldada võlausaldaja
nõudeid ja see suutmatus ei ole võlgniku majanduslikust olukorrast tulenevalt ajutine.

Võlausaldaja on seisukohal, et A. B. on püsivalt maksejõuetu tuginedes pankrotiavalduse
esitamisel PankrS §-le 10 lg 2 p 1 ja 2 sätestatud eeldustele, võlgnik ei ole suutnud oma
olemasolevaid kohustusi täita ning võlgniku suhtes toimuvas täitemenetluses ei ole 1, 5 aasta
jooksul saadudu nõuet rahuldada.

Ajutine pankrotihaldur on seisukohal, et A. B. on püsivalt maksejõuetu. Võlgniku kohustused
(sh solidaarkohustused S. B.aga) ületavad vara ning võlgnikul ei jätku vara olemasolevate
kohustuste täitmiseks.
A. B. ei ole reageerinud ei võlausaldaja pankrotihoiatusele ega kohtu nõuetele, ei ole esitanud
omapoolset seisukohta pankrotiavaldusele (ei ole sellele põhjendatult vastu vaielnud). Ka
eeltoodud asjaolu kinnitab kohtu hinnangul A. B.i tegelikku maksejõuetust. Kuigi A. B.il on
olemas püsiv sissetulek, ei ole see piisav täitmaks kohustusi võlausaldajatele.

Võlgniku püsivat maksejõuetust on võimalik eitada juhul, kui esinevad asjaolud, mis annavad
objektiivsele kõrvaltvaatajale alust pidada võlgniku majanduslikku seisundit normaliseeriva
tulevikustsenaariumi realiseerumist tõenäoliseks (vt mh Riigikohtu 28. oktoobri 2011. a määrus
tsiviilasjas nr 3-1-1-49-11, p 19)
Käesoleval juhul kohtule selliseid asjaolusid esile toodud ei ole.

9.    Eeltoodud põhjendustel leiab kohus, et A. B. on püsivalt maksejõuetu ja esitatud
pankrotiavaldus põhjendatud.

10. Pankrotiseaduse § 31 lg 3 kohaselt kuulutab kohus pankroti välja määrusega
(pankrotimäärus).
Pankrotimäärus kuulub viivitamatule täitmisele (PankrS § 31 lg 7).
Vastavalt PankrS § 33 lg 1 avaldab kohus pankrotimääruse kohta teate väljaandes Ametlikud
Teadaanded (pankrotiteate).

11.   Pankroti väljakuulutamisel otsustab kohus võlausaldajate esimese üldkoosoleku
toimumise aja ja koha, pankrotihalduri nimetamise (PankrS § 31 lg 5)
Martin Krupp kinnitas oma nõusolekut asuda täitma pankrotihalduri ülesandeid A. B.i
pankrotimenetluses.




                                                                                              6
Võlausaldajate esimene üldkoosolek toimub 07. detsembril 2016.a kell 10.30 Viru Maakohtu
Jõhvi kohtumajas (Kooli 2 A, Jõhvi).

12. Kohus selgitab pankroti väljakuulutamise tagajärgi.
Vastavalt PankrS § 35 lg 1 p 1, 2, 3, 6, pankroti väljakuulutamisega
-      moodustub võlgniku varast pankrotivara;
-      läheb haldurile üle võlgniku vara valitsemise õigus ning õigus olla võlgniku asemel
       kohtumenetluses menetlusosaliseks vaidluses, mis puudutab pankrotivara või vara,
       mille võib arvata pankrotivarasse;
-      kaotab füüsilisest isikust võlgnik õiguse teha tehinguid seoses pankrotivaraga
-      lõpetatakse intressi ja viivise arvestamine võlgniku vastu suunatud nõuetelt.
PankrS § 35 lg 2 järgi on võlgnik kohustatud esitama haldurile pankroti väljakuulutamise
päeva seisuga nimekirja temale kuuluvast varast, sealhulgas kohustustest.

Vastavalt PankrS § 85 lg 1 peab võlgnik kohtule, haldurile andma teavet, mida nad
vajavad seoses pankrotimenetlusega, eelkõige oma vara, sealhulgas kohustuste ning
majandus- ja kutsetegevuse kohta.

PankrS § 87 lg 1 ja 2 kohaselt peab võlgnik osutama ajutisele haldurile ja haldurile abi
tema ülesannete täitmisel ning olema kohtu korraldusel kättesaadav, et täita oma teabe
andmise ja pankrotimenetluses osavõtu kohustust.

13. Ajutise halduri tasu

Ajutisel halduril on õigus saada oma ülesannete täitmise eest tasu ja hüvitist ülesannete
täitmiseks tehtud vajalike kulutuste katteks (PankrS § 23).

Ajutine pankrotihaldur Martin Krupp esitas taotluse tasu määramiseks ajutise
pankrotihalduri ülesannete täitmise eest.
Aruande kohaselt on ajutine haldur oma ülesannete täitmiseks pankrotimenetluses teinud
tööd ja menetluse teenindamisega kandnud kulusid (koostanud ja esitanud järelpärimisi,
koondanud ja analüüsinud andmeid, koostanud ajutise halduri aruande).
Kokku kulus halduril 8 tundi, mis ajutise halduri tunnitasu 90 eurot juures teeb kokku
ajutise halduri tasuks 720 eurot (lisandub käibemaks 20% ehk 144 eurot, koos
käibemaksuga 864 eurot). Tasule lisanduvad büroo- jm kulud 43,38 eurot.
Kohus leiab, et ajutise pankrotihalduri tasu taotlus, arvestades täidetud ülesannete
iseloomu, mahtu ning ülesannete täitmisele kulunud eeldatavat aega, on põhjendatud
osaliselt so 6 töötunni osas arvestusega 6 x 90 = 540 eurot, millele lisandub käibemaks
108 eurot ja kulud 43,38 eurot. Tasu ja kulud on kukku 691,38 eurot.
Ajutise pankrotihalduri taotlusel määrab kohus tasu ja kulud Saneerimismenetluse OÜ-le
(arveldusarvele EE092200221044428799).

Vastavalt PankrS § 150 lg 1 ja 2 kui pankrotiavaldus rahuldatakse, tasutakse ajutise
halduri tasu pankrotivarast.


/allkirjastatud digitaalselt/

Piret Raik
Kohtunik




                                                                                             7
