                         KOHTUMÄÄRUS

Kohus                             Harju Maakohus
Kohtunik                          Fred Fisker
Kohtujurist                       Kadi Lossi
Määruse tegemise aeg ja koht      15. juuni 2016.a, Tallinn, Tartu mnt kohtumaja

Tsiviilasja number                2-16-6129
Tsiviilasi                        XXXX hagi XXXX vastu elatise nõudes


Menetlustoiming                   Kompromissi kinnitamine ja asjas menetluse lõpetamine

Menetlusosalised ja nende         Hageja: XXXX(isikukood XXXX; elukoht XXXX)
esindajad
                                  Hageja seaduslik esindaja: XXXX(isikukood XXXX;
                                  elukoht XXXX; telefon XXXX; e-post XXXX)
                                  Kostja: XXXX(isikukood XXXX; elukoht XXXX; e-
                                  post XXXX)




RESOLUTSIOON

1. Kinnitada XXXXja XXXX, koos nimetatuna pooled, vahel sõlmitud kompromiss
   alljärgnevas:

   1.1. Kostja XXXXkohustub tasuma XXXX kasuks igakuist elatist summas 215 eurot
        (kakssada viisteist eurot) kuus, kuid mitte vähem kui pool Vabariigi Valitsuse
        kehtestatud kuupalga alammäära alates 01.05.2016 kuni XXXX täisealiseks
        saamiseni, so 05.08.2021.
   1.2. Kostja XXXXkohustub tasuma XXXX kasuks elatise võlgnevuse summas 79,84
        eurot.
   1.3. Elatise maksed tasuda jooksva kuu 15. kuupäevaks XXXX arveldusarvele nr
        XXXXXXXXXXXXXX SEB Pank.

2. Menetluskulud jäävad poolte endi kanda.

3. Lõpetada menetlus tsiviilasjas nr 2-16-6129.
4. Edastada käesolev kohtumäärus menetlusosalistele.


Edasikaebamise kord
Määruse peale ei        saa   esitada   määruskaebust.   Määrus     jõustub   selle   pooltele
kättetoimetamisest.

MENETLUSE KÄIK

Harju Maakohus menetles XXXX hagi XXXX vastu elatise nõudes. Kohus võttis
hagiavalduse 28.04.2016 menetlusse ning kohustas kostjat määratud tähtaja jooksul hagile
vastama. 18.05.2016 esitatud vastuses on kostja seisukohal, et asi on võimalik lahendada
kompromissiga. Kostja on nõus maksma hageja ülalpidamiseks iga kuu 15. kuupäevaks
miinimumelatise. Kostja palub võlgu oleva elatise summast 410,00 eurot arvata maha XXXX
poolt võlgu olev elatis 330,16 eurot. 26.05.2016 esitatud vastuses hageja nõustub kostja poolt
pakutud kompromissi tingimustega.

KOHTUMÄÄRUSE PÕHJENDUSED JA KOHALDATAV SEADUS

   1. TsMS § 430 lg 1 kohaselt võivad pooled menetluse kuni hagi kohta tehtud lahendi
      jõustumiseni lõpetada kompromissiga. Kompromissi kinnitamise määruses märgitakse
      kompromissi tingimused. Kohus kinnitab kompromissi määrusega, millega ühtlasi
      lõpetab asja menetluse, TsMS § 431 lg 1.

   2. TsMS § 428 lg 1 p 4 sätestab, et kohus lõpetab menetluse otsust tegemata, kui pooled
      on sõlminud kompromissi ja kohus kinnitab selle. Vastavalt TsMS § 430 lõikele 3 ei
      kinnita kohus kompromissi, kui see on vastuolus heade kommetega või seadusega või
      rikub olulist avalikku huvi või kui kompromissi ei ole võimalik täita. Tulenevalt
      TsMS § 430 lõikest 7 võib kompromiss olla tingimuslik.

   3. Kohus asub seisukohale, et poolte vahel kokku lepitud kompromiss vastab seadusest
      tulenevatele nõuetele ning ei esine selle kinnitamisest keeldumise aluseid. Seega
      kuulub kohtule esitatud kompromiss kinnitamisele ja menetlus asjas lõpetamisele.

   4. Kohus selgitab menetlusosalistele, et kooskõlas TsMS § 430 lõikega 6 asendab
      kokkuleppe sõlmimine kohtu kinnitatud kompromissina kokkuleppe notariaalset
      tõestamist. Kompromissi saab vastavalt TsMS § 430 lõikes 8 sätestatule tühistada ja
      selle tühisusele saab tugineda tsiviilseadustiku üldosa seaduses nimetatud alustel ning
      kompromissist saab taganeda või selle üles öelda võlaõigusseaduses nimetatud alustel.
      Kompromissi saab tühistada või selle tühisusele tugineda ning kompromissist saab
      taganeda või kompromissi üles öelda üksnes kompromissi kui täitedokumendi alusel
      toimuva täitemenetluse hagiga lubamatuks tunnistamise menetluses. Kui kohus sellise
      hagi rahuldab, loetakse, et kompromissil ei ole täielikult või osaliselt õiguslikke
      tagajärgi ja menetlus asjas, milles kompromiss sõlmiti, jätkub.

   5. Pooled kinnitavad, et nad on teadlikud kompromissi kinnitamise ja tsiviilasja
      menetluse lõpetamise õiguslikest tagajärgedest, sealhulgas TsMS § 432 sisust, mille
      kohaselt menetluse lõpetamisel kompromissiga on lõpetamisel samad
      materiaalõiguslikud ja protsessuaalsed tagajärjed nagu menetluse lõpetamisel
        kohtuotsusega, sealhulgas ei saa hageja uuesti pöörduda kohtusse hagiga sama kostja
        vastu vaidluses samal alusel ja sama haginõude üle.

    6. Kui kostja vabatahtlikult käesoleva määrusega kinnitatud kompromissi ei täida,
       kuulub käesolevast jõustunud kohtumäärusest tulenev nõue täitmisele täitemenetluse
       seadustiku alusel (TMS § 2 lg 1 p 1).

    7. TsMS § 168 lg 3 sätestab, et kompromissi sõlmimise korral kannavad pooled oma
       menetluskulud ise, kui nad ei ole kokku leppinud teisiti. Pooled on kokku leppinud, et
       poolte menetluskulud jäävad poolte endi kanda.

    8. TsMS § 661 lg 4 kohaselt võib poolte kokkuleppel määruskaebuse esitamise tähtaega
       hagimenetluses lühendada või määruskaebuse esitamise õiguse välistada. Pooled
       loobuvad määruskaebuse esitamise õigusest.


/allkirjastatud digitaalselt/

Fred Fisker
Kohtunik
