                           KOHTUMÄÄRUS
Kohus                              Tallinna Ringkonnakohus

Määruse tegemise aeg ja koht       8. aprill 2016, Tallinn, kirjalik menetlus

Kohtuasja number                   1-16-325

Kohtunik                           Urmas Reinola

Apelleeritud kohtuotsus            Harju Maakohtu 16. märtsi 2016 otsus Marko Kalev süüdistuses
                                   KarS §-de 3891 lg 2 ja 255 lg 1; Kuldar Lugna KarS § 22 lg 3 - §
                                   3891 lg 2 ja 3; Alari Sirvi KarS § 22 lg 3 - § 3891 lg 2 ja 3; Janno
                                   Simmeri KarS § 22 lg 3 - § 3891 lg 2 ja 3 ning KarS § 255 lg 1
                                   järgi kokkuleppemenetluses
Apellatsiooni esitaja              süüdistatav Marko Kalev (ik 37704080222)



RESOLUTSIOON
Jätta süüdistatava Marko Kalevi apellatsioon Harju Maakohtu 16. märtsi 2016 kohtuotsuse
peale läbi vaatamata ja tagastada.

Edasikaebamise kord
Määruse peale võib süüdistatav advokaadist kaitsja vahendusel esitada määruskaebuse Riigikohtule
15 päeva jooksul Tallinna Ringkonnakohtu kaudu alates päevast, mil menetlusosaline sai
vaidlustatavast kohtumäärusest teada või pidi teada saama.

Asjaolud ja menetluse käik
1. Harju Maakohtu 16. märtsi 2016 kohtuotsusega kokkuleppemenetluses tunnistati teiste hulgas
süüdi Marko Kalev KarS §-de 3891 lg 2 ja 255 lg 1 järgi ning kohaldades KarS § 63 lg 1 sätteid
karistati teda vangistusega 3 aastat 10 kuud. KarS § 68 lg 1 alusel arvestati eelvangistus karistusaja
hulka, s.o kinnipidamise aeg 10.09.2012-17.04.2013 (7 kuud 8 päeva), kandmisele kuulub 3 aastat 2
kuud 22 päeva vangistust. KarS § 65 lg 1, § 64 lg 1 alusel suurendati Marko Kalevile mõistetud
karistust varasema 29.08.2013 Harju Maakohtu otsusega kriminaalasjas nr 1-11-5397 mõistetud ja
Tallinna Ringkonnakohtu 06.04.2015 otsusega muudetud (3 kuulist vangistust, KarS § 68 lg 1
alusel loeti mõistetud karistusest kantuks Marko Kalevi eelvangistuses viibitud aeg 28. veebruar
2007 - 1. märts 2007, s.o 3 päeva, seega ärakandmata karistuseks on vangistus kaks kuud ja
kakskümmend seitse päeva) ning mõisteti liitkaristuseks 3 aastat 5 kuud 19 päeva vangistust. KarS
§ 73 lg 1, 3 alusel määrati, et mõistetud 3 aastat 5 kuud 19 päeva vangistust ei pöörata täielikult
täitmisele, kui Marko Kalev ei pane 3 aasta 9 kuu jooksul toime uut kuritegu. Katseaja alguseks
loeti 29.08.2013 Harju Maakohtu otsusega kriminaalasjas nr 1-11-5397 mõistetud katseaja algus s.o
29.08.2013. Harju Maakohtu 18.01.2013 otsusega kriminaalasjas nr 1-12-9632 Marko Kalevile
mõistetud rahaline karistus (320 päevamäära s.o 2880 eurot, KrMS 68 lg 1 alusel loeti
kinnipidamise aeg 05.01.2011-07.01.2011 s.o 3 päeva, mis vastab rahalise karisuse 9 päevamäärale
karistuse hulka, seega 311 päevamäära s.o 2799 eurot) viiakse täide iseseisvalt KarS § 64 lg 2
alusel.
Kohtuotsusega rahuldati Eesti Vabariigi Maksu- ja Tolliameti kaudu esitatud tsiviilhagi summas
1 110 023,52 eurot, mis mõisteti VÕS § 1043 ja § 1045 lg 1 p 5 ja TsMS § 440 lg 1 alusel välja
Marko Kalevilt Eesti Vabariigi kasuks.
Marko Kalevilt mõisteti otsusega välja ka KrMS § 180 lg 1, § 175 lg 1 p 4 alusel menetluskuluna
kaitsetasu 1368 eurot.

2. Marko Kalev tunnistati Harju Maakohtu 16.03.2016. a otsusega süüdi selles, et tema pani
süüdistuse kohaselt toime KarS § 3891 lg 2 järgi kvalifitseeritava kuriteo, s.o maksuhaldurile
andmete esitamata jätmine või valeandmete esitamine maksukohustuse vähendamise eesmärgil, mille
tõttu jäi maksudena laekumata 825 012 eurot. 01.01.2011 kuni 31.12.2014 kehtinud KarS § 3891 lg 2
järgi oli selline tegevus karistatud kui laekumata jäi vähemalt 320 000 eurot. Alates 01.01.2015 on
samasugune tegevus karistatud KarS § 3891 lg 2 järgi, kui tegemist on eriti suure kahjuga (üle
400 000 eur) vastavalt KarS § 121 p 3 järgi.
Lisaks pani M. Kalev süüdistuse kohaselt toime KarS § 255 lg 1 järgi kvalifitseeritava kuriteo, s.o
seitsmest isikust koosneva püsiva isikutevahelise ülesannete jaotusega kuritegeliku ühendusse
kuulumine, mis oli loodud varalise kasu saamise eesmärgil ning mille tegevus oli suunatud KarS §
3891 lg 2 sätestatud teise astme kuritegude toimepanemisele.

3. Maakohtu otsuse peale esitas apellatsiooni süüdistatav M. Kalev, kes palub kontrollida käesoleva
kriminaalasja faktilisi asjaolusid faktiliste asjaoludega väärteoasjas nr 930012000923 ning tühistada
16.03.2016 kohtuotsus kriminaalasjas nr 1-16-325 täies ulatuses ja lõpetada kriminaalmenetlus KrMS
§ 199 lg 1 punktis 6 sätestatud kriminaalmenetlust välistavatel asjaoludel ja tühistada tsiviilhagi.
Kaebuses märgitakse, et apellatsioon esitatakse KrMS § 339 lg 1 p 12 ja § 318 lg 4 teise lause alusel.
Kaebuses väidetakse, et kohus kinnitas 16.03.2016 kokkuleppe, mille kohaselt M. Kalevit karistati ja
kohtulik menetlus viidi läbi teist korda. Nimelt on Maksu- ja Tolliamet väärteoasjas nr
930012000923 käsitlenud samasid asjaolusid, mis on käsitletavad käesolevas kriminaalasjas.

11.03.2016 kohtuvälise menetleja edastatud väärteoasjas nr 930012000923 tehtud väärteomenetluse
lõpetamise määruse alapunkt a. kohaselt lõpetati väärteomenetlus OK Oiltrade OÜ suhtes väärteo
aegumistähtaja möödumise tõttu.

Väärteomenetluse lõpetamise määruses on märgitud järgmine asjaolude selgitus:
“Maksu- ja Tolliameti juriidiline osakond  menetleb käesolevat väärteoasja, milles alustati
                                                    1
menetlust 26.04.2012 maksukorralduse seaduse § 153 lg 2 tunnustel s.o. 2011 aasta novembrikuu
käibedeklaratsioonis maksuhaldurile valeandmete esitamine, mille tulemusel tagastamisele kuuluv
summa on suurem seaduse kohaselt tagastamisele kuuluvast summast.

27.11.2013. a maksuotsuse nr 12.2-3/5403 kohaselt jättis OK Oiltrade OÜ 2011 novembrikuus
deklareerimata 20% määraga maksustava käibe summas 1 139 668,85 eurot ja sellelt arvestatud
käibemaksu summas 227 933,77 eurot ning deklareeris 0% määraga maksustavat käivet 1 139
668,85 eurot rohkem.

OK Oiltrade OÜ esitas 2011. aasta novembrikuu käibedeklaratsiooni valeandmetega 20.12.2011.
Kohtuvälise menetleja ametnik asub seisukohale, et maksudeklaratsioonis valeandmete esitamisega
                              1
on toime pandud MKS §-s 153 sätestatud väärtegu. Karistusseadustiku (KarS) § 81 lg 3 kohaselt


                                                                                          2(5)
väärtegu on aegunud, kui selle lõpuleviimisest kuni selle kohta tehtud otsuse jõustumiseni on
möödunud kaks aastat, kui seadus ei näe selle eest ette kolmeaastast aegumistähtaega. MKS § 162 lg
                                              1
1 kohaselt maksukorralduse seaduse §-s 153 sätestatud väärteo aegumistähtaeg on kolm aastat.
Seega antud väärteo aegumise kuupäevaks on 20.12.2014. VTMS § 29 lg 1 p-i 5 kohaselt
väärteomenetluse absoluutseks takistuseks on väärteo aegumistähtaja möödumine. ”

Eeltoodud asjas käsitles väärteomenetleja ka perioode jaanuar, veebruar, märts 2012, ehk siis
perioodid kattuvad käesoleva kriminaalasjaga.
Kohtunik Ivanson kinnitas 31.03.2016, et eeltoodud väärteoasja toimikus ei paikne materjalid 2012
jaanuar, veebruar, märts.
M. Kalev on seisukohal, et kohtuväline menetleja on väärteoasjas pahatahtlikult moonutanud
informatsiooni. Asja materjalide hulgas on s.h. periood jaanuar, veebruar, märts 2012 ning menetleja
on pahatahtlikult jätnud täielikult faktilised asjaolud väärteomenetluse lõpetamise kohta asja
lõpetamise määruses kirjeldamata.

Väärteomenetluse seadustiku § 61 lg 1 kohaselt, kui kohtuvälise menetleja ametnik tuleb väärtegu
menetledes järeldusele, et teos on kuriteo tunnused, saadetakse väärteoasja materjal viivitamata
prokurörile kriminaalmenetluse alustamise otsustamiseks. Kui kohtuväliseks menetlejaks on
kohtueelse uurimise asutus, siis alustatakse kriminaalmenetlust prokurörile materjale saatmata.
Kriminaalmenetluse alustamise otsustuse võib teha kuni väärteo eest karistamise otsuse tegemiseni.
Väärteomenetluse seadustiku § 68 lg 4 kohaselt, kui mitu isikut on toime pannud ühise väärteo,
koostatakse üks protokoll. Eeltoodust tuleneb, et käesolevas kriminaalasjas on tegemist samade
isikute ja sama õigusrikkumisega, millise fakti suhtes on koostatud väärteomenetluse lõpetamise
määrus seoses asja aegumisega.

Kaebuse esitajal on õigustatud huvi, sest käesolevas kriminaalasjas käsitletakse samu faktilisi
asjaolusid, mis väärteoasjas ning tegemist on topeltmenetluse ja topeltkaristamisega, mis on EIÕK 7
protokolli 4. Artikli esimese lõike kohaselt lubamatu.

KrMS § 274 lg 1 kohaselt, kui kriminaalasja kohtulikult arutades tuvastatakse kriminaalmenetluse
seadustiku § 199 lg 1 punktides 2-6 sätestatud kriminaalmenetlust välistav asjaolu /.../ või kui
käesoleva seadustiku § 199 lg 1 punktis 1 nimetatud juhul vastab süüdistatava tegevus väärteo
tunnustele, lõpetab kohus kriminaalmenetluse määrusega. Muudel juhtudel käesoleva seadustiku §
199 lõike 1 punktis 1 nimetatud alusel tehakse õigeksmõistev kohtuotsus. KrMS § 199 lg 1 kohaselt
ei alustata kriminaalmenetlust, kui samas süüdistuses on isiku suhtes jõustunud kohtulahend.

Süüdistatav on seisukohal, et Põhiseaduse § 23 lg 3 ja Euroopa inimõiguste ja põhivabaduste kaitse
konventsiooni 7 lisaprotokolli art 4 lg 1 p 6 toodud mitmekordse karistamise keelu põhimõtte
kohaselt tuleb käesolevas asjas lõpetada menetlus. Seda põhjusel, et seadusjõus otsusega
(väärteomenetluse lõpetamise otsusega seoses aegumisega) on antud juba eelnev hinnang tegudele,
milles süüdistatav on kohtu all ning õigusrahu huvides on hilisem õiguslik relevantne
ümberhindamine keelatud isegi siis kui varasem hinnang osutub õiguslikult valeks. Kuigi
süüdistatavat ei märgita otsesõnu väärteomenetluse lõpetamise otsuses, on väärteoasjas ja käesolevas
kriminaalasjas faktilised asjaolud ja asja tehiolud kattuvad. Väärteomenetluse lõpetamise otsus on
süüteomenetlust välistavaks asjaoluks. Euroopa Inimõiguste Kohtu lahendis Sergey Zolotukhin vs.
Venemaa täpsustati praktikat ja leiti, et EIÕK 7 protokolli 4. Artikli esimest lõige tuleb mõista
selliselt, et see keelab isiku suhtes teistkordse menetluse läbiviimise juhul, kui see menetlus käsitleb
samu või sisuliselt samu asjaolusid. M. Kalev märgib, et ta on juba rehabiliteeritud ning õigustatult
ootab, et riik ei vii läbi paralleel, täiendavaid ja uusi menetlusi.



                                                                                            3(5)
4. Prokurör Martin Tuulik esitas 07.04.2016. a ringkonnakohtule kirjaliku vastuväite M. Kalevi
apellatsioonile, milles palub jätta M. Kalevi apellatsioon rahuldamata ning 16.03.2016. a Harju
Maakohtu otsus muutmata. Vastuväites märgitakse, et M. Kalev tunnistati maksualases kuriteos
süüdi KarS § 3891 lg 2 järgi, s.o maksuhaldurile andmete esitamata jätmise või valeandmete
esitamise eest maksukohustuse vähendamise eesmärgil, mille tõttu jäi perioodil 2012 jaanuar-märts
maksudena laekumata 825 012 eurot. Samuti rahuldati kohtuotsusega Eesti Vabariigi Maksu- ja
Tolliameti kaudu esitatud tsiviilhagi summas 1 110023,52 eurot ja mõisteti see Marko Kalevilt välja.

Prokurör esitatud apellatsiooniga ei nõustu ning märgib, et kriminaalasja nr 1-15-4671 raames
(millest M. Kalev koos osade kaassüüdistatavatega eraldati ning millises käib käesoleval hetkel Harju
Maakohtus edasi kohtulik uurimine), on seda sama kaebust juba korra uuritud ning ka lahendatud.
Nimelt on süüdistatav Sven Soeson esitanud kohtumenetluse kestel taotluse kriminaalmenetluse
lõpetamiseks täpselt samadel motiividel, mille osas M. Kalev on esitanud apellatsioonikaebuse.
Nimelt esitas S. Soeson Harju Maakohtule 12.03.2016 taotluse ning kohtunik Aime Ivanson nõudis
MTA-lt väärteoasja toimiku nr 930012000923 välja. 29.03.2016 kohtuistungil teavitas kohtunik A.
Ivanson protokolliliselt, et on S. Soesoni taotluse alusel väärteoasja nr 930012000923 toimikuid
kontrollinud ning tuvastanud, et väärteoasja raames menetleti ainult OK Oiltrade OÜ
maksustamisperioodi 2011 november. Nimetatud protokolliline seisukoht kajastub kohtuistungi
salvestisel (29.03.2016 kohtuistungi salvestisel). Seega on Harju Maakohtu poolt kontrollitud ning
tuvastatud, et väärteoasja nr 930012000923 ja kriminaalasja nr 1-15-4671 perioodid ei kattu ning
jättis põhjendatult S. Soesoni taotluse kriminaalmenetluse lõpetamiseks rahuldamata.


Ringkonnakohtu seisukoht ja põhjendused

5. Kohtunik, tutvunud kriminaaltoimiku materjalidega ja esitatud apellatsiooni väidetega, leiab, et
maakohtu otsus on seaduslik ja põhjendatud, mistõttu tuleb esitatud apellatsioon jätta läbi vaatamata.

Käesolev kriminaalasi vaadati läbi kokkuleppemenetluses, mis seab kohtuotsuse vaidlustamisele
teatud piirangud, kuivõrd KrMS § 318 lg 3 p 4 kohaselt ei saa apellatsiooni esitada
kokkuleppemenetluses tehtud otsuse peale, v.a käesoleva paragrahvi lõikes 4 sätestatud juhtudel.
Kuna kohus on kokkuleppemenetluses seotud kokkuleppes märgituga, on kokkuleppemenetluses
tehtud otsus apellatsiooni korras vaidlustatav ainult seaduses sätestatud küsimustes. Nii nähtub KrMS
§ 318 lg-st 4, et kokkuleppemenetluses tehtud kohtuotsuse peale võib esitada apellatsiooni juhul, kui
tegemist on kriminaalmenetluse seadustiku 9. peatüki 2. jao sätete või § 339 lõikele 1 vastava
menetlusõiguse rikkumisega. Samuti võivad süüdistatav ja tema kaitsja apellatsiooni esitada lisaks
juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette ei
näe. Muudel alustel kokkuleppemenetluses tehtud maakohtu otsust vaidlustada ei saa.

Kuigi apellatsioonis viidatakse KrMS § 318 lg-s 4 märgitud ja käesoleval juhul väidetavalt
esinevatele alustele, mis annaksid võimaluse kokkuleppes tehtud otsuse vaidlustamiseks, siis
ringkonnakohus sisuliselt selliste asjaolude olemasolu ei tuvastanud, mistõttu ei ole võimalik
käesoleval juhul jaatada kaebuse esitamise lubatavust kokkuleppemenetluses tehtud otsusele ja
seetõttu tuleb apellatsioon jätta apellatsiooni esitamise õiguse puudumise tõttu läbi vaatamata.

Käesoleval juhul leiab M. Kalev, et kohtuotsus tuleks tühistada ja kriminaalmenetlus lõpetada
kriminaalmenetlust välistavatel asjaoludel, kuna Maksu- ja Tolliamet on väidetavalt väärteoasjas nr
930012000923 käsitlenud samasid asjaolusid, mis on käsitletavad käesolevas kriminaalasjas, seega
viiakse menetlust läbi samadel asjaoludel ja isikute suhtes juba teist korda ja rikutakse sellega
topeltmenetluse ja –karistatavuse keelu põhimõtet. Ringkonnakohtu arvates tuleb aga antud juhul


                                                                                             4(5)
asuda seisukohale, et isiku sellistel väidetel puudub igasugune alus, sest kuigi M. Kalev on
väidetavalt ka väärteomenetlejale esitanud perioodi 2012 jaanuar-märts puudutava dokumentatsiooni,
nähtub tema enda poolt kaebuses väljatoodud väärteomenetluse lõpetamise määrusest üheselt, et
menetlusalusele isikule etteheidetav tegu hõlmab vaid novembrit 2011. a, mida on kinnitanud
elektroonilisest kirjavahetusest nähtuvalt ka maakohtu kohtunik A. Ivanson (kes on üldmenetluse
raames samade asjaolude kontrollimiseks väärteotoimiku välja nõudnud), et väärteotoimik hõlmab
vaid materjale maksustamisperioodi november 2011. a kohta ja ei sisalda materjale perioodi 2011. a
detsember – 2013. a oktoober kohta. Seega ei kattu väärteomenetluse raames menetletud periood
antud kriminaalasja raames etteheidetava perioodiga ning väärteo ja kriminaalasja menetlused ei
käsitle samu asjaolusid (teistkordselt). Lisaks vajab märkimist, et need ei puuduta ka samu isikuid,
sest kaebusest nähtuvalt (seal väljatoodud väärteomenetluse lõpetamise määruse kohaselt) on
väärteoasjas menetlusaluseks isikuks olnud hoopis OK Oiltrade OÜ, kuid maakohtu otsusega on
kokkuleppemenetluses süüdi tunnistatud Marko Kalev. Seega on M. Kalevi väited, et antud juhul
esinevad alused kokkuleppemenetluses tehtud otsuse vaidlustamiseks tulenevalt KrMS § 339 lg 1 p
12 ja § 318 lg 4, alusetud ning käesoleval juhul ei esine KrMS § 318 lg-s 4 väljatoodud rikkumist,
mis tingiks kokkuleppemenetluses tehtud otsuse apellatsiooniõiguse olemasolu jaatamise ja tingiks
apellatsiooni sisulise läbivaatamise, mistõttu tuleb M. Kalevi apellatsioon jätta läbi vaatamata.

Märkida tuleb sedagi, et kokkuleppe sõlmimiseks peavad süüdistatav, kaitsja ja prokuratuur jõudma
kokkuleppele kõigis KrMS § 245 lg-s 1 sätestatud tingimustes, s.h kuriteo asjaoludes,
kvalifikatsioonis ning kuriteoga tekitatud kahju laadis ja suuruses. M. Kalev on selle kõigega ise
nõustunud ning ei ole taganenud kokkuleppest tema poolt apellatsioonis tõstatatud väidete esinemise
tõttu, kuigi isikul oli võimalus prokuröriga sõlmitud kokkuleppest ka taganeda. Kokkuleppest
nähtuvalt nõustusid süüdistatav M. Kalev ning ka tema kaitsja Andres Simson kuriteo
kvalifikatsiooniga, tekitatud kahju laadiga ning jõudsid kokkuleppele prokuröri poolt kohtus nõutava
karistuse liigis ja määras. Kohus selgitas välja selle, et M. Kalevi poolt kokkuleppe sõlmimine oli
tema tõelise tahte avaldus ja kriminaalasja menetlemisel on järgitud kokkuleppemenetluse sätteid.
Menetlusosalised jäid kohtuistungil sõlmitud kokkuleppe juurde. Käesoleval juhul võib M. Kalevi
alusetute väidete pinnalt asuda seisukohale, et isik soovib lihtsalt kokkuleppest taganeda, võimalik, et
just märkimisväärselt suure tsiviilhagi hirmus. Kuivõrd aga M. Kalev on kokkuleppe sõlminud ja ka
maakohtu kohtuistungil jäänud sõlmitud kokkuleppe juurde, mistõttu kohus selle otsusega kinnitas,
puudub M. Kalevil seaduslik alus kokkuleppemenetluses tehtud otsuse vaidlustamiseks.

Asjaolu, et süüdistatav on kohtus kokkuleppega nõustunud, kuid soovib kohtuistungi järgselt
kokkulepet vaidlustada, ei ole kohtukolleegiumi hinnangul kuidagi võimalik lugeda ka KrMS § 318
lg-s 4 loetletud rikkumiseks. KrMS § 247 lg-st 2 saab süüdistatav sõlmitud kokkuleppest loobuda
hiljemalt kokkuleppe kohtulikul arutamisel maakohtus. Apellatsioonis ei ole enam võimalik
kokkuleppest loobuda. See järeldub üheselt KrMS § 318 lg 3 p-st 4 ja lg-st 4, mis ei nimeta
apellatsiooni võimaliku alusena asjaolu, et süüdistatav on pärast kokkuleppe arutamist maakohtus
oma seisukohta kokkuleppe suhtes muutnud.

KrMS § 326 lg 2 p 3 kohaselt koostab kohtunik apellatsiooni läbi vaatamata jätmise määruse ja
tagastab apellatsiooni apellandile, kui apellatsiooni on esitanud isik, kellel ei ole KrMS § 318 järgi
apellatsiooniõigust.

6. Eeltoodu alusel ja juhindudes KrMS § 326 lg 2 p-st 3 ja § 318 lg-st 4 on ringkonnakohus
seisukohal, et süüdistatava M. Kalevi apellatsioon tuleb jätta läbi vaatamata.

/allkirjastatud digitaalselt/
Urmas Reinola


                                                                                            5(5)
