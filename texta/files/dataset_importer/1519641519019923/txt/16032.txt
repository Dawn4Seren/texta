                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                           Tartu Maakohus
Kohtunik                        Marge Tamme
Otsuse tegemise aeg ja koht     10. mai 2016.a, Valga kohtumaja,
Tsiviilasja number              2-16-101539
Tsiviilasi                      OÜ Aktiva Finants hagiavaldus Svetlana Denisenko vastu
                                võlgnevuse nõudes
Tsiviilasja hind                565,01 eurot
Menetlusosalised ja nende       Hageja: Osaühing Aktiva Finants (registrikood 10746479;
esindajad                       asukoht: A. Weizenbergi 20, 10150 Tallinn; e-post:
                                inkasso@julianus.ee)
                                Hageja lepinguline esindaja: Kadri Timuska (OÜ Julianuse
                                Õigusbüroo; asukoht: A. Weizenbergi 20, 10150 Tallinn;
                                telefon: 6814 400; e-post: jurist@julianus.ee)
                                Kostja: Svetlana Denisenko (isikukood xxxxxxxxxxx; elukoht:
                                x)

RESOLUTSIOON
1. Välja mõista Svetlana Denisenko’lt Osaühing Aktiva Finants kasuks:
   1.1. tagastamata põhivõlgnevus 282 (kakssada kaheksakümmend kaks) eurot ja 53
        senti;
   1.2. sissenõutavaks muutunud viivis 282 (kakssada kaheksakümmend kaks) eurot ja 48
        senti;
2. Tunnistada otsus tagatiseta viivitamata täidetavaks.

3. Toimetada tagaseljaotsus hageja esindajale ja kostjale.

Menetluskulude jaotus ja kindlaksmääramine
4. Jätta menetluskulud Svetlana Denisenko kanda.
5. Määrata Osaühing Aktiva Finants menetluskulude rahaliseks suuruseks 185 (ükssada
   kaheksakümmend viis) eurot.
6. Välja mõista Svetlana Denisenko’lt Osaühing Aktiva Finants kasuks menetluskuluna 185
   (ükssada kaheksakümmend viis) eurot ning viivis tasumata menetluskuludelt VÕS § 113 lg 1
   sätestatud määras alates käesoleva otsuse jõustumisest kuni menetluskulude täieliku
   tasumiseni.
Apellatsioonkaebuse esitamine
7. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
   jooksul alates otsuse apellandile kättetoimetamisest, kuid mitte hiljem kui viie kuu
   möödumisel       otsuse   avalikult    teatavakstegemisest.   Ringkonnakohus       menetleb
   apellatsioonkaebust üksnes juhul, kui maakohtu otsuses on antud luba edasikaebamiseks või
   kui maakohtu otsuse tegemisel on selgelt ebaõigesti kohaldatud materiaalõiguse normi või on
   selgelt rikutud menetlusõiguse normi või on selgelt ebaõigesti hinnatud tõendeid ja see võis
   oluliselt mõjutada lahendit. Käesoleval juhul kohus edasikaebamiseks luba ei anna.
8. Apellatsioonkaebuse esitamise soovi korral tuleb hagejal kümne päeva jooksul otsuse
   kuulutamisest arvates teatada kohtule soovist esitada otsuse peale apellatsioonkaebus, et
   kohus otsust puuduoleva osaga täiendaks. Otsuse täiendamise korral hakkab
   apellatsioonkaebuse esitamise tähtaeg uuesti kulgema täiendava otsuse kättetoimetamisest
   arvates. Kui hageja kümne päeva jooksul kirjeldava ja põhjendava osata tehtud otsuse
   kuulutamisest arvates ei teata apellatsioonkaebuse esitamise soovist, loetakse, et ta on
   apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
9. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
   oli tagaseljaotsuse tegemise aluseks, oli tingitud mõjuvast põhjusest. Kaja võib esitada
   sõltumata mõjuva põhjuse olemasolust, kui hagile vastamata jätmise puhul oli hagi kostjale
   või tema esindajale kätte toimetatud muul viisil kui isiklikult allkirja vastu üleandmisega või
   elektrooniliselt või tagaseljaotsust ei võinud seaduse kohaselt teha. Kaja võib esitada
   tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
   kätte avalikult, võib kaja esitada 30 päeva jooksul alates päevast, kui kostja tagaseljaotsusest
   või selle täitmiseks algatatud täitemenetlusest teada sai. Kajalt tasutakse kautsjon.
   Kautsjonina tasutakse summa, mis vastab riigilõivule poolelt hagihinnalt, kuid mitte vähem
   kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
   lõpuleviimiseks vajalik koos dokumentide ja nende lisade ärakirjadega vastavalt
   menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
10. TsMS § 444 lg 4 alusel jätab kohus käesolevast otsusest välja kirjeldava ja põhjendava osa.
11. Tele 2 Eesti Aktsiaselts ja kostja sõlmisid 08.01.2013.a (telefoni teel häällepingu)
    liitumislepingu nr 30063444, mille alusel Tele 2 Eesti Aktsiaselts kohustus pakkuma kostjale
    telekommunikatsiooniteenust ning kostja kohustus saadud teenuste ja kauba eest vastavalt
    esitatud arvetele õigeaegselt ja regulaarselt tasuma. Kostja ei ole kohustusi nõuetekohaselt
    täitnud. Kostja on tasunud võlgnevuse katteks: 01.04.2014.a summas 10 eurot; 01.05.2014.a
    summas 10 eurot ja 26.08.2014.a summas 10 eurot.
12. Tele 2 Eesti Aktsiaselts loovutas 28.05.2015.a kostja vastase nõude põhisummas 286,36 eurot
    Osaühingule Aktiva Finants koos õigusega nõuda kõrvalnõudeid.
13. Hageja esitas 27.01.2016.a Pärnu Maakohtu maksekäsuosakonna menetlusse maksekäsu
    kiirmenetluse avalduse, mille Pärnu Maakohtu maksekäsuosakond lõpetas 11.03.2016.a
    määrusega maksekäsu kiirmenetluse, kuna makseettepanekut ei õnnestunud kostjale
    mõistliku aja jooksul kätte toimetada, ning andis asja üle Tartu maakohtule menetluse
    jätkamiseks hagimenetluses. 31.03.2016.a esitas hageja hagiavalduse Tartu Maakohtule ning
    18.04.2016.a täiendatud hagiavalduse. 20.04.2016.a määrusega võttis Tartu Maakohus
    avalduse menetlusse. 21.04.2016.a on kostjale kohtudokumendid kätte toimetatud. Kostja ei
    ole hagile vastuväidet esitanud.

14. TsMS § 174 lg 1 ja menetluskulude jaotusest lähtudes tuleb mõista kostjalt hageja kasuks
    välja menetluskulu kokku 185 eurot järgmiselt:
   14.1. maksekäsu kiirmenetluse avalduselt tasutud riigilõiv summas 45 eurot;
   14.2. hagiavalduse esitamisel tasutud riigilõiv 80 eurot;
   14.3. hageja õigusabikulu 60 eurot. Hageja on küll palunud välja mõista õigusabikulu summas
         198,13 eurot, kuid arvestades nõude olemust, hagiavalduse tüüpvormi ja asjaolu, et
         kohus lahendab asja kirjalikus menetluses kohtuistungit pidamata, peab kohus
         põhjendatuks ja vajalikuks õigusabikulu summas 60 eurot (TsMS § 175 lg 1).

/allkirjastatud digitaalselt/
Marge Tamme
Kohtunik
