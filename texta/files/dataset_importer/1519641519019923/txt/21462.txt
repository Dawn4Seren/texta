                           KOHTUMÄÄRUS

Kohus                               Tallinna Halduskohus
Kohtunik                            Lea Kuuse
Määruse tegemise aeg ja koht        11. märts 2016, Tallinn
Haldusasja number                   3-15-2390
Haldusasi                           A.B. kaebus Tallinna Vangla 03.07.2015 käskkirja nr 5-
                                    3/730 ja 02.09.2015 vaideotsuse nr 5-15/15/22129-2
                                    tühistamiseks
Menetlusosalised      ja   nende Kaebaja – A.B.
esindajad                           Vastustaja – Tallinna Vangla, volitatud esindaja Ave
                                    Kasvandik

RESOLUTSIOON                        1.   Jätta A.B. kaebus läbi vaatamata.
                                    2. Menetlusosaliste menetluskulud jätta nende enda
                                    kanda.
                                    3. Sekretäril saata kohtumäärus kaebajale ja vastustaja
                                    esindajale.

Edasikaebamise kord                 Määrusele on õigus esitada määruskaebus Tallinna
                                    Ringkonnakohtule kirjalikult Tallinna Halduskohtu kaudu
                                    15 päeva jooksul määruse kättetoimetamisest arvates.


MENETLUSE KÄIK

1. 11.09.2015 esitas A.B. Tallinna Halduskohtule kaebuse Tallinna Vangla 03.07.2015 käskkirja
nr 5-3/730 ja 02.09.2015 vaideotsuse nr 5-15/15/22129-2 tühistamiseks.
2. 21.12.2015 määrusega võttis kohus kaebuse menetlusse ning nõudis Tallinna Vanglalt kaebuse
kohta kirjaliku seisukoha ja haldusmenetluses kogutud ning kohtule veel esitamata materjalide
esitamist hiljemalt 20.01.2016.
3. Kohtule 20.01.2016 esitatud vastuses on vastustaja asunud seisukohale, et kaebajal puudub
õigus tühistamiskaebuse esitamiseks. Kaebuse esitaja määrati Tallinna Vangla 03.07.2015
käskkirjaga nr 5-3/730 majandustööde abitööliseks perioodiks 04.07.2015 kuni 04.10.2015.
Haldusmenetluse seaduse (HMS) § 61 lg 2 kohaselt haldusakt kehtib kuni kehtetuks
tunnistamiseni, kehtivusaja lõppemiseni, haldusaktiga antud õiguse lõpliku realiseerimiseni
või kohustuse täitmiseni, kui seadus ei sätesta teisiti. Vastustaja on seisukohal, et vaidlustatud
käskkiri kehtis kuni 04.10.2015, sest A.B. oli majandustöödele määratud alates 04.07.2015
kuni 04.10.2015. Kui Tallinna Vangla tahtnuks peale 04.10.2015 A.B.t tööle rakendada,
tulnuks välja anda uus haldusakt. Riikliku kinnipeetavate, karistusjärgselt kinnipeetavate,
arestialuste ja vahistatute registri andmetel vabanes A.B. Tallinna Vanglast 11.12.2015. Seega
ei ole Tallinna Vanglal võimalik enam A.B.t tööle määrata. Tühistamiskaebuse esitamisega
taotleb A.B., et kohus tühistaks haldusakti, mis ei ole kehtiv. Vastustaja hinnangul saab
käesoleval juhul A.B. esitada halduskohtumenetluse seadustiku (HKMS) § 37 lg 1 p 6 alusel
tuvastamiskaebuse ja kohus saab hinnata Tallinna Vangla 03.07.2015 käskkirja nr 5-3/730
alusel A.B. majandustöödele määramise õiguspärasust, kui A.B.l esineb õigusvastasuse
tuvastamiseks põhjendatud huvi.
Ühtlasi leiab Tallinna Vangla, et Tallinna Vangla 02.09.2015 vaideotsus nr 5-15/15/22129-2
on õiguspärane. Tallinna Vangla märgib, et kuna Tallinna Vangla 03.07.2015 käskkirja nr 5-
3/730 on välja andnud Tallinna Vangla Maardu üksuse juhi ülesannetes olev ametnik, oli
vaideotsuse allkirjastamise õigus Tallinna Vangla direktoril. Vaideotsuse koostas inspektor-
kontaktisik Katrina Zahharov-Todurov, kuid allkirjastas selle vastavalt pädevusele vangla
direktor. Seega ei ole kaebaja suhtes otsust tehtud pädevust ületades ning tema etteheited
õiguste rikkumisele on põhjendamatud.
4. 18.02.2016 määruses selgitas kohus kaebajale, et kuivõrd kaebuse esitaja oli määratud
03.07.2015 käskkirjaga nr 5-3/730 abitöölisena majandustöödele tähtajaliselt ehk kuni
04.10.2015, siis on vastava käskkirja kehtivus nimetatud kuupäeva saabumisega lõppenud.
Eeltoodust tulenevalt leidis kohus, et kaebuse esitajal tuleks lähtudes muutunud faktilistest
asjaoludest asendada 03.07.2015 käskkirja nr 5-3/730 tühistamisnõue õigusvastasuse
tuvastamise nõudega. Kohus lisas, et kui kaebaja soovib Tallinna Vangla 03.07.2015 käskkirja
nr 5-3/730 tühistamisnõude asendada Tallinna Vangla 03.07.2015 käskkirja nr 5-3/730
õigusvastasuse kindlakstegemise nõudega, siis tuleb kaebajal esitada kohtule vastavasisuline
avaldus ning tulenevalt HKMS § 38 lg-st 4 selgitada kohtule, miks on kaebuse esitamine
vajalik kaebaja õiguste kaitseks.


KOHTU SEISUKOHT
5. HKMS § 151 lg 2 p 1 kohaselt võib kohus jätta määrusega kaebuse läbi vaatamata, kui
pärast kaebuse menetlusse võtmist ilmnevad HKMS § 121 lg-s 2 sätestatud asjaolud. HKMS §
121 lg 2 p 1 kohaselt võib kohus kaebuse määrusega tagastada selle esitajale, kui kaebajal
puudub asjas ilmselgelt kaebeõigus, eeldades, et tema faktilised väited on tõendatud ning §
121 lg 2 p 2 kohaselt, kui kaebusega ei ole võimalik saavutada kaebuse eesmärki.
6. Kohus leiab, et kaebus tuleb Tallinna Vangla 03.07.2015 käskkirja nr 5-3/730 tühistamise
nõudes jätta läbi vaatamata HKMS § 151 lg 2 p 1 ja § 121 lg 2 p 2 alusel, kuna nimetatud
käskkirja tühistamisnõudega ei ole ilmselgelt võimalik kaebuse eesmärki saavutada ning
Tallinna Vangla 02.09.2015 vaideotsuse nr 5-15/15/22129-2 tühistamise nõudes jätta läbi
vaatamata HKMS § 151 lg 2 p 1 ja § 121 lg 2 p 1 alusel, kuna kaebajal puudub nimetatud
nõudes ilmselgelt kaebeõigus.
7. Kohus andis 18.02.2016 määrusega kaebajale kaebuse muutmise avalduse esitamiseks aega
15 päeva arvates määruse kättetoimetamisest. Kohtutoimikust nähtuvalt (tl 37) on
eelnimetatud määrus kaebajale AET-i kaudu kätte toimetatud 21.02.2016, seega oleks ta
pidanud kaebuse muutmise avalduse esitama hiljemalt 07.03.2016. 18.02.2016 määruses on
kohus juhtinud kaebaja tähelepanu võimalusele esitada kaebaja õiguste kaitseks tulemuslikum
nõue. Kohtu määratud tähtaja jooksul ei ole kaebaja väljendanud soovi Tallinna Vangla
03.07.2015 käskkirja nr 5-3/730 tühistamisnõude asendamiseks õigusvastasuse tuvastamise
nõudega. Kohus on 18.02.2016 määruses põhjendanud esitatud tühistamiskaebusel ilmselgelt
eduväljavaate puudumist ning on praeguses määruses nimetatud põhjendust korranud. Eelnevast
                                                                                         2(3)
tulenevalt ei pea kohus esitatud kaebuse eesmärgi saavutamist tühistamisnõudega võimalikuks.
Seetõttu tuleb kaebus Tallinna Vangla 03.07.2015 käskkirja nr 5-3/730 tühistamisnõudes jätta
HKMS § 151 lg 2 p 1 ja § 121 lg 2 p 2 alusel läbi vaatamata.
8. Vaideotsuse peale on kaebaja esitanud kaebuse seetõttu, et 02.09.2015 vaideotsuse nr 5-
15/15/22129-2 on küll allkirjastanud Tallinna Vangla direktor, ent koostanud on vaideotsuse
inspektor-kontaktisik Katrina Zahharov-Todurov, samas kui vaide läbivaatamise
otsustuspädevus kuulub direktorile.
Kuna A.B. esitas vaide üksuse juhi ülesannetes inspektor-kontaktisiku Kadri Sammelselg
Tallinna Vangla 03.07.2015 käskkirjale nr 5-3/730, siis on kaebajal iseenesest õigus, et
nimetatud käskkirjale esitatud vaide läbivaatamise õigus on direktoril. Nimelt sätestab vangla
sisekorraeeskirja (VSKE) § 11 lg 2, et direktor vaatab läbi vaide, mis on esitatud üksuse juhi
otsuse peale. Kohus leiab siiski, et põhjendamatud on kaebaja väited selle kohta, et tema
õigusi on rikutud sellega, et käskkirja koostas vaide läbivaatamise pädevust mitteomav isik.
Kuigi inspektor-kontaktisik on märgitud vaideotsuse koostajana, ei tähenda see, et
vaidemenetluses oleks rikutud HMS 5. ptk-s sätestatud vaidemenetluse korda ning direktor ei
ole enne vaideotsuse allkirjastamist kontrollinud Tallinna Vangla 03.07.2015 käskkirja nr 5-
3/730 andmise õiguspärasust ja otstarbekust. Seetõttu jätab kohus kaebuse Tallinna vangla
02.09.2015 vaideotsuse nr 5-15/15/22129-2 tühistamisnõudes HKMS § 151 lg 2 p 1 ja § 121
lg 2 p 1 alusel läbi vaatamata.
9. HKMS § 108 lg 4 kohaselt kannab kaebaja kaebuse läbi vaatamata jätmise korral
menetluskulud, kui samas paragrahvis ei sätestata teisiti. Vastustaja menetluskulude
väljamõistmist taotlenud ei ole. Poolte menetluskulud, kui need on tekkinud, jäävad seega
nende enda kanda (HKMS § 109 lg 1 ls 4).
HKMS § 104 lg 5 p 3 kohaselt tagastatakse tasutud riigilõiv, kui kohus jätab kaebuse läbi
vaatamata, välja arvatud juhul, kui see toimub käesoleva seadustiku § 151 lg 1 p2 või 3 või
lg 2 alusel. Kuna kaebus jäetakse läbi vaatamata HKMS § 151 lg 2 alusel, siis ei kuulu
kaebuse eest tasutud riigilõiv summas 15 eurot kaebajale tagastamisele. Muud võimalikud
menetluskulud tuleb kaebajal endal kanda vastavalt HKMS § 108 lg-le 4.




(allkirjastatud digitaalselt)
Lea Kuuse
kohtunik




                                                                                         3(3)
