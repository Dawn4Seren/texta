                                                                               1-16-4023




                         KOHTUOTSUS
                              EESTI VABARIIGI NIMEL

Kohus                           Harju Maakohus

Otsuse tegemise aeg ja koht     30. mai 2016 Tallinn, Liivalaia kohtumaja

Kriminaalasja number            1-16-4023 (15221000013)

Kohtunik                        Külli Iisop

Kohtuistungi sekretär           Liisi Kisler

Kriminaalasi                    Tõnu Pajo süüdistuses KarS § 184 lg 2 p 2 järgi ning Riivo
                                Piisangu ja Alari Promani süüdistuses KarS § 184 lg 1
                                järgi kokkuleppemenetluses

Kohtuistungi toimumise aeg      30.05.2016

Prokurör                        Evelin Ansip-Kukk

Süüdistatavad                   1. R i i v o PIISANG – isikukood 37907080385; Eesti
                                kodanik; keskeriharidusega; elukoht: XXX; töökoht:
                                XXX AS; varem kriminaalkorras karistamata; tõkend
                                elukohast lahkumise keeld (kahtlustatavana kinni peetud
                                03.-04.11.2015)

                                2. T õ n u PAJO – isikukood 37606282224; Eesti kodanik;
                                keskharidusega; elukoht: XXX (viibib vahistatuna XXX
                                Vanglas); ei tööta; varem kriminaalkorras karistatud
                                Soome Vabariigi 24.02.2011 kohtuotsusega narkokuriteos
                                vangistusega 6 aastat, mille kandmiselt Viru Maakohus
                                24.01.2014 määrusega tingimisi vabastati (karistusest
                                kandmata 10 kuud ja 16 päeva); tõkend vahistamine
                                alates 11.12.2015 (kahtlustatavana kinni peetud 09.-
                                10.12.2015)

                                3. A l a r i PROMAN – isikukood 38407210215; Eesti
                                kodanik; põhiharidusega; elukoht: XXX; töökoht: XXX
                                OÜ; varem kriminaalkorras karistamata; tõkend elukohast
                                lahkumise keeld (kahtlustatavana kinni peetud 09.-
                                10.12.2015)

                                                                                        1
Kaitsja                            Andres Simson

RESOLUTSIOON
1. Süüdi tunnistada R i i v o PIISANG KarS § 184 lg 1 järgi ning karistuseks mõista 2
(kaks) aastat ja 6 (kuus) kuud vangistust.

KarS § 68 lg 1 alusel lugeda karistusest kantuks 2 päeva eelvangistust (03.-04.11.2015)
ning kandmisele kuulub 2 (kaks) aastat 5 (viis) kuud ja 28 (kakskümmend kaheksa) päeva
vangistust.

KarS § 73 lg 1, 3 alusel ei pöörata vangistust täitmisele, kui Riivo Piisang 2 aasta ja 10
kuu pikkuse katseaja kestel ei pane toime toime uut tahtlikku kuritegu.

KarS § 78 p 1 kohaselt hakkab katseaeg kulgema kohtuotsuse kuulutamisest.

Tõkend – elukohast lahkumise keeld tühistada pärast kohtuotsuse jõustumist.


2. Süüdi tunnistada T õ n u PAJO KarS § 184 lg 2 p 2 järgi ning karistuseks mõista 3
(kolm) aastat 3 (kolm) kuud vangistust.

KarS § 65 lg 2 alusel suurendada uue kuriteo eest mõistetud karistust Soome Vabariigi
Helsingi II astme kohtu 24.02.2011 otsusega mõistetud karistuse ärakandmata osa, s.o 10
kuu ja 16 päeva vangistuse võrra ning liitkaristuseks mõista 5 (viis) aastat 1 (üks) kuu 16
(kuusteist) päeva vangistust.

Tõkend vahistamine jätta muutmata otsuse jõustumiseni, KarS § 68 lg 1 alusel lugeda
eelvangistus karistusaja hulka ning mõistetud vangistuse alguseks lugeda 09.12.2015.


3. Süüdi tunnistada A l a r i PROMAN KarS § 184 lg 1 järgi ning karistuseks mõista 2
(kaks) aastat 7 (seitse) kuud vangistust.

KarS § 68 lg 1 alusel lugeda karistusest kantuks 2 päeva eelvangistust (09.-10.12.2015)
ning kandmisele kuulub 2 (kaks) aastat 6 (kuus) kuud ja 28 (kakskümmend kaheksa)
päeva vangistust.

KarS § 74 alusel ei pöörata mõistetud vangistust täitmisele, kui A. Proman 2 (kahe) aasta
ja 8 (kaheksa) kuu pikkuse katseaja kestel ei pane toime uut kuritegu ning
kriminaalhooldaja järelevalve all täidab KarS § 75 alusel talle pandud kontrollnõuded:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;


                                                                                         2
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks ning
KarS § 75 lg 2 p 21 alusel kohustuse - mitte omada või tarvitada narkootilisi või
psühhotroopseid aineid.

KarS § 78 p 1 kohaselt hakkab katseaeg kulgema kohtuotsuse kuulutamisest.

Tõkend – elukohast lahkumise keeld tühistada pärast kohtuotsuse jõustumist.


4. Välja mõista KrMS § 180 lg 1 alusel menetluskulud riigieelarve tuludesse:
4.1. Riivo Piisangult kogusummas 1 341,60 eurot (üks tuhat kolmsada nelikümmend üks
eurot ja 60 senti), s.h :
1) ekspertiiside tegemise kulud 199 eurot (1/3 narkootilise aine ekspertiisi nr 15E-AN1457
teostamise kulust ehk 28 eurot ning 171 eurot DNA ekspertiisi nr 15E-GE1526 tegemise
kulust); 2) määratud kaitsjale makstud tasu 282,60 eurot; 3) süüdimõistva kohtuotsusega
kaasnevast sundrahast 860 eurot.

4.2. Tõnu Pajolt kogusummas 1 703 (üks tuhat seitsesada kolm) eurot, s.h :
1) 1/3 narkootilise aine ekspertiisi nr 15E-AN1457 tegemise kulust 28 eurot; 2) määratud
kaitsjale makstud tasu 600 eurot; 3) süüdimõistva kohtuotsusega kaasnev sundraha 1075 eurot.

4.3. Alari Promanilt kogusummas 1 187 (üks tuhat ükssada kaheksakümmend seitse)
eurot, s.h :
1) ekspertiiside tegemise kulud 112 eurot (narkootilise aine ekspertiisi nr 15E-AN1457
teostamise kulu 84 eurot ning 1/3 narkootilise aine ekspertiisi nr 15E-AN1286 teostamise kulust
– 28 eurot; 3) süüdimõistva kohtuotsusega kaasnev sundraha 1075 eurot.

5. KrMS § 180 lg 3 alusel on menetluskulusid on võimalik tasuda vabatahtlikult osade
kaupa, s.o. võrdsetes osades igakuiste maksetena 12 kuu jooksul alates kohtuotsuse
jõustumisest.
Nõude tasumiseks vajalikud andmed edastatakse eraldi dokumendis (makseinfo leht).

Kui menetluskulud ei ole tähtaegselt (12 kuu jooksul) tasutud, suunatakse need täitmiseks
kohtutäiturile täitemenetluse seadustikus sätestatud korras.


6. Asitõendid
6.1. Narkootiline aine koos pakenditega, mis asub EKEI keemiaosakonnas - konfiskeerida ja
NPALS § 7 lg 3 alusel jätta pärast kohtuotsuse jõustumist ekspertiisiasutusele aine
säilitamiseks, teaduslikul otstarbel ja õppeotstarbel kasutamiseks või hävitamiseks.

6.2. Kilekott, mis on antud hoiule Tallinnas Tööstuse 52 asuvasse asitõendite hoidlasse -
konfiskeerida ja KrMS § 126 lg 3 p 4 alusel hävitada pärast kohtuotsuse jõustumist.

6.3. Mobiiltelefon Samsung koos Elisa SIM-kaardiga, mis on antud hoiule Tallinnas Tööstuse
52 asuvasse asitõendite hoidlasse - KrMS § 126 lg 3 p 2 alusel tagastada pärast kohtuotsuse
jõustumist Tõnu Pajole.



                                                                                             3
6.5. DVD-plaadid salvestistega, mis asuvad kriminaaltoimikus – KrMS § 126 lg 3 p 1 alusel
jätta kriminaalasja materjalide juurde pärast kohtuotsuse jõustumist.


Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.

SÜÜDISTUSED
Riivo Piisang omandas ebaseaduslikult koos Alari Promaniga kokku 200 narkootilist ainet 5-
EAPB sisaldavaid tablette, olles selle enne 03.11.2015 omavahel kokku leppinud. Nimetatud
narkootiline aine omandati A. Promani vahendusel Tõnu Pajolt, kes peitis need Tallinnas
Peterburi tee 4d juures asuvasse peidikusse. Seejärel andis T. Pajo A. Promanile teada peidiku
asukoha, kes näitas omakorda peidiku asukoha ette R. Piisangule.
R. Piisang võttis 03.11.2015 nimetatud peidikust narkootilist ainet sisaldavad tabletid ning tasus
selle eest A. Promanile 650 eurot. Samuti andis R. Piisang A. Promanile omandatud 200
tabletist 50 tabletti. R. Piisang peeti kinni 03.11.2015 kella 19.50 ajal Tallinnas Narva mnt 5
asuva Foorumi keskuse sisehoovis ning läbiotsimisel leiti tema kasutatavas sõidukis Opel
Omega (reg.nr XXX) armatuuri vasakul küljel tulede lüliti all panipaik, milles oli kokku 143 5-
EAPB-d sisaldavat tabletti (43,58 grammi, puhtal kujul 29%, s.o 10,7 grammi 5-EAPB-d).

Tõnu Pajo omandas kohtueelsel menetlusel tuvastamata ajal, kohas ja isikult, kuid enne
03.11.2015 ebaseaduslikult suures koguses narkootilist ainet, s.o kokku vähemalt 200
narkootilist ainet 5-EAPB sisaldavaid tablette, mille ta andis edasi A. Promanile, olles eelnevalt
kokku leppinud ka tablettide hinnas - 900 eurot.
Nii peitis T. Pajo 03.11.2015 nimetatud tabletid täpselt tuvastamata kellaajal Tallinnas
Peterburi tee 4d juures asuvasse peidikusse. Seejärel andis ta A. Promanile teada peidiku
asukoha, kes näitas omakorda peidiku asukoha ette R. Piisangule. R. Piisang võttis 03.11.2015
nimetatud peidikust narkootilist ainet sisaldavad tabletid ja andis A. Promanile omandatud 200
tabletist 50 tabletti. R. Piisang peeti kinni 03.11.2015 kella 19.50 ajal Narva mnt 5 asuva
Foorumi keskuse sisehoovis ning läbiotsimisel leiti tema kasutatavas sõidukis panipaik, milles
oli kokku 143 5-EAPB-d sisaldavat tabletti (43,58 grammi, puhtal kujul 29%, s.o 10,7 grammi
5-EAPB-d).

Alari Proman omandas ebaseaduslikult T. Pajolt kokku 200 narkootilist ainet 5-EAPB
sisaldavaid tablette. T. Pajo oli peitnud need Tallinnas Peterburi tee 4d juures asuvasse
peidikusse. Seejärel andis T. Pajo A. Promanile teada peidiku asukoha, kes näitas omakorda
peidiku asukoha ette R. Piisangule, kes võttis 03.11.2015 nimetatud peidikust narkootilist ainet
sisaldavad tabletid ning tasus selle eest A. Promanile 650 eurot. Samuti andis R. Piisang A.
Promanile omandatud 200 tabletist 50 tabletti. R. Piisang peeti kinni 03.11.2015 Narva mnt 5
asuva Foorumi keskuse sisehoovis ja läbiotsimisel leiti tema kasutatavas sõidukis Opel Omega
panipaik, milles oli kokku 143 5-EAPB-d sisaldavat tabletti (43,58 grammi, puhtal kujul 29%,
s.o 10,7 grammi 5-EAPB-d). A. Promani kahtlustatavana kinnipidamisel 09.1202015 leiti tema
vasaku jala soki seest kilepakend, milles oli 0,062 grammi narkootilist aine 3-
fluorofenmetrasiini (3-FMP)



                                                                                                4
Alates 01.01.2015 kehtiva KarS § 184 lg 1 redaktsiooni dispositsioon ei sisalda enam
narkootilise aine ebaseadusliku käitlemise mitteammendavat osategude loetelu ning karistatav
on igasugune suures koguses narkootilise aine ebaseaduslik käitlemine, sh omandamine,
valdamine ja edasiandmine.
Narkootiliste ja psühhotroopsete ning nende lähteainete seaduse (NPALS) § 3 lg 1 järgi on
narkootiliste ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks
või nimetatud seaduses ettenähtud õppeotstarbel kasutamise eesmärgil.
1-(1-bensofuraan-5-üül)-N-etüülpropaan-2-amiin (5-EAPB) ja 3-fluorofenmetrasiin (3-FMP)
kuuluvad NPALS § 31 lõike 1 ja § 4 lõike 15 alusel kehtestatud ja sotsiaalministri 18.mai 2005
määrusega nr 73 vastu võetud „Narkootiliste ja psühhotroopsete ainete meditsiinilisel ja
teaduslikul eesmärgil käitlemise ning sellealase arvestuse ja aruandluse tingimused ja kord ning
narkootiliste ja psühhotroopsete ainete nimekirjad“ lisa 1 narkootiliste ja psühhotroopsete
ainete esimesse nimekirja.
Vastavalt NPALS § 31 lg 3 loetakse narkootilise aine suureks koguseks aine kogus, millest
piisab joobe tekitamiseks kümnele inimesele. 1-(1-bensofuraan-5-üül)-N-etüülpropaan-2-amiin
(5-EAPB) puhul piisab kümnele inimesele joobe tekitamiseks keskmiselt 0,85 grammist (0,25-
1,5 grammi) narkootilisest ainest ja 3-FMP puhul 0,575 grammist narkootilisest ainest. Kuivõrd
käesolevas kriminaalasjas ei olnud võimalik määrata narkootilise aine puhast kogust, siis
lähtudes kohtutoksikoloogiaeksperdi M. Tõnissoni arvamusest, piisab leitud narkootilisest
keskmiselt narkojoobe tekitamiseks 125 inimesele.

Suures koguses narkootiliste aine käitlemisega panid Riivo Piisang ja Alari Proman toime KarS
§ 184 lg 1 järgi kvalifitseeritava kuriteo ning Tõnu Pajo varem narkootilise aine käitlemises
süüdimõistetud isikuna KarS § 184 lg 2 p 2 järgi kvalifitseeritava kuriteo.


Sõlmitud kokkulepe ning kohtuliku arutamise järeldused
Süüdistatava Riivo Piisangu, kaitsja ja prokuröri vahel sõlmitud kokkuleppe kohaselt taotleb
prokurör R. Piisangu süüditunnistamist KarS § 184 lg 1 järgi ja tema karistamist vangistusega
2 aastat 6 kuud. Mõistetud karistusest lugeda kantuks 2 päeva eelvangistust. KarS § 73 alusel
ei pöörata karistust täitmisele, kui R. Piisang 2 aasta 10 kuu pikkuse katseaja kestel ei pane
toime uut tahtlikku kuritegu. R. Piisangul tuleb tasuda menetluskulud kogusummas 1341,60
eurot võrdsetes osades igakuiste maksetena 12 kuu jooksul alates otsuse jõustumisest

Süüdistatava Tõnu Pajo, kaitsja ja prokuröri vahel sõlmitud kokkuleppe kohaselt taotleb
prokurör T. Pajo süüditunnistamist KarS § 184 lg 2 p 2 järgi ja karistamist vangistusega 3 aastat
3 kuud. Mõistetud karistust tuleb KarS § 65 lg 2 alusel suurendada eelmise otsusega mõistetud
karistuse ärakandmata osa võrra ning liitkaristuseks jääb 5 aastat 1 kuu 16 päeva vangistust
algusega 09.12.2015. Süüdistatav peab 12 kuu jooksul võrdsetes osades igakuiste maksetena
tasuma menetluskulud kogusummas 1703 eurot.

Süüdistatava Alari Promani, kaitsja ja prokuröri vahel sõlmitud kokkuleppe kohaselt taotleb
prokurör kohtus A. Promani süüditunnistamist § 184 lg 1 järgi ja tema karistamist vangistusega
2 aastat 7 kuud, millest eelvangistusena on ära kantud 2 päeva. KarS § 74 alusel ei pöörata
vangistust täitmisele, kui A.Proman 2 aasta 8 kuu pikkuse katseaja kestel ei pane toime uut
kuritegu ning kriminaalhooldaja järelevalve all täidab KarS § 75 lg-s 1 nimetatud
kontrollnõudeid ja KarS § 75 lg 2 p 21 alusel määratud kohustuse. Süüdistatav peab 12 kuu
jooksul võrdsetes osades igakuiste maksetena tasuma menetluskulud kogusummas 1 187 eurot.


                                                                                               5
Kohtuistungil kõik süüdistatavad tunnistasid oma süüd, kinnitasid, et on kokkulepetest aru
saanud ja nõustuvad nendega täies ulatuses. Toimepandut kahetsesid. Prokurör ja A.Promani
kaitsja jäid sõlmitud kokkulepete juurde ning palusid kohtul kokkulepped otsusega kinnitada.

Kohtuliku arutamise põhjal teeb kohus järelduse, et süüdistatavate poolt kokkulepete
sõlmimine on olnud nende tõelise tahte avaldus ning kriminaalasja menetlemisel on järgitud
kõiki kokkuleppemenetluse sätteid.

Kohus leiab, et õigesti on kvalifitseeritud süüdistatavate käitumine, nende süü neile
inkrimineeritud kuritegude toimepanemises on tõendamist leidnud kriminaalasjas kogutud
kirjalike tõenditega ning R. Piisang, T. Pajo ja A. Proman tuleb süüdi tunnistada ja neid
karistada vastavalt sõlmitud kokkulepetele.
Õigusvastasust või süüd välistavaid asjaolusid ei ole kohus tuvastanud.

Samuti tuleb süüdistatavalt välja mõista menetluskulud kokkuleppes näidatud suuruses ja
viisil.
Kui 12 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Asitõenditest narkootiline aine tuleb jätta EKEI käsutusse; DVD-plaadid jätta kriminaalasja
materjalide juurde; narkootilise aine pakendamise vahend tuleb hävitada ja telefon koos SIM-
kaardiga tagastada nende seaduslikele valdajatele pärast kohtuotsuse jõustumist.

Menetlusnormid, millest kohus juhindub otsuse tegemisel, on KrMS §-d 159, 175, 180, 179,
248 lg 1 p 5, 249, 311, 313.




Külli Iisop
Kohtunik
/allkirjastatud digitaalselt/




                                                                                          6
