                         KOHTUMÄÄRUS

 Kohus                              Tallinna Ringkonnakohus

 Otsuse tegemise aeg ja koht        14. juuni 2016. a, Tallinn

 Kriminaalasja number               1-12-12324

 Kohtukoosseis                      Meelika Aava


                                    Harju Maakohtu 16. mai 2016. a määrus, millega kohus
                                    pööras täitmisele Dmitri Skripnikovile (ik 39306140856)
 Vaidlustatud kohtulahend
                                    mõistetud ja tingimisi ennetähtaegse vabastamise seisuga
                                    ärakandmata karistuse.


 Määruskaebuse esitaja              Süüdimõistetu Dmitri Skripnikovi kaitsja vandeadvokaadi
                                    vanemabi Toomas Pilt



RESOLUTSIOON
Jätta Dmitri Skripnikovi kaitsja Toomas Pildi määruskaebus ja sellega koos esitatud kaitsja
taotlus riigi õigusabi kulude hüvitamiseks läbi vaatamata ja tagastada selle esitajale.

Edasikaebamise kord
Kohtumääruse peale võib esitada määruskaebuse Riigikohtule 15 päeva jooksul alates päevast,
millal isik sai teada vaidlustatavast kohtumäärusest või pidi teada sama.

ASJAOLUD JA MENETLUSE KÄIK
1. Harju Maakohtu 16.05.2016. a määrusega pööras kohus KarS § 76 lg 7 alusel täitmisele Dmitri
Skripnikovile Harju Maakohtu 11.02.2013. a kohtuotsusega mõistetud ja tingimisi ennetähtaegse
vabastamise seisuga ärakandmata karistuse – 11 kuud ja 26 päeva vangistust. Karistuse kandmise
alguseks luges kohus 06.05.2016.a.



                                                                                              1
2. 31.05.2016. a esitas D. Skripnikovi kaitsja vandeadvokaadi vanemabi Toomas Pilt Haju
Maakohtu 16.05.2016. a määruse peale määruskaebuse, milles taotles maakohtu eelnimetatud
määruse tühistamist.
3. Tallinna Ringkonnakohus võttis 03.06.2016. a määrusega esitatud määruskaebuse menetlusse.
Määruse teatavaks tegemise aeg oli määratud 16.06.2016. a.
4. 13.06.2016. a esitas D. Skripnikovi kaitsja T. Pilt määruskaebusest loobumise teate, milles palus
tema poolt esitatud määruskaebus ja kaitsjatasu taotlus jätta läbi vaatamata.


RINGKONNAKOHTU PÕHJENDUS JA JÄRELDUS:
5. Ringkonnakohus, tutvudes kriminaalasja materjalidega, esitatud määruskaebuse ning sellest
loobumise teatega leiab, et määruskaebus tuleb jätta läbi vaatamata. Samuti jätab ringkonnakohus
läbi vaatamata koos määruskaebusega esitatud taotluse riigi õigusabi kulude hüvitamiseks.
6. Määruskaebuse läbivaatamisel juhindub ringkonnakohus KrMS § 389 lg-st 1 tulenevalt KrMS
peatüki 10. või 11. apellatsioonimenetluse kohta sätestatust. KrMS § 333 lg 5 kohaselt kui
kohtuistungi alguseks on apellatsioonist loobutud, jäetakse apellatsioon kohtumäärusega läbi
vaatamata.
Käesoleval juhul on kaitsja loobunud määruskaebusest 13.03.2016. a s.t enne asja lahendava
kohtumääruse tegemist. Apellatsioonist loobumine on ringkonnakohtule siduvaks. See tähendab,
et ringkonnakohus ei või reeglina keelduda loobumistaotluse vastuvõtmisest.
7. Eeltoodu alusel ja juhindudes KrMS § 389 lg 1 ja § 333 lg-st 5 jätab ringkonnakohus D.
Skripnikovi kaitsja määruskaebuse Harju Maakohtu 16.05.2016. a määruse peale ja riigi õigusabi
kulude hüvitamise taotluse läbi vaatamata ja tagastab määruskaebuse esitajale.



/allkirjastatud digitaalselt/




                                                                                                  2
