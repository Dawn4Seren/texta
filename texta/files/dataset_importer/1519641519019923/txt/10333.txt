                                KOHTUMÄÄRUS

Kohus                                  Viru Maakohus

Toimiku number                         1-15-7883

Määruse tegemise aeg ja koht           25.juulil 2016 Jõhvi kohtumajas

Kohtunik                               Inna Kirsipuu

Kohtuistungi sekretär                  Merike Erisalu

                                       Viru Vangla kriminaalhooldusosakonna Jõhvi esinduse
                                       kriminaalhooldusametnik Anastassia Pospelova 08.06.2016
Erakorraline ettekanne                 erakorraline ettekanne    Meelis Puulile Viru Maakohtu
                                       27.10.2015 kohtuotsusega nr 1-15-7883 mõistetud karistuse
                                       täitmisele pööramiseks

                                       Meelis Puul, isikukood 36706242241, elukoht xxx, kinni
Süüdimõistetu                          peetud Viru Maakohtu 21.07.2016 kohtumääruse alusel
                                       24.07.2016 kl 22.00

Tegi kindlaks:

Meelis Puul tunnistati Viru Maakohtu 27.10.2015 otsusega süüdi KarS § 424 järgi ja karistati
vangistusega 3 kuud. KarS § 74 lg 1, 3 alusel otsustati mõistetud karistust mitte täitmisele pöörata
katseajaga 18 kuud. Katseaja kestel pidi Meelis Puul täitma KarS § 75 lg 1 p 1-6, lg 2 p 2 sätestatud
kontrollnõudeid ja kohustust. Otsus jõustus 12.11.2015.

Kriminaalhoolduse algus 12.11.2015 ja lõpp 26.04.2017.

KarS § 74 lg 4 kohaselt, võib kohus kriminaalhooldusametniku ettekande alusel määrata
täiendavaid kohustusi, pikendada katseaega või pöörata karistus täitmisele juhul, kui süüdimõistetu
ei järgi kontrollnõudeid või ei täida talle pandud kohustusi.

KrMS § 427 lg 1 kohaselt süüdimõistetule täiendavate kohustuste määramise või kohustuste
kergendamise või tühistamise või katseaja pikendamise või karistuse täitmisele pööramise otsustab
süüdimõistetu elukoha järgse maakohtu täitmiskohtunik oma määrusega.

Viru Vangla kriminaalhooldusosakonna Jõhvi esinduse kriminaalhooldusametnik esitas 27.04.2016
Viru Maakohtule erakorralise ettekande, milles palus määrata Meelis Puulile täiendav kohustus –
läbida Viru Maakohtu 27.10.2015 kohtuotsusega nr 1-15-7883 määratud katseajal
sotsiaalprogramm Eluviisitreening. Ettekande kohaselt rikkus Meelis Puul 06.04.2016 kohustust
mitte tarvitada alkoholi.


                                                                                                   1
Viru Maakohtu 28.04.2016 määrusega rahuldati kriminaalhooldusametniku erakorraline ettekanne
ning Meelis Puulile määrati Viru Maakohtu 27.10.2015 kohtuotsusega määratud katseajaks
täiendav kohustus - läbida sotsiaalprogramm Eluviisitreening. Kohtumäärus jõustus 19.05.2016.

Kriminaalhooldusametnik Anastassia Pospelova esitas 08.06.2016 kohtule erakorralise ettekande,
milles palub pöörata Meelis Puulile Viru Maakohtu 27.10.2015 kohtuotsusega mõistetud karistus
täitmisele, kuna viimane rikub talle kohtu poolt määratud lisakohustusi. Rikkumine seisneb selles,
et süüdimõistetu ei täida kohustust mitte tarvitada alkoholi. Samuti ei ole ta alustanud
sotsiaalprogrammi Eluviisitreening läbimist.

Käeoleva määruse aluseks oleva ettekande kohaselt ei allu Meelis Puul kohustusele mitte tarvitada
alkoholi.
Kriminaalhooldusametnik teavitab, et Meelis Puul oli 24.05.2016 alkoholijoobes. Kodukülastuse
käigus tuvastati Meelis Puulil aadressil xxxindikaatorvahendi Alcovisor Mark X2 Sn: 113937
(järgmise kontrollimise aeg 31.08.2016) abil alkoholisisaldus väljahingatavas õhus 0,159 mg/l
kohta. Alkoholi tarvitamisele viitas ka alkoholilõhn (tl 93-94).

06.06.2016 antud seletuskirjas selgitab Meelis Puul, et 24.05.2016 kell 00.05 tarvitas ta 2 liitrit õlut
mille kanguseks oli 5,5%. (tl 95).

Esmakohtumisel 20.11.2015 selgitati Meelis Puulile kriminaalhooldusaluse õigusi ja kohustusi,
kohtuotsuse sisu ja võimalikke tagajärgi kriminaalhooldusega kaasnevate kontrollnõuete rikkumise
korral. Isik kinnitas oma allkirjaga, et on õiguste ja kohustustega tutvunud ning need on talle
arusaadavad (tl 90).

Meelis Puul läbis vabatahtlikult võõrutusravi ning esitas kriminaalhooldusametnikule tõendi, et
13.04.2016 sai alkoholivastase veenisisese süsti, mille kestvus on üks aasta (tl 91). Vaatamata
sellele, et alles 13.04.2016 läbis alkoholivastase ravi ja registreerimistel on vesteldud ka alkoholi
tarvitamisest ja sellega kaasnevatest tagajärgedest on Meelis Puul jätkanud alkoholi tarvitamist.

Kriminaalhooldusametnik leiab, et arvestades süüdimõistetu käitumist katseajal, ei ole Meelis Puul
valmis muutma enda elustiili, mistõttu tingimisi karistuse kohaldamine ei ole tema puhul
otstarbekas. Ametnik teeb ettepaneku pöörata Meelis Puulile määratud karistus täitmisele.

Meelis Puul selgitas kohtuistungil, et ettekandes on kõik õige, tal ei ole midagi lisada.

Tutvunud toimikuga, ära kuulanud süüdimõistetu, leiab kohtunik, et kriminaalhooldusametniku
taotlus on põhjendatud ja kuulub rahuldamisele.

Materjalidest nähtub, et esimesel registreerimisel 20.11.2015 selgitati Meelis Puulile
kriminaalhooldusaluse õigusi ja kohustusi, kohtuotsuse sisu ja võimalikke tagajärgi
kriminaalhooldusega kaasnevate kontrollnõuete rikkumise korral. Isik on kinnitanud oma allkirjaga,
et õigused ja kohustused on talle arusaadavad.

Kuna Meelis Puul katseaeg kulges probleemselt, koostati 27.04.2016 erakorraline ettekanne, mis
rahuldati Viru Maakohtu 28.04.2016 määrusega nr.1-15-7883. Süüdimõistetule määrati katseajaks
täiendav kohustus – läbida katseajal sotsiaalprogramm Eluviisitreening.

Kriminaalhooldusametniku ettekandest nähtub, et kriminaalhooldusalune ei täida kohustust mitte
tarvitada alkoholi. Samuti ta ei ole katseajal alustanud sotsiaalprogrammi Eluviisitreening läbimist.

06.06.2016 antud kirjalikes seletuskirjades tunnistab süüdimõistetu, et oli 24.05.2016 tarvitanud
alkohoolseid jooke.

                                                                                                       2
Kohus tuvastas, et määratud katseajaks lisakohustuste täitmata kohta ei ole süüdimõistetu esitanud
ühtegi mõjuvat põhjust või asjaolu, mille alusel oleks rikkumine võimalik lugeda vabandatavaks.
Samas kohus märgib, et vaatamata sellele, et Meelis Puul ikkagi oli 13.04.2016 alkoholivastasel
ravil, ei andnud see positiivseid tulemusi kuna ta jätkas alkoholi tarvitamist. Alkoholi tarvitamine
on tõendatud nii enda seletuste kui ka indikaatorvahendi näiduga ja mis näitab, et isik on rikkunud
kohustust katseajal mitte tarvitada alkoholi.

Maakohus nõustub kriminaalhooldusametnikuga, et kriminaalhoolduse edasine läbiviimine ei ole
põhjendatud, sest Meelis Puul suhtub negatiivselt kohtu poolt määratud karistusse. Asjaolu, et
süüdimõistetule on eelnevalt juba koostatud erakorraline ettekanne ja antud võimalus
kriminaalhoolduse jätkamiseks, kuid ta ei ole oma käitumist sellegipoolest muutnud, näitab, et isik
on talle antud kohtu usaldust kuritarvitanud ja ei võta tingimisi mõistetud karistust tõsiselt. Kohus
peab vajalikuks märkida, et kriminaalhoolduse mõte on vangistuse tingimuslik asendamine
katseajaga, mille ajal on süüdimõistetu kohustatud järgima talle määratud käitumiskontrolli
kohustusi. Kui süüdimõistetu näitab oma käitumisega järjepidevalt, et ta ei suuda kehtestatud
reeglitele alluda, on kriminaalhooldus ebamõistlik ja isik tuleb saata kandma talle määratud
karistust. Tegemist on ühe ja sama probleemiga, mis esines kriminaalhoolduse ajal korduvalt – isiku
poolt alkoholi tarvitamine, kuigi see on kohtuotsusega talle keelatud.

Maakohus on arvamusel, et käesoleval juhul on põhjendatud kriminaalhooldusametniku ettekanne,
milles kriminaalhooldusametnik taotleb karistuse täitmisele pööramist, mitte aga täiendava
kohustuse määramist. Kuna isik ei ole suutnud alluda käitumiskontrolli kohustustele ka pärast
täiendava kohustuse määramist, on kriminaalhooldus tema suhtes ebaõnnestunud.
Kriminaalhooldusametnik ja kohus on andnud isikule võimaluse oma käitumise korrigeerimiseks,
mis kahetsusväärselt ei ole aga õnnestunud.

Kohus leiab, et kriminaalhooldus Meelis Puuli suhtes on ebaõnnestunud, kuna isik ei suutnud täita
talle pandud kohustusi. Isik on rikkunud talle pandud kohustust alluda kohustustele mitte tarvitada
alkoholi ning see on toimunud süüdimõistetu süül. Kohus nõustub kriminaalhooldusametnikuga, et
kriminaalhoolduse jätkamine ei ole põhjendatud. Süüdimõistetu on oma järjepideva käitumisega
näidanud, et ei suuda talle tingimisi mõistetud karistust tõsiselt võtta.

Kohus arvestab, et käesoleval ajal ei ole isikul töökohta, mis saaks maandada riski alkoholi
mittetarvitamise kohustuse rikkumiseks. Samuti ei ole isikule abiks tema poolt läbitud
alkoholivastane ravi. Kohus ei näe muid meetmeid, kuidas saaks kriminaalhooldusega jätkata.
Alkoholi tarvitamise keelu rikkumis te riski ei ole enam võimalik millegagi maandada. Kohus
arvestab, et alkoholi mittetarvitamise kohustuse rikkumine on toime pandud korduvalt.

Vangistuse tingimisi kohaldamata jätmine kuulub tühistamisele ja Meelis Puul tuleb saata karistust
kandma.

Kohus leiab, et isiku suhtes tuleb valida tõkend vahistamine. Isik on 25.07.2016 kohtuistungile
toimetatud sundtoomisega. Ta jättis 21.07.2016 kohtuistungile ilmumata, vaatamata, et kohtukutse
oli isikule allkirja vastu kätte toimetatud ja seda piisava ajavaruga. Kohtul on alust arvata, et isik
võib ka edaspidi menetlusest kõrvale hoiduda ja vältida sellega kohtuotsuse täitmist.

Juhindudes KarS § 74 lg 4, KrMS § 427 kohtunik

M ä ä r a s:

Kriminaalhooldusametniku Anastassia Pospelova 08.06.2016 erakorralises ettekandes esitatud
taotlus Meelis Puulile mõistetud karistuse täitmisele pööramiseks rahuldada.


                                                                                                    3
Pöörata Meelis Puulile Viru Maakohtu 27.10.2015 kohtuotsusega mõistetud ärakandmata karistus, 3
(kolm) kuud vangistust, täitmisele.

Karistuse kandmise ajaks lugeda 24.07.2016 - isiku kinnipidamine kohtumääruse alusel.

Valida Meelis Puuli suhtes tõkendiks vahistamine alates 25.07.2016 kuni käesoleva kohtuotsuse
jõustumiseni.

Määruse koopia saata Viru Vangla kriminaalhooldusosakonda teadmiseks.

Määruse peale võib esitada määruskaebuse Viru Maakohtule 15 päeva jooksul alates päevast, mil
isik sai määrusest teada või pidi teada saama.


/allkirjastatud digitaalselt/

Inna Kirsipuu
kohtunik




                                                                                             4
