                                                                                2-16-16587




                            KOHTUMÄÄRUS
Kohus                          Harju Maakohus, Tartu mnt kohtumaja
Kohtukoosseis                  Kohtunik Haide Rimmel, kohtujurist Sandri Laurand
Määruse tegemise aeg ja koht   12. detsember 2016.a, Tallinn
Tsiviilasja number             2-16-16587
Tsiviilasi                     XXXXavaldus         lapse             XXXXsuhtlemiskorra
                               kindlaksmääramiseks
Menetlustoiming                Avalduse läbivaatamata jätmine         ning   vastuavalduse
                               jagamine eraldiseisvaks menetluseks
Menetlusosalised ja nende      Avaldaja: XXXX(isikukood XXXX, elukoht XXXX, e-
esindajad                      post XXXX); lepinguline esindaja: Marko Woronowicz
                               (IUSTUS OÜ, e-post marko@iustus.ee)
                               Puudutatud isikud:
                               1. XXXX (isikukood XXXX, elukoht XXXX, e-post
                                  XXXX); lepinguline esindaja: Vassili Kosteitšuk (e-
                                  post vassili@perejurist.ee)
                               2. XXXX (isikukood XXXX, elukoht XXXX): riigi
                                  õigusabi korras määratud esindaja: vandeadvokaat
                                  Urmas Arumäe (Vladimir Sadekov Advokaadibüroo, e-
                                  post urmas.arumae@sadekov.ee)
                               Eestkosteasutus: Tallinna linna Kesklinna Valitsus (e-post
                               kesklinn@tallinnlv.ee)
Menetluse liik                 Kirjalik menetlus

RESOLUTSIOON
     1. Jätta läbi vaatamata XXXX avaldus lapse XXXX suhtlemiskorra
        kindlaksmääramiseks ning lõpetada tsiviilasjas menetlus.
     2. Tühistada 19.12.2016.a kell 10.00 toimuma määratud kohtuistung.
     3. Eraldada XXXX 05.12.2016.a vastuavaldus eraldi menetlusse ning määrata
        tsiviilasjale uus number.


                                                                                             1
                                                                                        2-16-16587

    4. Toimetada käesolev määrus menetlusosalistele kätte.
 Menetluskulude jaotus
 Jätta menetluskulud avaldaja XXXX kanda. Tsiviilasja menetlusosalised ei ole avaldajalt
 menetluskulude väljamõistmist taotlenud.
Edasikaebamise kord
Kohtumääruse p-le 1 ja menetluskulude jaotusele võib esitada määruskaebuse Tallinna
Ringkonnakohtule Harju Maakohtu kaudu 15 päeva jooksul alates kohtumääruse kättesaamisele
järgnevast päevast. Muus osas määrus edasikaebamisele ei kuulu.

MENETLUSE KÄIK
Harju Maakohtu menetluses on XXXX avaldus lapse XXXX suhtlemiskorra kindlaksmääramiseks.
Avaldaja teatas 28.11.2016.a kohtule, et avaldaja soovib tagasi võtta 03.11.2016.a esitatud
suhtluskorra määramise avalduse, kuna soovib esitada avalduse osalise hooldusõiguse üleandmise
osas elukoha määramisel, kooli valikul ning arsti teenuste valiku osas. Kohus on avaldaja taotluse
01.12.2016.a elektronkirjaga edastanud menetlusosalistele seisukohtade esitamiseks. Kohus teatas,
et menetlusosalistel on õigus oma seisukoht esitada hiljemalt 09.12.2016.a.
Kohtu poolt määratud tähtaja jooksul on puudutatud isik XXXX 05.12.2016.a esitanud omapoolse
vastuavalduse lapsega suhtlemiskorra kindlaksmääramiseks.

KOHTUMÄÄRUSE PÕHJENDUSED
1. Tsiviilkohtumenetluse seadustiku § 477 lg 1 näeb ette, et hagita asja vaatab kohus läbi
   hagimenetluse sätete kohaselt, arvestades hagita menetluse kohta sätestatud erisusi. TsMS § 424
   lg 1 järgi võib hageja kuni eelmenetluse lõpuni hagi kostja nõusolekuta tagasi võtta. Kostja
   nõusolekul võib hagi tagasi võtta hagi kohta tehtud lahendi jõustumiseni. Hagi tagasivõtmine
   avaldatakse kohtule kirjalikult või protokollitakse (TsMS § 424 lg 2). Hagiavalduse
   tagasivõtmise korral jätab kohus kooskõlas TsMS § 423 lg 1 p-ga 2 hagi läbi vaatamata.
   Antud juhul on avaldaja kohtule teada andnud, ära on langenud vajadus kohtu kaasabil lapse
   suhtlemiskorra küsimust avaldaja poolt soovitud viisil arutada. Kohus märgib, et avalduse
   esitamine, selle tagasivõtmine või sellest loobumine on menetlusosalise õigus. Võttes arvesse
   eeltoodut, jätab kohus TsMS § 424 lg 1 ja § 423 lg 1 p 2 alusel XXXX avalduse läbi vaatamata.
   Kuivõrd kohus lõpetab käesoleva määrusega tsiviilasjas menetluse, siis tuleb 19.12.2016.a kell
   10.00 toimuma määratud kohtuistung tühistada (TsMS § 352 lg 1).
2. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
   vahel kohtuotsuses või menetlust lõpetavas määruses. Vastavalt TsMS § 173 lg-s 4 sätestatule
   näeb kohus menetluskulude jaotuses ette, millised menetluskulud keegi menetlusosalistest peab
   kandma, välja arvatud kulude rahalise suuruse.
   TsMS § 168 lg 2 näeb ette, et hageja (avaldaja) kannab menetluskulud, kui hagi jäetakse läbi
   vaatamata või kui menetlus lõpetatakse määrusega ja käesoleva paragrahvi lõigetest 3–5 ei
   tulene teisiti. Käesoleval juhul on avaldajal menetluskulude kandmise kohustus.
   TsMS § 174 lg 1 sätestab, et menetluskulude rahalise suuruse määrab menetluskulude jaotuse
   alusel vajalikus ja põhjendatud ulatuses kindlaks asja menetlev kohus samas tsiviilasjas, millega
   seoses kulud tekkisid. Tsiviilasja menetlusosalised ei ole kohtule omapoolseid menetluskulude
   nimekirjasid esitanud ega avaldajalt menetluskulude väljamõistmist taotlenud.



                                                                                                  2
                                                                                        2-16-16587

    Menetluskulude jaotuse kohta tehtud kohtulahendit saab vaidlustada üksnes selle kohtulahendi
    peale edasi kaevates, millega menetluskulude jaotus kindlaks määrati. Kui koos menetluskulude
    jaotusega määrati kindlaks hüvitatavate menetluskulude suurus, saab hüvitatavate
    menetluskulude suurust vaidlustada selle kohtulahendi peale edasi kaevates (TsMS § 178 lg 1).
3. Puudutatud isik XXXX05.12.2016.a esitanud kothule omapoolse vastuavalduse lapsega
   suhtlemiskorra kindlaksmääramiseks.
   Kohus, tutvunud toimiku materjalidega, leiab, et XXXXavaldust ei saa vastuavaldusena
   menetlusse võtta. Vastavalt TsMS § 373 lg-le 1 on kostjal on õigus esitada kuni eelmenetluse
   lõppemiseni või kirjalikus menetluses taotluste esitamise tähtaja möödumiseni hageja vastu oma
   protsessuaalne nõue ühiseks läbivaatamiseks põhihagiga (vastuhagi), kui:
     − vastuhagi on suunatud põhihagi tasaarvestamisele;
     − vastuhagi rahuldamine välistab täielikult või osaliselt põhihagi rahuldamise;
     − vastuhagi ja põhihagi vahel on muu vastastikune seos ning nende ühine läbivaatamine
       võimaldab asja õiget ja kiiremat läbivaatamist.
   Antud juhul on kohus jätnud tsiviilasja põhiavalduse läbivaatamata, kuna avaldaja on selle tagasi
   võtnud. XXXXavalduse eraldamine iseseisvasse menetlusse jagamine ei kahjusta alaealise lapse
   õiguslikku positsiooni ega seadusega kaitstud huve. XXXXavaldusega seonduvad menetluskulud
   lahendatakse uue loodava menetluse raames.
   Lähtudes eeltoodust ning võttes aluseks TsMS § 477 lg-s 1 ja § 375 lg-s 1 sätestatu, määrab
   kohus edastada XXXX05.12.2016.a vastuavalduse Harju Maakohtu kantseleile jagamisele eraldi
   menetlusena ning tsiviilasjale tuleb anda uus number.



/allkirjastatud digitaalselt/
Haide Rimmel
kohtunik




                                                                                                  3
