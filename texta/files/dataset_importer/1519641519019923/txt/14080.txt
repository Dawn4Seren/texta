                                                                                     2-16-4236




                                KOHTUMÄÄRUS

Kohus                               Tartu Maakohus
Kohtunik                            Roomet Sõnna
Määruse tegemise aeg ja koht        30.mai 2016 Võru kohtumaja
Tsiviilasja number                  2-16-4236
Tsiviilasi                          MTÜ Korteriühistu Kesk-3 hagi K. C. vastu
                                    võlgnevuse nõudes
Menetlustoiming                     hagist loobumise vastuvõtt ning asja menetluse
                                    lõpetamine
Pooled ja nende esindajad           hageja MTÜ Korteriühistu Kesk-3 (registrikood
                                    xxxxxxxx, asukoht Kesk 3 Valga linn Valgamaa,
                                    seaduslik esindaja juhatuse liige Liidia Malahhova);
                                    kostja K. C. (isikukood xxxxxxxxxxx, elukoht
                                    xxxxxx-xxxxxxxxxxxxxxxxxxxxxx)
Kohtuistungi aeg                    kirjalik menetlus
RESOLUTSIOON

lõpetada menetlus MTÜ Korteriühistu Kesk-3 hagis K. C. vastu võlgnevuse nõudes, sest
hageja loobub hagist.

Kohtumääruse jõustumisel tagastada hagejale MTÜ Korteriühistu Kesk-3 (registrikood
xxxxxxxx) arvelduskontole EE691010220023805010 pool 15.03.2016 tasutud riigilõivust
37 (kolmkümmend seitse) eurot ja 50 senti.

Menetluskulude jaotus

Jätta menetluskulud kostja kanda.
 Välja mõista K. C. menetluskulu 127 (ükssada kakskümmend seitse) eurot ja 50 senti MTÜ
 Korteriühistu Kesk-3 kasuks.

 Edasikaebamise kord
 Määruse peale on õigus esitada määruskaebus 15 päeva jooksul alates määruse
 kättetoimetamisest Tartu Ringkonnakohtule Tartu Maakohtu Võru kohtumaja kaudu.


HAGEJA TAOTLUS

Hageja loobub hagist seoses sellega, et kostja on võla tasunud. Hageja palub tagastada pool tasutud
riigilõivust ja mõista kostjalt välja menetluskulud.

KOHTU PÕHJENDUSED, JÄRELDUSED

TsMS § 206 lg 1 kohaselt on hagejal õigus loobuda hagist. TsMS § 428 lg 1 p 3 kohaselt lõpetab
kohus menetluse otsust tegemata, kui hageja on hagist loobunud. TsMS § 432 kohaselt, kui
menetlus on lõpetatud hagist loobumise tõttu, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti. Kui menetlus on lõpetatud, ei saa hageja uuesti pöörduda kohtusse hagiga sama kostja vastu
vaidluses samal alusel sama hagieseme üle.

Kohus leiab, et hageja loobumine hagist tuleb vastu võtta, sest hagejal on selline menetlusõigus
ning asja menetlus tuleb otsust tegemata lõpetada.

Hageja on tasunud 15.märtsil 2016 hagiavalduse esitamisel Rahandusministeeriumi kontole
EE571010220229377229 riigilõivu 75 eurot.

TsMS § 150 lg 2 p 2, lg 3 kohaselt tagastatakse pool menetluses tasutud riigilõivust, kui hageja
loobub hagist. Riigilõivu tasunud isiku nõudel tagastatakse riigilõiv määruse alusel. RLS § 11 lg 2
kohaselt tuleb riigilõivu tagastamise taotlemisel esitada riigilõivu võtjale kirjalik avaldus.

Neil asjaoludel kohus leiab, et kuna kohus võttis vastu MTÜ Korteriühistu Kesk-3 loobumise hagist
ja on lõpetanud asjas menetluse ning kuna hageja on esitanud avalduse poole menetluses tasutud
riigilõivu tagastamiseks, tuleb kohtumääruse jõustumisel hagejale tagastada pool tasutud
riigilõivust, so 37,50 eurot.

TsMS § 1741 lg 1 kohaselt asja menetluse lõpetamise korral kompromissi või hagist loobumise tõttu
määrab kohus menetluse lõpetamise määruses lisaks menetluskulude jaotusele ka hüvitatavate
menetluskulude rahalise suuruse. TsMS § 168 lg 4 kohaselt, kui hageja hagist loobub või võtab
hagi tagasi, kannab ta kostja menetluskulud, välja arvatud juhul, kui hageja loobub hagist või võtab
selle tagasi seetõttu, et kostja on nõude pärast hagi esitamist rahuldanud. Asja materjalidest
nähtuvalt on kostja pärast hagi esitamist võla hagejale tasunud, mistõttu tuleb menetluskulud jätta
kostja kanda.




                                              2 (3)
Hageja nõuab kostjalt menetluskuluna poole riigilõivust 37,50 eurot ja õigusabikulude 90 eurot
hüvitamist.

TsMS § 138 lg-test 1, 2 ning TsMS § 139 lg-st 2 lähtuvalt on põhjendatud hageja menetluskuluna
välja mõista pool hagiavalduse esitamisel tasutud riigilõivust, mis vastavalt hagihinnale oli 75 eurot.
Kohtuväline kulu on TsMS § 144 p 1 alusel menetlusosaliste esindajate ja nõustajate kulud. Esitatud
arvest nähtuvalt on hageja tasunud hagiavalduse koostamise eest 90 eurot, millele lisandub
käibemaks. Kohus leiab, et arvestades hagi sisu ja mahtu (5 lk), tuleb lugeda õigusabitasu 90 eurot
(1,5 tundi x 60 eurot) hagi koostamise eest vajalikuks ja põhjendatud kuluks, mis kuulub kostjalt
välja mõistmisele. Seega tuleb kostjalt välja mõista hageja kasuks menetluskuluna pool riigilõivust
37,50 eurot ja õigusabikulu 90 eurot, s.o. kokku 127,50 eurot.

/allkirjastatud digitaalselt/

Roomet Sõnna
Kohtunik




                                                3 (3)
