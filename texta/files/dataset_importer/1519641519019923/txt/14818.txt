                            KOHTUMÄÄRUS
Kohus                              Viru Maakohus

Määruse tegemise aeg ja koht        23. mai 2016, Rakvere kohtumaja

Kohtuasja number                   4-15-994

Kohtunik                           Kristel Vedro


Kohtuasi                           Politsei-ja Piirivalveameti avaldus
                                    Aare Sillale määratud rahatrahvi
                                    asendamiseks arestiga
Avalduse esitaja                   Politsei-ja Piirivalveamet
                                   Ida Prefektuur
Esindaja                           politseikapten Martin Rist
                                   e - post: ppa@politsei.ee

Võlgnik                            AARE SILD (isikukood 38306045234),
                                   elukoht xxxx

Kohtuistung                        23.05.2016

   RESOLUTSIOON

1. Rahuldada Politsei- ja Piirivalveameti Ida prefektuuri (registrikood 70008747, Rahu
38, 41588, Jõhvi) taotlus.

2. Asendada Ida Prefektuuri korrakaitsebüroo 31.05.2012 otsusega väärteoasjas nr:
2590, 12, 002364 Aare Sillale liiklusseaduse LS § 201 lg 2 alusel määratud rahatrahv
147 trahviühiku ulatuses, s.o 588, 00 eurot, 14 (neljateist) päevase arestiga.

3. Aare Sillale mõistetud aresti kandmise alguseks lugeda 23.05.2016.

Määruse ärakiri saata täitmiseks Politsei- ja Piirivalveameti Ida prefektuurile ja teadmiseks
Narva kohtutäiturile Andrei Krekile.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


                                                                                           1
ASJAOLUD JA KOHTUMÄÄRUSE PÕHJENDUSED

1.Politsei- ja Piirivalveameti Ida prefektuur esitas 12.02.2015 Viru Maakohtu Rakvere
kohtumajale taotluse ühes lisadega Aare Sillale väärteoasjas nr: 2590, 12, 002364 määratud
rahatrahvi asendamiseks arestiga. Ida Prefektuuri korrakaitsebüroo 31.05.2012 otsusega
määrati Aare Sillale liiklusseaduse (LS) § 201 lg 2 järgi rahatrahv 147 trahviühiku ulatuses,
s.o 588, 00 eurot. Otsus jõustus 22.06.2012.

2. Aare Sild ei tasunud rahatrahvi õigeaegselt vabatahtlikult, alustas Narva kohtutäitur Andrei
Krek tema suhtes väärteoasjas täitemenetluse nr 066/2012/3059. Täitmisteade on võlgnikule
kätte toimetatud allkirja vastu. Kohtutäitur on kontrollinud võlgniku vara olemasolu ning
temale teadaolevatel andmetel puudub võlgnikul käesoleval ajal ametlik töökoht ning
registrijärgne vallas-ja kinnisvara, millele sissenõuet pöörata.         Võlgnikule kuuluvad
pangakonto on arestitud, kuid neil puuduvad rahalised vahendid. 05.02.2015 teatas kohtutäitur
Andrei Krek kohtuvälisele menetlejale eelnimetatud rahatrahvi täitmise võimatusest.

3. Sissenõudja Politsei- ja Piirivalveameti Ida prefektuur juhindus kohtule avalduse esitamisel
TMS §-st 201 lg-st 1, mille kohaselt rahatrahvi asendamist arestiga taotleb kohtult
sissenõudja.

4. Võlgnik Aare Sild kinnitas kohtuistungil, et tal on rahatrahv tasumata ning ka käesoleval
ajal puuduvad tal rahalised vahendid selle tasumiseks. Aare Sild palus talle
asenduskaristusena mõistetav arest asendada üldkasuliku tööga.

5. VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

KarS § 72 lg 2 kohaselt rahatrahvi kümnele trahviühikule vastab üks päeva aresti. Kui
süüdlasele määratud või mõistetud rahatrahv on kolm kuni üheksa trahviühikut, arvestatakse
rahatrahv üldkasuliku tööga asendamisel vastavaks ühele päevale arestile.

KarS § 69 lg 1 (alates 01.01.2015) sätestab, et kohus võib aresti või kuni kaheaastast
vangistust mõistes või käesoleva seadustiku §-s 73 või 74 sätestatud korras tingimisi
kohaldatud vangistust täitmisele pöörates asendada selle üldkasuliku tööga. Ühele päevale
arestile või vangistusele vastab üks tund üldkasulikku tööd, mida ei mõisteta vähem kui viis
tundi. Arest või vangistus asendatakse üldkasuliku tööga üksnes süüdlase nõusolekul.

6. Kohus, tutvunud kohtule esitatud taotluse ja selle lisadega, kuulanud ära võlgniku Aare
Silla leiab, et esitatud taotlus on seaduslikul alusel põhjendatult esitatud ja kuulub
rahuldamisele.

Kohus asendab Aare Sild (Sillale) Ida Prefektuuri korrakaitsebüroo 31.05.2012 otsusega
väärteoasjas nr: 2590, 12, 002364 LS § 201 lg 2 alusel määratud rahatrahv 147 trahviühiku

                                                                                             2
ulatuses, s.o 588, 00 eurot, 14 päevase arestiga. Kuna Aare Sild korduvalt ignoreeris
kohtukutseid istungile tulemiseks, on põhjendatud kohaldada Aare Silla suhtes aresti ja jätta
tema taotlus aresti asendamiseks üldkasuliku tööga rahuldamata.

(allkirjastatud digitaalselt)
Kristel Vedro
kohtunik




                                                                                           3
