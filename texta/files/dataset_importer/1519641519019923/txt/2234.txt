                                          Jõustunud kohtuotsuse avalikustamisel KrMS § 408¹ lg 2 alusel mitte
    avalikustada kohtulahendis süüdistatava, kannatanu ja teiste isikute elukohti ning kannatanu ja teiste isikute
      nimed asendada initsiaalidega; kannatanu ning teiste isikute muud isikuandmed asendada tähemärkidega.

                                                                               Kriminaalasi nr 1-16-9907
                                                                                 kokkuleppemenetluses




                                  K O H T U O T S U S
                                   EESTI VABARIIGI NIMEL

 Kohus                                         Tartu Maakohus
 Kohtuotsuse tegemise aeg ja koht              22. november 2016.a Tartu, Tartu kohtumaja
 Kriminaalasja number                          1-16-9907 (16278001013)
 Kohtunik                                      Heli Sillaots
 Kohtuistungi sekretär                         Jane Oidsalu
 Kriminaalasi                                  Andres      Pumperi      (Pumper)       süüdistuses
                                               karistusseadustiku (KarS) § 418 lg 1 ja KarS § 120
                                               lg 1 järgi
                                               kokkuleppemenetluses
 Prokurör                                      Jüri Vissak
 Kaitsja                                       Aivar Kello – riigi õigusabi osutamise korras
 Kohtumenetluses KrMS § 45                     kokkuleppe punktis 9 kajastatu kohaselt ei taotle
 lg 4 p 1 alusel kaitsjata                     süüdistatav kaitsja kohtumenetlusest osavõttu

 Süüdistatav                                   ANDRES PUMPER
                                               elukoht XXX
                                               isikukood 35801262743, Eesti Vabariigi kodanik
                                               emakeel eesti keel, keskharidus, XXX
                                               kriminaalkorras karistamata
                                               väärteokaristused kehtivuse kaotanud
                                               10.-11.07.2016 oli kahtlustatavana kinnipeetav
                                               tõkendita
RESOLUTSIOON
KrMS § 248 lg 1 p 5, KrMS § 249, KrMS § 239 lg 4, KrMS § 306, KrMS § 309 lg 3,
KrMS § 311, KrMS § 313 alusel:
Süüdi tunnistada Andres Pumper KarS § 418 lg 1 järgi ja karistuseks mõista 4 (neli)
kuud vangistust.
Süüdi tunnistada Andres Pumper KarS § 120 lg 1 järgi ja karistuseks mõista 3 (kolm)
kuud vangistust.
KarS § 64 lg 1 alusel suurendada üksikkaristustest raskeimat ja mõista Andres
Pumperile liitkaristuseks kuritegude kogumi eest 6 (kuus) kuud vangistust.



                                                       1
KarS § 68 lg 1 alusel arvata Andres Pumperi 10.-11.07.2016.a eelvangistuses viibitud
2 päeva karistusaja hulka. Karistusest jääb kanda 5 (viis) kuud 28 (kakskümmend
kaheksa) päeva vangistust.
KarS § 73 lg 1,3 alusel ei pöörata 5 kuud 28 päeva vangistust Andres Pumperi suhtes
täielikult täitmisele, kui Andres Pumper ei pane 1-aastase katseaja vältel toime uut
tahtlikku kuritegu.
KarS § 78 p 1 alusel hakkab 1-aastane katseaeg kulgema kohtuotsuse kuulutamisest –
22.11.2016.a.

KrMS § 180 lõikes 1 sätestatu kohaselt kannab süüdimõistva kohtuotsuse korral
menetluskulud süüdimõistetu.
KrMS § 180 lg 3 alusel, vastavalt kokkuleppes kajastatule, jätta juhutöödest elatuva
Andres Pumperi menetluskuludest sundrahast (645€) pool, s.o 322.50€, riigi kanda.
Andres Pumperi kanda jääb sundrahast 322.50€.
KrMS § 180 lg 1 alusel välja mõista Andres Pumperilt riigituludesse menetluskuluna
kokku 814.50 € eurot, milline summa koosneb järgmistest kuludest:
   • 72 € riigi õigusabi osutanud kaitsjale kohtueelses menetluses makstud tasu (lk
      54, 64-65; KrMS § 175 lg 1 p 4),
   • 420 € ekspertiisikulu (lk 39; KrMS § 175 lg 1 p 3),
   • 322.50 € sundraha (KrMS § 175 lg 1 p 9, KrMS § 179 lg 1 p 2).
KrMS § 180 lg 3 alusel võimaldada Andres Pumperil tema parema resotsialiseerumise
tagamiseks menetluskulusid (kokku 814.50€) tasuda ositi – kohtuotsuse jõustumisele
järgnevast kuust alates tasuda 12 kuu vältel iga kuu 15.-ks kuupäevaks vähemalt 67
eurot 88 senti kuni menetluskulu täieliku tasumiseni. 12.-l kuul tuleb tasuda 67.82€, sest
814.50€ ei jagu 12-ga täpselt.
Menetluskulu tuleb tasuda Maksu- ja Tolliametile (makse saaja) viitenumbriga
99916700084214 ühele järgmistest kontonumbritest:
    • SEB PANK EE351010052031000004 (SWIFT: EEUHEE2X),
    • SWEDBANK EE502200221014193355 (SWIFT: HABAEE2X),
    • NORDEA PANK EE401700017002872300 (SWIFT: NDEAEE2X),
    • DANSKE BANK EE873300333499990003 (SWIFT: FOREEE2X);
selgituseks märkida: „süüdistatava nimi, 1-16-9907, menetluskulu 22.11.2016.a Tartu
Maakohtu, Tartu kohtumaja kohtuotsuse alusel“.
Menetluskulu riigituludesse sissenõudmisel kohaldatakse KrMS § 423, KrMS § 417
lg 2 ja KrMS § 412 lg 3 koostoimes KrMS § 180 lg 3, KarS § 66 lõigetes 1 ja 3 sätestatuga
– menetluskulu kohtuotsuse jõustumisest ositi 12 kuu vältel tasumata jätmisel
edastatakse kohtuotsus võlgnevuste sissenõudmiseks kohtutäiturile ja võlgnikul tuleb
kanda ka täitemenetlusega kaasnevad kulud.

Kohtuotsuse jõustumisel KarS § 421 ja KarS § 83 lg 4 alusel konfiskeerida ning
hävitada Andres Pumperilt ära võetud revolver Nagan 1895.a mudel nr 11080
kaliibriga 7,62x38R (lk 40: asub Politsei- ja Piirivalveametis Lõuna prefektuuris).
Salvestis CD-plaadil (asub toimiku juures tagakaane küljes ümbrikus; lk 3-8: asitõendi
vaatlusprotokoll) jätta kriminaalasja juurde toimikusse.
Kohtuotsus edastada kannatanule J.S. e-postiga:XXX.
Kohtuotsuse jõustumisel edastada andmed karistusregistrile ning jõustumise märkega
kohtuotsus riiginõudeid käsitlevas osas menetluskulu laekumise kontrollimiseks Riigi
Tugiteenuste Keskusele ja relva selle hävitamise teel konfiskeerimiseks Lõuna prefektuurile.

                                             2
EDASIKAEBAMISE KORD
KrMS § 318 lg 3 p 4 alusel on kohtumenetluse poolel kohtuotsuse peale õigus esitada
apellatsioon ainult kokkuleppemenetlust reguleerivate menetlusnormide rikkumise peale või
kriminaalmenetlusõiguse olulise rikkumise korral KrMS § 339 lõike 1 tähenduses.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
Kriminaalmenetluse kulude hüvitamise otsustuse võib vaidlustada apellatsioonis või
KrMS 15. peatüki sätete kohaselt määruskaebuse lahendamise menetluses (KrMS § 189 lg 3).
KrMS § 319 lg 2 alusel esitatakse apellatsioon ringkonnakohtule kirjalikult 15 päeva jooksul
alates otsuse avalikult teatavakstegemisest.

PÕHIOSA
KOKKULEPPES KAJASTATUD SÜÜDISTUS JA KOKKULEPPE SISU (KrMS § 249)
Andres Pumperit süüdistatakse selles, et tema kohtueelse menetluse käigus tuvastamata ajal
ja kohas soetas ebaseaduslikult ning seejärel omas ja hoidis ebaseaduslikult ning kandis enda
elukohas XXX revolvrit Nagan 1895 nr 11080 kaliiber 7,62x38R, kuni politsei selle
10.07.2016 teostatud läbiotsimisel leidis ja ära võttis.
Oma tegevusega rikkus Andres Pumper Relvaseaduse § 32, mille kohaselt on tulirelva ja
laskemoona soetamiseks vajalik relvasoetamisluba; § 34, mille kohaselt relva ja selle
laskemoona käitlemiseks annab õiguse füüsilise isiku relvaluba; § 45, mille kohaselt relva ja
laskemoona võib hoida isik, kellel on relvaluba ning § 50, mille kohaselt relva ja laskemoona
võib kanda koos vastava relvaloa või relvakandmisloaga.
Sellega pani Andres Pumper toime tulirelva ebaseadusliku käitlemise, so KarS § 418 lg 1 järgi
kvalifitseeritava kuriteo.
Peale selle süüdistatakse Andres Pumperit selles, et tema 09.07.2016 kella 23:00 ja 23:46
vahel Tartus XXX maja õuel, seistes kannatanu J.S. kõrval, suunas revolvri Nagan 1895 nr
11080 kaliibriga 7,62x38R toru J.Seliste parema meelekoha suunas ja ähvardas tapmisega,
öeldes J.S.le: „Lasen maha“, mille tulemusel J.S. tundis ohtu oma elule ja tervisele.
Sellega pani Andres Pumper toime tapmisega ähvardamise, kui on alust karta ähvarduse
täideviimist, so KarS § 120 lg 1 järgi kvalifitseeritava kuriteo.
Kannatanu J.S. tsiviilhagi esitanud ei ole.
KarS § 418 lg 1 ettenähtud kuriteo toimepanemise eest nõuab prokurör süüdistatavale kohtus
karistuseks 4 (neli) kuud vangistust.
KarS § 120 lg 1 ettenähtud kuriteo toimepanemise eest nõuab prokurör süüdistatavale kohtus
karistuseks 3 (kolm) kuud vangistust.
KarS § 64 lg 1 kohaselt moodustada liitkaristus, üksikkaristustest raskeima osalise suuren-
damise teel ja mõista Andres Pumperile karistuseks 6 (kuus) kuud vangistust.
Karistusseadustiku § 68 alusel arvestatakse karistusaja hulka 2 (kaks) päeva (10.-11. juuli
2016), mille vältel Andres Pumper oli kahtlustatavana kinni peetud, seega jääb kandmisele
kuuluvaks karistuseks 5 (viis) kuud ja 28 (kakskümmend kaheksa) päeva vangistust.
Lähtudes KarS §-st 73 lg 1 ei pöörata mõistetud vangistust täielikult täitmisele kui Andres
Pumper ei pane 1 (ühe) aasta pikkuse katseaja jooksul toime uut tahtlikku kuritegu.




                                              3
Konfiskeerimisele kuuluv vara: KarS §-de 421 ning 83 lg 2 ja 4 alusel kuulub
konfiskeerimisele A.Pumperilt eeluurimise käigus ära võetud revolver Nagan 1895 nr 11080
kaliibriga 7,62x38R, mis asub Lõuna prefektuuris (tl 40).
Süüdistatava poolt hüvitatavad kriminaalmenetluse kulud:
    • riigi õigusabi tasu – 72 (seitsekümmend kaks) eurot
    • ekspertiisitasu tulirelvaekspertiisi eest – 420 (nelisada kakskümmend) eurot (tl 39)
    • kohtumenetluses süüdimõistva kohtuotsuse korral KrMS § 179 lg 1 p 2 järgi
        kohtuotsusega kaasnevast sundrahast 645 (kuussada nelikümmend viis) eurot jätta
        KrMS § 180 lg 3 alusel 50% ehk 322 (kolmsada kakskümmend kaks) eurot ja 50 senti
        riigi kanda ja tasumisele kuulub 322 (kolmsada kakskümmend kaks) eurot ja 50 senti
Vastavalt kokkuleppele tulevad eelnimetatud kriminaalmenetluse kulud, mis koosnevad riigi
õigusabi tasust, ekspertiisitasust ja sundrahast, ära tasuda 1 (ühe) aasta jooksul arvates kohtu-
otsuse jõustumisest.
Süüdistatav ei taotle kaitsja osavõttu kohtumenetlusest.

Kohtunik Heli Sillaots        /allkirjastatud digitaalselt/




                                                4
