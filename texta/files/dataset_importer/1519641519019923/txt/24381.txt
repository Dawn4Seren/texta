                                KOHTUOTSUS
                              /ÕIGEKSVÕTUOTSUS/
                               Eesti Vabariigi nimel
Kohtuasja number                2-15-125496

Otsuse tegemise aeg ja koht     04. veebruar 2016. a, Jõhvi

Kohus                           Viru Maakohus

Kohtunik                        Viljo Junolainen

Kohtuasi                        AS Starman hagi N. K. vastu 355,94 euro ja lisanduva
                                viivise nõudes
                                Hagihind 399,30 eurot

Menetluse staatus               Kirjalik menetlus
                                Hageja:             AS Starman (RK xxx, aadress:
Menetlusosalised
                                                    Akadeemia tee 28, 12618 Talllinn)

                                Hageja esindaja:    Kadri     Timuska    (OÜ     Julianuse
                                                    Õigusbüroo, volikirja alusel, e-post:
                                                    jurist@julianuse.ee)

                                Kostja:             N. K. (IK xxx elukoht: , xxx)


RESOLUTSIOON


    1. AS Starman hagi rahuldada õigeksvõtuotsusega.

    2. Välja mõista N. K.lt AS Starman kasuks 355 (kolmsada viiskümmend viis) eurot 94
       senti (sh põhivõlgnevus 237,57 eurot ja viivised 118,37 eurot).
    3. Välja mõista N. K.lt AS Starman kasuks viivis protsendina põhinõudelt alates
       26.01.2016. a kuni põhinõude (257,57 eurot) täitmiseni viivisemääraga 0,05%
       päevas tasumata võlasummalt.

    4. Menetluskulud jätta kostja N. K. kanda. Välja mõista N. K.lt AS Starman kasuks
       278 (kakssada seitsekümmend kaheksa) eurot ja 95 senti.

1
    5. Välja mõista N. K.lt AS Starman kasuks viivis protsendina menetluskuludelt
       (278,95 eurolt) alates kohtulahendi jõustumisest kuni täitmiseni VÕS § 113 lg 1
       sätestatud määras.

    6. Saata kohtuotsus menetlusosalistele teadmiseks.


EDASIKAEBAMISE KORD


Menetlusosalised võivad esitada otsuse peale apellatsioonkaebuse. Apellatsioonkaebuse
võib esitada vahetult Tartu Ringkonnakohtule 30 päeva jooksul, alates otsuse apellandile
kättetoimetamisest, kuid mitte hiljem kui viie kuu möödumisel Viru Maakohtu
kohtuotsuse     avalikult    teatavakstegemisest.   Tartu    Ringkonnakohus         võib
apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil.


Asjaolud ja menetluse käik


1. Hageja esitas Viru Maakohtule hagi kostja vastu 355,94 euro võlgnevuse nõudes ja lisanduva
viivise nõudes.

2. Kostja esitas 02.02.2016. a kohtule kirjaliku vastuse. Vastuses tunnistab kostja nõuet ning
selgitas, et võlgnevus tekkis seoses töö kaotuse ja sõltuvussuhtest meelemürkidega. Kostjal on
võimalik võlgnevus tasuda maksegraafiku alusel pärast sõltuvusravi lõppemist.


Kohtuotsuse põhjendused


3. Kohus, tutvunud toimiku materjalidega, leiab, et hagi on põhjendatud ja kuulub rahuldamisele
õigeksvõtuotsusega.

4. Tsiviilkohtumenetluse seadustiku (TsMS) § 444 lg 4 kohaselt võib kirjeldava ja põhjendava
osa jätta välja tagaseljaotsusest ja kostja õigeksvõtul põhinevast otsusest.

5. Vastavalt TsMS § 440 lg 1, kui kostja võtab kohtuistungil või kohtule esitatud avalduses
hageja nõude õigeks, rahuldab kohus hagi.

6 Kuigi TsMS § 444 lg 3 võimaldab kohtul teha õigeksvõtul põhineva otsuse kirjeldava ja
põhjendava osata, peab kohus vajalikuks märkida, et hagi on õiguslikult põhjendatud
võlaõigusseaduse (VÕS) § 3 lg 4, § 76 lg 1, § 100, § 101 lg 1 p 1, § 108 lg 1, § 113 ja tõendatud
kostja omaksvõtuga.

7. Vastavalt TsMS § 468 lg 1 p 1 tunnistab kohus omal algatusel viivitamata täidetavaks hagi
õigeksvõtul põhineva otsuse.


2
8. Eeltoodust ning TsMS § 434, § 436, § 438, § 442 ja § 632 lähtudes rahuldab kohus hagi

9. Kohus selgitab kostjale, et kostjal on õigus taotleda hagejalt võla maksmise ajatamist ning
maksegraafiku sõlmimist.


Menetluskulude jaotus


10. Vastavalt TsMS § 173 lg 1 ja 4 märgib asja menetlenud kohus kohtuotsuses kindlaks
menetluskulude jaotuse menetlusosaliste vahel ning kulude jaotuses ette näeb kohus ette,
millised menetluskulud keegi menetlusosalistest peab kandma.

11. TsMS § 174 1 lg 1 kohaselt määrab kohus õigeksvõtuotsuses lisaks jaotusele ka hüvitatavate
menetluskulude rahalise suuruse.

12. TsMS § 162 lg 1 järgi kannab hagimenetluse kulud pool, kelle kahjuks otsus tehti. Kohus
rahuldab hagi, menetluskulud kannab kostja N. K..

13. Hageja palub kostjalt välja mõista hageja menetluskulude katteks 278,95 eurot, millest
178,95 eurot on õigusabikulud ja 100 eurot tasutud riigilõivust.

14. Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.

15. TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.



/ allkirjastatud digitaalselt /



Viljo Junolainen
Kohtunik




3
