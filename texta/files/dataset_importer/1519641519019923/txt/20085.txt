                          KOHTUOTSUS
                               EESTI VABARIIGI NIMEL
                                     Tagaseljaotsus


Kohus                                 Harju Maakohus
Kohtunik                              Mai Grauberg
Otsuse tegemise aeg ja koht           29. märts 2016.a, Tallinn, Kentmanni kohtumaja
Tsiviilasja number                    2-15-103240
Tsiviilasi                            AS LHV Pank hagi XXXvastu võlgnevuse nõudes

Tsiviilasja hind                      1 915,43 eurot
Menetlusosalised ja nende             Hageja: AS LHV Pank (registrikood 10539549; asukoht
esindajad                             Tartu mnt 2, 10145 Tallinn);
                                      Hageja lepinguline esindaja: XXX(e-post: XXX@lhv.ee);
                                      Kostja: XXX(isikukood XXX; elukoht XXX; tegelik
                                      elukoht teadmata; kostja poolt avaldatud e-posti aadress:
                                      XXX).
Asja läbivaatamine                    Kirjalik menetlus

RESOLUTSIOON
   1. Rahuldada hagi tagaseljaotsusega.
   2. Välja mõista kostjalt XXXhageja AS LHV Pank kasuks võlgnevus kokku 1 641,70 eurot,
      millest 1 499,90 eurot põhivõlgnevus, intress summas 73,05 eurot, kahju hüvitist summas
      11 eurot ning 29.04.2015.a seisuga sissenõutavaks muutunud viivised summas 57,75 eurot.
   3. Välja mõista kostjalt XXXhageja AS LHV Pank kasuks viivist 0,05% põhivõlalt päevas
      alates 30.04.2015.a kuni põhinõude täitmiseni.
   4. Toimetada käesolev kohtuotsus menetlusosalistele kätte.
   5. Käesolev kohtuotsus on tagatiseta viivitamata täidetav.
Menetluskulude jaotus ja kindlaksmääramine
   1. Jätta AS LHV Pank ja XXXmenetluskulud XXXkanda.
   2. Välja mõista kostjalt XXXhageja AS LHV Pank kasuks menetluskulud 225 eurot.




                                                                                           1
Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil.

Kostja võib esitada Harju Maakohtu Kentmanni kohtumajale tagaseljaotsuse peale kaja, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
esitada sõltumata mõjuva põhjuse olemasolust, kui hagile vastamata jätmise puhul oli hagi
kostjale või tema esindajale kätte toimetatud muul viisil kui isiklikult allkirja vastu üleandmisega
või elektrooniliselt või kui tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada. Koos kajaga tuleb kohtule esitada kõik asja
ettevalmistamise lõpuleviimiseks vajalik ning tasuda kajalt kautsjon Rahandusministeeriumi
arvelduskontole nr EE571010220229377229 AS SEB Pank, nr EE062200221059223099
Swedbank AS, nr EE513300333522160001 Danske Bank A/S Eesti filiaal või nr
EE221700017003510302 Nordea Bank AB Eesti filiaal. Kautsjonina tasutakse summa, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot.

Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

Hagi asjaolud, nõue
06.05.2014 sõlmisid hageja ja kostja krediidilimiidi lepingu, millega kostja sai enda erakliendi
kaardile kasutusse krediidilimiidina 1 500 eurot. Krediitkaardiga seoti arvelduskonto nr
XXXXXXXXXXXXXXXXX. Kostja ei suutnud lepingus toodud kohustusi täita, st tagada
piisavate vahendite olemasolu krediitkaardiga seotud arvelduskontol. Seoses lepingust tulenevate
võlgnevustega ütles hageja lepingu üles alates 12.02.2015.
Kostja võlgnevus hageja ees on kokku 1 641,70 eurot, mis koosneb krediitkaardi tehingute
võlgnevusest (põhivõlg) 1 499,90 eurot, põhivõla intressist 73,05 eurot (18% aastas, periood
10.12.2014 - 11.02.2015); võlamenetlustasudest 10 eurot (12.01.2015); kaardi kuutasust 1 eurot
(10.02.2015); jooksvatest viivistest 57,75 eurot (18% aastas, periood 12.02.2015 – 29.04.2015,
kokku 77 päeva). Vastavalt lepingule lisandub nõudele viivis 0,05% päevas põhiosa tasumata
osalt.

Hageja palub kostjalt välja mõista hageja kasuks võlgnevuse summas 1 641,70 eurot ning hageja
kasuks viivised põhinõudelt alates 30.04.2015.a kuni põhinõude täitmiseni lepingujärgses
viivisemääras 0,05% päevas. Menetluskulud palub hageja jätta kostja kanda.

Kohtu selgitused
Kohus selgitab, et tulenevalt TsMS § 444 lg-st 3 võib kohus tagaseljaotsuse teha kirjeldava ja
põhjendava osata.
Kuivõrd kohus määrab käesolevas asjas kindlaks menetluskulud, esitab ta põhjendused nende
väljamõistmise osas.


                                                                                                 2
TsMS § 174 lg 1 kohaselt määrab menetluskulude rahalise suuruse menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. TsMS § 138 lg 1 kohaselt on menetluskulud
menetlusosaliste kohtukulud ja kohtuvälised kulud. Kohtuvälised kulud on TsMS § 144 p 1
kohaselt menetlusosaliste esindajate ja nõustajate kulud. Kohtukulud on TsMS § 138 lg 2
kohaselt muuhulgas riigilõiv ning asja läbivaatamise kulud.
Hageja on palunud kostjalt menetluskuludena välja mõista 225 eurot, mille moodustab
menetluses tasutud riigilõiv. Kohus peab põhjendatuks hageja kulutusi riigilõivule summas 225
eurot.
TsMS § 178 lg-st 1 tulenevalt saab hüvitatavate menetluskulude suurust vaidlustada selle
kohtulahendi peale edasi kaevates, kui koos menetluskulude jaotusega määrati kindlaks
hüvitatavate menetluskulude suurus.


/allkirjastatud digitaalselt/
Mai Grauberg
Kohtunik




                                                                                              3
