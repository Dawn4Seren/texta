                                                                                           1

                                                                  Kriminaalasi nr 1-12-1639




                                   KOHTUMÄÄRUS
23. novembril 2016 Viru Maakohtu kohtunik Heli Väinaste Rakvere kohtumajas kirjalikus
menetluses läbi vaadanud Viru Vangla kriminaalhooldusosakonna Rakvere esinduse
kriminaalhooldusametniku Getlin Klementi erakorralise ettekande Stanislav Rogov’i kohta,

                                    t e g i k i n d l a k s:

Viru Maakohtu kohtuotsusega nr 1-12-1639 18.01.2013 tunnistati Stanislav Rogov süüdi
KarS § 118 p 1 järgi (alates 14.04.2012 kvalifitseeritav KarS § 118 lg 1 p 1 järgi) ning
karistuseks mõisteti 4 (neli) aastat vangistust. Stanislav Rogov asus nimetatud karistust
kandma 04.03.2013.

Viru Maakohtu määrusega nr 1-12-1639 10.02.2016 vabastati Stanislav Rogov tingimisi enne
tähtaega temale Viru Maakohtu 18.01.2013 otsusega mõistetud karistuse kandmisest
katseajaga kuni määratud karistusaja lõpuni, s.o 04.03.2017 ja ta määrati katseajaks Viru
Vangla kriminaalhooldusosakonna juhataja poolt määratava kriminaalhooldusametniku
järelevalve alla, kohustades teda katseaja jooksul järgima KarS § 75 lg 1 p 1-6 sätestatud
kontrollnõudeid:
1) elama kohtu määratud alalises elukohas aadressil: xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Stanislav Rogovi suhtes kohaldati käitumiskontrolli ajaks KarS § 75 lg 2 p 2,21,4 ja 8 alusel
järgmised kohustused:
    1) mitte tarvitada alkoholi;
    2) mitte omada või tarvitada narkootilisi või psühhotroopseid aineid;
    3) asuda tööle või õppima või võtta end Töötukassas arvele kahe nädala jooksul peale
        vabanemist;
    4) osaleda kriminaalhooldaja poolt valitud sotsiaalprogrammis.

Stanislav Rogov vabastati tingimisi elektroonilise järelevalve alla alates kohtumääruse
jõustumisest kestusega kuus (6) kuud.

Stanislav Rogovile määratud katseaeg algas 26.02.2016.
                                                                                             2

Viru Vangla kriminaalhooldusosakonna Rakvere esinduse kriminaalhooldusametnikult Getlin
Klementilt saabus kohtule 03.10.2016 erakorraline ettekanne Stanislav Rogovile KarS § 75 lg
2 p 5 alusel täiendava kohustuse määramiseks, sest Stanislav Rogov rikkus 16.09.2016
kohustust mitte tarvitada alkoholi katseajal. Viru Maakohtu määrusega nr 1-12-1639
04.10.2016 kriminaalhooldusametniku taotlus rahuldati, Stanislav Rogovile määrati täiendav
kohustus läbida alkoholivastane ravi ning esitada kriminaalhooldusametnikule sellekohane
tõend hiljemalt 31.10.2016.

Viru Vangla kriminaalhooldusosakonna Rakvere esinduse kriminaalhooldusametnikult Getlin
Klementilt saabus kohtule 22.11.2016 erakorraline ettekanne Stanislav Rogovile täiendava
kohustuse määramiseks alluda elektroonilisele valvele kuni tema katseaja lõpuni, s.o kuni
04.03.2017, samuti palutakse pikendada alkoholivastase ravi teostamise tähtaega kuni
31.12.2016. Erakorraline ettekanne on esitatud kohtule põhjusel, et Stanislav Rogov on
rikkunud kohustust mitte tarvitada alkoholi katseajal. Samuti on isikul täitmata 04.10.2016
kohtumäärusega määratud kohustus läbida alkoholivastane ravi ning esitada
kriminaalhooldusametnikule sellekohane tõend hiljemalt 31.10.2016. Korralisele
registreerimisele 08.11.2016 tuli Stanislav Rogov alkoholilõhnadega. Esinduses teostatud
isikule alkoholi tarvitamise kontroll (alkomeetriga Alcovisor Mark X SN:107287, järgmine
kontrollimise aeg 30.04.2017), tulemus positiivne, isikul tuvastatud alkoholijoove 0,692 mg/l
kohta. Stanislav Rogov tunnistas alkoholi tarvitamist, allkirjastas indikaatorvahendi
kasutamise protokolli. Stanislav Rogov andis lisaks ametnikule teada, et ravi kohustus on
täitmata. Stanislav Rogov selgitas oma kirjalikus seletuses 08.11.2016, et tal on probleem
alkoholiga, soovib raviga tegeleda, palub võimalust on karistust vabaduses kanda. Stanislav
Rogov palub, et talle kohaldataks elektroonilist valvet, mis aitaks teda alkoholisõltuvusega
tegeleda. Stanislav Rogov on nõus alluma elektroonilisele valvele kuni oma katseaja lõpuni,
s.o kuni 04.03.2017. Samuti lubab isik ravi teostada hiljemalt 31.12.2016.

Katseaeg on kulgenud peale eelmise erakorralise ettekande esitamist negatiivselt. Stanislav
Rogov on rikkunud kohustust mitte tarvitada alkoholi katseajal, läbimata on alkoholivastane
ravi tähtajaga 31.10.2016. Positiivne on asjaolu, et isik tunnistab sõltuvuse olemasolu, tahab
raviga tegeleda. Stanislav Rogov on valmis alluma veelkord elektroonilisele valvele kuni
katseaja lõpuni, s.o kuni 04.03.2017. Lisaks on Stanislav Rogov läbi Eesti Töötukassa
lõpetanud käsikaarkeevitaja, poolautomaatkeevitaja ja TIG-keevitaja koolituse. Antud
tunnistus võimaldab isikul tööle asuda keevitajana. Kontrollnõuded on isikul täidetud
nõuetekohaselt. Stanislav Rogovi ema G R on andnud nõusoleku elektroonilise valve
kohaldamise kohta temale kuuluvas elukohas aadressiga xxxx. Kriminaalhooldusametnik
põhjendab kohtule tehtud ettepanekut sellega, et elektrooniline valve tagab igapäevase
kontrolli isiku üle, samuti on võimalik jälgida, kas isik asub oma alkoholi sõltuvuse probleemi
lahendama. Kriminaalhooldusametnik lähtus asjaolust, et isik siiralt tunnistab probleemi
olemasolu, otsib ise lahendusi.

KrMS § 432 lg 1 kohaselt kohtulahendi täitmisega seonduvad küsimused lahendab
täitmiskohtunik määrusega kirjalikus menetluses kohtumenetluse pooli kohtusse kutsumata,
kui käesoleva paragrahvi lõikest 3 ei tulene teisiti.

KarS § 76 lg 7 sätestab, et kui süüdlane katseajal ei järgi kontrollnõudeid, ei täida talle
pandud kohustusi või ei allu elektroonilisele valvele, võib kriminaalhooldusametnik teda
kirjalikult hoiatada või kohus määrata täiendavaid kohustusi vastavalt käesoleva seadustiku §
75 lõikes 2 sätestatule, pikendada käitumiskontrolli aega kuni katseaja lõpuni või pöörata
kandmata jäänud karistuse osa täitmisele.
                                                                                             3



KarS § 75 lg 3 kohaselt võib kohus kergendada või tühistada süüdlasele käitumiskontrolli
ajaks määratud kohustusi või panna süüdlasele täiendavaid kohustusi vastavalt käesoleva
paragrahvi lõikes 2 sätestatule.

KarS § 751 lg 1 sätestab, et elektrooniline valve on süüdlasele kohtu poolt määratud tähtajaks
pandud kohustus alluda liikumisvabaduse piirangute või narkootiliste või psühhotroopsete
ainete või alkoholi tarvitamise keelu täitmise kontrollimisele elektroonilise seadme abil, mis
on kinnitatud süüdlase keha külge ning mille abil on võimalik kindlaks teha süüdlase asukoht
või alkoholi või narkootilise või psühhotroopse aine tarvitamine. Elektroonilise valve seadme
liigi valib kriminaalhooldusametnik.

Kohus leiab, et Viru Vangla kriminaalhooldusosakonna Rakvere esinduse
kriminaalhooldusametniku Getlin Klementi erakorraline ettekanne Stanislav Rogovile
käitumiskontrolli ajaks KarS § 75 lg 2 p 9 alusel täiendava kohustuse määramiseks – alluda
elektroonilisele valvele kuni katseaja lõpuni, s.o kuni 04.03.2017, kui ta on selleks eelnevalt
nõusoleku andnud - on põhjendatud ja kuulub rahuldamisele, sest süüdimõistetu Stanislav
Rogov on taaskord rikkunud temale käitumiskontrolli ajaks KarS § 75 lg 2 p 2 alusel
määratud kohustust mitte tarvitada alkoholi. Samuti peab kohus põhjendatuks pikendada
alkoholivastase ravi teostamise tähtaega kuni 31.12.2016, sest eelmise erakorralise ettekande
alusel Viru Maakohtu määrusega nr 1-12-1639 04.10.2016 määratud kohustus läbida
alkoholivastane ravi ning esitada kriminaalhooldusametnikule sellekohane tõend hiljemalt
31.10.2016, on täitmata, kuid isik on lubanud alkoholivastase ravi teostada hiljemalt
31.12.2016. Kriminaalhooldusametniku erakorralist ettekannet rahuldades arvestas kohus
asjaolu, et Stanislav Rogov tunnistab probleemi alkoholiga ja soovib raviga tegeleda.
Elektrooniline valve aitab selle probleemiga tegeleda, võimaldades teostada igapäevast
kontrolli isiku üle. Eeltoodu peaks tagama selle, et Stanislav Rogov saaks oma karistuse
vabaduses lõpuni kanda.

Lähtudes eeltoodust ja juhindudes KarS § 76 lg 7, 75 lg 3; KrMS § 387, 427, 432 kohus

                                          m ä ä r a s:

Viru Vangla kriminaalhooldusosakonna Rakvere esinduse kriminaalhooldusametniku Getlin
Klementi erakorraline ettekanne 22.11.2016 rahuldada. Määrata STANISLAV ROGOV’ile
(isikukood 37908185228, elukoht xxxx) Viru Maakohtu määrusega nr 1-12-1639 10.02.2016
määratud käitumiskontrolli ajaks KarS § 75 lg 2 p 9 alusel täiendavaks kohustuseks alluda
elektroonilisele valvele kuni katseaja lõpuni, s.o kuni 04.03.2017, kui ta on selleks eelnevalt
nõusoleku andnud.

Pikendada Stanislav Rogov’ile Viru Maakohtu määrusega nr 1-12-1639 04.10.2016 KarS §
75 lg 2 p 5 alusel määratud alkoholivastase ravi teostamise tähtaega kuni 31.12.2016.

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

/allkirjastatud digitaalselt/

Heli Väinaste
Kohtunik
