                        KOHTUMÄÄRUS
 Kohus                               Tartu Maakohus

 Määruse tegemise aeg ja koht        16.augustil 2016. a Tartu kohtumajas

 Väärteoasja number                  4-16-4606

 Kohtukoosseis                       Kohtunik Peet Teidearu

 Sekretär                            Heli Nurmoja
 Tõlk                                Alla Lašmanova


 Kriminaalasi                        Sissenõudja -Riigi Tugiteenuste Keskuse-         avaldus
                                     süüdlasele asenduskaristuse määramiseks
 Taotluse esitaja                    Riigi Tugiteenuste Keskus
                                     Sõbra 56 Tartus
 Süüdlane/ võlgnik                   Igor Vorobjov
                                     Ik: 38812050255; kannab Tartu Vanglas karistust)
Juhindudes KarS § 44 lg. 2, § 70 lg. 1- 3, kohus

                                       määras:
Asendada Tallinna Munitsipaalpolitsei Ameti 20.11.2012 otsusega Igor Vorobjovile
määratud rahatrahv- 40 €( 10 trahviühikut) ühe päeva arestiga.
Igor Vorobjovil kanda asenduskaristus – arest-ära pärast põhikaristuse -vangistuse –
lõppu või enne karistuse kandmisest tingimisi ennetähtaegselt vabastamist.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja kohtu seisukoht
Riigi Tugiteenuste Keskus esitas Harju Maakohtule ning Harju Maakohus edastas Tartu
Maakohtule 13.06.2016 taotluse asendada Tallinna Munitsipaalpolitsei Ameti 20.11.2012
otsusega Igor Vorobjovile määratud rahatrahv 40 €( 10 trahviühikut) aresti või üldkasuliku
tööga.



                                                                                           1
Lisana on esitatud Tallinna Munitsipaalpolitsei Ameti 20.11.2012 otsus , Tallinna kohtutäituri
Toomas Saarma avaldus Tallinna Linnavalitsusele ja Tallinna Munitsipaalpolitseile, milles
selgitatakse, et võlgniku Igor Vorobjovi osas ei ole olnud võimalust sundtäitmist teostada, sest
 võlgniku pangaarvetel puuduvad rahalise vahendid ning täituril ei ole olnud võimalik
sissenõuet teostada.
Karistuse asendamise korda väärteomenetluses reguleerib KarS § 72. Selle kohaselt
asendatakse tasumata rahatrahv arestiga või süüdlase taotlusel üldkasuliku tööga. Kuivõrd Igor
Vorobjov on kinnipeetav , siis tema osas asendab kohus rahatrahvi arestiga.
KarS § 47 kohaselt on trahviühiku suuruseks 4 €. Igor Vorobjovi karistati käsitletava otsusega
10 trahviühiku suuruse rahatrahviga. Rahatrahvi 10-le trahviühikule vastab üks päev aresti.
Lähtudes eeltoodust asendab kohus Igor Vorobjovi tasumata 40 € rahatarhvi ühe-päevase
arestiga.


Peet Teidearu

kohtunik

/allkirjastatud digitaalselt/




                                                                                              2
