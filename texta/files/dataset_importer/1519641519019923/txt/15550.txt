                         KOHTUOTSUS
                              EESTI VABARIIGI NIMEL
                                      lõpposa

Kohus                              Tartu Maakohus Tartu kohtumaja

Otsuse tegemise aeg ja koht        16. mai 2016. a, Tartus Kalevi 1

Väärteoasja number                 4-16-2289

Kohtukoosseis                      Kohtunik Rutt Teeveer

Kohtuistungi sekretär              Helju Rebane

Väärteoasi                         Arkadi Kalnin
                                   väärteoasi nr 2780,16,001470
                                   liiklusseaduse § 224 lg 2 järgi
                                   teo toimepanemise aeg 23. veebruar 2016. a kell 17.36
Menetlusalune isik                 Arkadi Kalnin
                                   isikukood: 37501182724
                                   elukoht: XXXX
                                   ei tööta
                                   tel XXXX
Kohtuvälise menetleja esindaja     Politsei- ja Piirivalveameti Lõuna prefektuuri esindaja Vallo
                                   Tõnuvere


RESOLUTSIOON
Juhindudes karistusseadustiku (KarS) §-st 48 ja väärteomenetluse seadustiku (VTMS) § 107
lg 1 p-st 1 tunnistada süüdi ARKADI KALNIN liiklusseaduse (LS) § 224 lg 2 järgi ning mõista
karistuseks 12 (kaksteist) päeva aresti.

KarS § 66 lg 1 alusel määrata, et Arkadi Kalninil on õigus kanda käesoleva kohtuotsusega
mõistetud aresti osade kaupa, kusjuures järjest kantava karistuse kestus peab olema vähemalt
2 (kaks) päeva ja mõistetud arest tuleb ära kanda alates kohtuotsuse jõustumisest 3 (kolme) kuu
jooksul.
Liiklusseaduse § 224 lg 3 p 1 alusel kohaldada lisakaristust ja võtta Arkadi Kalninilt ära sõiduki
juhtimisõigus 3 (kolmeks) kuuks. Lisakaristus jõustub kohtuotsuse jõustumisel. Juhul kui
kohtumenetluse pooled ei kasuta apellatsiooniõigust, jõustub kohtuotsus 24. mail 2016.a.
 Liiklusseaduse § 127 kohaselt on isik, kelle suhtes on jõustunud juhtimisõiguse äravõtmise otsus,
 kohustatud 5 (viie) tööpäeva jooksul otsuse jõustumisest arvates loovutama oma juhiloa
 Maanteeameti liiklusregistri büroosse.

 Kohtuotsus pöörata täitmisele peale otsuse jõustumist VTMS § 203 lg 3 ja § 205 lg 2,3 sätestatud
 korras. Tuginedes VTMS § 203 lg-le 3 ja § 205 lg-tele 2, 3 on Arkadi Kalnin peale kohtuotsuse
 jõustumist kohustatud ilmuma Politsei- ja Piirivalveameti Lõuna Prefektuuri (karistuse kandmise aja
 osas võtta kontakti Tartu arestimajaga, tel 7 308 610, aadressil Riia 179a, Tartu) arestikambrisse talle
 karistuseks mõistetud aresti kandma.

 VTMS § 205 lg 3 alusel loetakse arestipäevade kandmise alguseks isiku arestikambrisse saabumise
 aeg. Vastavalt KarS § 67 lg-le 1 arvestatakse aresti tähtaeaga päevades ja karistustähtaja arvestamisel
 on arvestusühikuks üks astronoomiline päev, so 24 tundi.

 Juhul kui Arkadi Kalnin ei ole ilmunud kohtuotsuses määratud ajaks aresti kandmisele
 arestikambrisse, teavitab Politsei- ja Piirivalveameti Lõuna Prefektuur sellest aresti täitmisele
 pööranud kohut ning VTMS § 205 lg 4 alusel teeb maakohtunik määruse süüdlase sundtoomise kohta
 arestimajja. Sellisel juhul kuulub kogu kohtuotsusega mõistetud arest tervikuna ärakandmisele.

 Käesolev otsus toimetada kätte menetlusalusele isikule ja kohtuvälise menetleja esindajale ning
 edastada peale jõustumist Politsei- ja Piirivalveameti Lõuna prefektuuri Tartu arestikambrile

 Edasikaebamise kord
 Kohtumenetluse pooltel on õigus esitada Tartu Maakohtu kohtuotsusele apellatsioonkaebus Tartu
 Ringkonnakohtule. Kui kohtumenetluse pool soovib kasutada apellatsiooniõigust, peab ta sellest
 kirjalikult teatama Tartu Maakohtule 7 päeva jooksul, alates 17. maist 2016. a. Kui ettenähtud
 tähtajaks ei teatata oma soovist kasutada apellatsiooniõigust, siis vormistatakse kohtuotsus ainult selle
 lõpposana. Apellatsiooniõiguse kasutamise korral on kohtuotsus Tartu Maakohtu kantseleis
 kättesaadav 31. mail 2016. a alates kella 14.00-st. Apellatsioonkaebus tuleb esitada Tartu
 Ringkonnakohtule 15 päeva jooksul, alates päevast, mil kohtuotsus on kohtumenetluse pooltele
 kohtus tutvumiseks kättesaadav.




/allkirjastatud digitaalselt/
Rutt Teeveer
Kohtunik




                                                                                                2
