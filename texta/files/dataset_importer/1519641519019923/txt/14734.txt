                                                                                          1-16-4134




                           KOHTUOTSUS
                                EESTI VABARIIGI NIMEL


Kohus                          Pärnu Maakohus
Otsuse tegemise aeg ja koht 24. mai 2016. a Haapsalu kohtumaja
Kriminaalasja number           1-16-4134 (14231700228)
Kohtukoosseis                  Kohtunik Piia Jaaksoo
Kohtuistungi sekretär          Gerda Raidla

Kriminaalasi                   Lauri Kopso süüdistus KarS § 121 järgi kokkuleppemenetluses
Prokurör                       Ülle Tamm
Süüdistatav                    LAURI KOPSO – isikukood 38101210297, elukoht *, *
                               kodanik, *haridus, emakeel * keel, *, kriminaalkorras *,
                               väärteokorras *.

RESOLUTSIOON
1. Süüdi mõista Lauri Kopso KarS § 121 järgi ja karistada vangistusega 5 (viis) kuud.
2. Vastavalt KarS § 73 lg 1, 3 jätta vangistus Lauri Kopso suhtes tingimuslikult kohaldamata ning
määrata, et 5 kuud vangistust ei pöörata täitmisele kui Lauri Kopso 1 (ühe) aastase katseaja jooksul
ei pane toime uut tahtlikku kuritegu.
3. Katseaja alguseks lugeda kohtuotsuse kuulutamise päev, s.o 24. mai 2016. a.
4. Välja mõista Lauri Kopso’lt riigi tuludesse kriminaalmenetluse kulu /tasuda Maksu- ja
Tolliameti arveldusarvele nr EE351010052031000004 SEB Pank AS-is, a/a nr
EE502200221014193355 Swedbank AS-is, a/a nr EE401700017002872300 Nordea Bank Finland
PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
on märkida maksekorraldusele viitenumber 99916700037054. Maksekorralduse selgitusse lisada:
Haapsalu kohtumaja, otsus nr 1-16-4134, menetluskulu, Lauri Kopso/:
- sundraha 645 (kuussada nelikümmend viis) eurot;
- määratud kaitsjale makstud tasu ja kulud 192 (ükssada üheksakümmend kaks) eurot.
Ajatada välja mõistetud kriminaalmenetluse kulu tasumise tähtaeg 12 kuu peale - määrata
menetluskulud kogusummas 837 eurot tasumisele osade kaupa 12 kuu jooksul alljärgnevalt
esimene osamakse tasuda 10. juuniks 2016, järgnevad 11 osamakset järgnevate kuude 10.
kuupäevaks. Osamakse suurus 69,75 eurot. Eelnimetatud tähtaja möödumisel pööratakse otsus
täitmisele ja saadetakse kohtutäiturile ning lisandub kohtutäituri tasu.
5. Rahuldada tsiviilhagi ja mõista Lauri Kopso’lt K K /arve nr * */ kasuks mittevaraline kahju
    3000 (kolm tuhat) eurot.
6. Saata kohtuotsus peale jõustumist Eesti Haigekassale.

      1                                                                                            1
                                                                                            1-16-4134




Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale on
mõistetud karistus, mida seadus ette ei näe. Apellatsioon tuleb esitada kirjalikult Tallinna
Ringkonnakohtule 15 päeva jooksul, alates kohtuotsuse kuulutamisest.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.
Süüdistus
Lauri Kopso`t süüdistatakse selles, et alkoholijoobes olles ja viibides ööl vastu 24 .augusti 2014 kella
03.00 paiku Lääne maakonnas * vallas * külas * talus peetaval sünnipäevapeol, kasutas füüsilist
vägivalda H T suhtes, kellele lõi ühel korral tulekustutiga pea piirkonda, põhjustades kannatanule
füüsilist valu ja lühiajalised tervisekahjustused, s.o. hematoomi ja kerge turse vasakul kõrvalestal.
Seejärel kasutas füüsilist vägivalda K K suhtes, kellele lõi korduvalt tulekustutiga pea ja keha
piirkonda, põhjustades kannatanule füüsilist valu ja pikaajalised tervisekahjustused s.o. 1 cm
põrutushaava kukla piirkonnas, verevalumi parema sääre piirkonnas ja vasaku küünarluu murru
kestvusega vähemalt 4 nädalat.
Eeltoodu alusel süüdistatakse Lauri Kopsot KarS § 121 (alates 01.01.2015 KarS § 121 lg 2 p 1 järgi
kvalifitseeritav kuritegu) järgi kvalifitseeritava kuriteo toimepanemises, s.o. kehalises
väärkohtlemises kui sellega on tekitatud tervisekahjustus, mis kestab vähemalt neli nädalat.
Kannatanu on andnud nõusoleku kokkuleppemenetluse kohaldamiseks /tl 8, 47/.
Prokuröri poolt kohtus Lauri Kopso`le nõutud karistus: kohtus nõudis prokurör süüdistatavale
karistuseks KarS § 121 (alates 01.01.2015 KarS § 121 lg 2 p 1) järgi kvalifitseeritava kuriteo
toimepanemise eest 5 kuud vangistust. KarS § 73 lg 1,3 jätta kuud vangistust tingimuslikult täitmisele
pööramata, kui Lauri Kopso ühe aastase katseaja jooksul ei pane toime uut tahtlikku kuritegu.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör jäi kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe
on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Lauri Kopso süüdi, kohaldab tema suhtes kokkuleppes kokkulepitud karistuse.
Tsiviilhagi – kannatanule K K on kuriteoga tekitatud mittevaraline kahju 3000 eurot ning K. K. on
esitanud tsiviilhagi summas 3000 eurot /tl 103/. Süüdistatav on avaldanud kokkuleppe sõlmimisel ja
kohtuistungil, et on nõus tsiviilhagi väljamõistmisega kannatanu kasuks kuriteoga tekitatud
mittevaralise kahju hüvitamiseks. Tsiviilhagi tuleb rahuldada VÕS § 1043 ja TsMS § 440 lg 1 alusel
ja kuriteoga kannatanule tekitatud mittevaraline kahju tuleb Lauri Kopso’lt välja mõista.
Eesti Haigekassa on kanntanule H. T. 24.08.2014. a tekitatud tervisekahjustuse tõttu osutatud
raviteenuste eest tasunud SA Põhja-Eesti Regionaalhaigla raviteenuse arve seeria RH nr 4141105
alusel 39,22 eurot /tl 59/. Kohtuotsus tuleb peale jõustumist saata Eesti Haigekassale.
Tõkendit kohaldatud ei ole.
Asitõendid puuduvad.


      2                                                                                               2
                                                                                           1-16-4134


Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. Vastavalt § 179 lg 1 p 2 tuleb Lauri Kopso`lt kohtuotsusega välja mõista riigituludesse teise
astme kuriteos süüdimõistmisega seoses 1,5 palga alammäära suuruses summas s.o 645 eurot (1,5 *
430).
Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale M. Viira L. Kopso kaitsmise eest makstud tasu ja kulud 72
eurot /tl 109-110/ ja 120 eurot /tl 112-113/, kokku 192 eurot.
Lauri Kopso taotles kokkuleppes ja kohtuistungil, et kohus võimaldaks tal tasuda menetluskulud ositi
ühe aasta jooksul.
Kohus rahuldab Lauri Kopso taotluse menetluskulude tasumise ajatamiseks KrMS § 180 lg 3 alusel.



/allkirjastatud digitaalselt/
Piia Jaaksoo
kohtunik




      3                                                                                              3
