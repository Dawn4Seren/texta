                           KOHTUOTSUS
                                EESTI VABARIIGI NIMEL




Kohus                            Harju Maakohus

Otsuse tegemise aeg ja koht      17. mail 2016. a Tallinn

Kriminaalasja number             1-16-3899 (15230100922)

Kohtunik                         Aulike Salo

Kohtuistungi sekretär            Liilia Rehhovskaja
Kriminaalasi                     Andrus Vaal süüdistus KarS § 203 lg 1 järgi
                                 kokkuleppemenetluses
Prokurör                         Ainar Koik
Süüdistatav                      Andrus Vaal
                                 Ik: 37810070246, EV kodakondsus, keskharidus, emakeel:
                                 eesti keel, elukoht: XXX, töökoht: XXX OÜ, tõkendit ei ole
                                 kohaldatud
                                 Varasem karistatus: kehtivad kriminaalkaristused puuduvad,
                                 väärteokorras karistatud korduvalt

RESOLUTSIOON

Süüdi tunnistada Andrus Vaal KarS § 203 lg 1 järgi ja mõista talle karistuseks vangistus 1
(üks) aasta.

KarS § 73 lg-te 1, 3 sätteid kohaldades jätta mõistetud karistus täitmisele pööramata, kui
Andrus Vaal ei pane 1-(ühe) aasta ja 3-(kolme) kuu pikkuse katseaja kestel toime uut
tahtlikku kuritegu.

KarS § 78 p 1 alusel arvestada Andrus Vaalale määratud 1 aasta ja 3 kuu pikkuse katseaja
kulgemist alates kohtuotsuse kuulutamisest, so alates 17.05.2016.a.

Menetluskulud

Andrus Vaalalt välja mõista KrMS § 173 lg 1 p 1 ja lg 2; § 175 lg 1 p 9; § 179 lg 1 p 2; ja §
180 lg 1 alusel


                                               1
   • sundraha 645 eurot

Andrus Vaalalt välja mõista KrMS § 173 lg 1 p 1 ja lg 2; § 175 lg 1 p 3 ja § 180 lg 1 alusel

   • ekspertiisitasud kogusummas 991 eurot

Andrus Vaalalt välja mõista KrMS § 173 lg 1 p 1 ja lg 2; § 175 lg 1 p 4 ja § 180 lg 1 alusel

   • määratud kaitsjale makstud tasu 120 eurot


KrMS § 180 lg 3 alusel jätta ekspertiisikulud summas 1575 eurot riigi kanda.


KrMS § 180 lg 3 alusel määrata, et väljamõistetud menetluskulud summas 1756 eurot tuleb
tasuda ositi 12 (kaheteistkümne) kuu jooksul kohtuotsuse jõustumisest arvates igakuiste
maksetena võrdsetes osades summas 146.33 eurot. Kulud tuleb tasuda Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi
kaudu koos lahendiga. Kui rahalised nõuded ei ole täies ulatuses tähtaegselt tasutud,
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras ning süüdimõistetul tuleb kanda ka kohtuotsuse täitmisega seonduvad kulud.

Tsiviilhagi

XXX tsiviilhagi summas 9051.37 eurot rahuldada täies ulatuses ning VÕS § 1043 ja § 1045 lg
1 p 5, TsMS § 440 lg 1 alusel välja mõista Andrus Vaalalt XXX kasuks 9051.37 eurot, mis
tuleb kanda kannatanu Swedbank AS arveldusarvele nr XXX märkides selgitusena „Andrus
Vaal, 1-16-3899, tsiviilhagi“.

Asitõend

Korgita pudel, haamer, valget värvi plastkork, tikutoos, läbipaistev vedelik klaasanumas
(asuvad Põhja prefektuuri asitõendite hoidlas Rahumäe tee 6 Tallinnas) – konfiskeerida KarS
§ 83 lg 1, 2 alusel ja hävitada kohtuotsuse jõustumisel KrMS § 126 lg 3 p 4 alusel.

1 CD-plaat (asub kriminaalasja materjalide juures) – jätta KrMS § 126 lg 3 p 1 alusel
kriminaalasja materjalide juurde kohtuotsuse jõustumisel.

EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS
§ 318 lg 4 sätestatud juhtudel. Süüdistatav ja kaitsja võivad esitada kokkuleppemenetluses
tehtud kohtuotsuse peale apellatsiooni ka juhul, kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe.
Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS
15.peatüki kohaselt, see on määruskaebe korras 15 päeva jooksul. Määruskaebus tuleb esitada
Harju Maakohtu Liivalaia Kohtumajale.
                                               2
SÜÜDISTUS JA KOKKULEPPE SISU
Andrus Vaala süüdistatakse selles, et tema ööl vastu 12.veebruarit 2015.a. kella 00.05 paiku
tahtlikult lõhkus Tallinnas Vilde tee 76 elumaja juurde pargitud XXX kuuluva sõiduauto
Mercedes Benz V220 CDI reg.nr-ga XXX juhipoolse aknaklaasi, viskas sõidukisse
süütevedelikuga täidetud pudeli ja tikkudega süütas sõiduki, mis sai tekkinud põlengus
ulatuslikku tulekahjustusi, millise käitumisega tekitas A.Vaal kannatanu XXX varalise kahju
kokku 9051,37 eurot, seega olulise ehk vastavalt KarS § 121 p-le 1 4000 eurot ületava
varalise kahju ehk kirjeldatud käitumisega pani Andrus Vaal toime KarS § 203 lg 1 järgi
kvalifitseeritava kuriteo.

Andrus Vaal tekitas kuriteoga kannatanule XXX varalist kahju summas 9051.37 eurot.
Vastavalt sõlmitud kokkuleppele taotleb prokurör kohtus KarS § 203 lg 1 järgi ettenähtud
kuriteo toimepanemise eest süüdistatavale karistuseks 1 aasta vangistust, mis tuleb jätta KarS
§ 73 lg 1, 3 alusel tingimisi täielikult täitmisele pööramata katseajaga 1 aasta ja 3 kuud.

Toimunud kokkuleppemenetluse läbirääkimiste käigus prokuratuur, süüdistatav ja tema
kaitsja jõudsid KrMS § 245 lg 1 sätestatud tingimustes kokkuleppele.

Andrus Vaal nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.

KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta ning prokuröri arvamuse kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.

Arvestades eeltoodut tuleb Andrus Vaal temale esitatud süüdistuses KarS § 203 lg 1 järgi
süüdi mõista ja talle karistus mõista vastavalt kokkuleppele. Taotletud karistus vastab Andrus
Vaala süü suurusele ning karistuse eesmärkidele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seega tuleb Andrus Vaalalt välja mõista sundraha 645 eurot, määratud
kaitsjale makstud tasu summas 120 eurot ning ekspertiisikulud summas 911 eurot. Kohus
nõustub kokkuleppes märgituga, et ekspertiisitasud summas 1575 eurot jäävad riigi kanda
ning et süüdistatavalt välja mõistetavad kriminaalmenetluse kulud tuleb tasuda ositi 12 kuu
jooksul. Seega kuulub ühes kuus tasumisele vähemalt 146.33 eurot.


Asitõend

Korgita pudel, haamer, valget värvi plastkork, tikutoos, läbipaistev vedelik klaasanumas, mis
asuvad Põhja prefektuuri asitõendite hoidlas Rahumäe tee 6 Tallinnas tuleb konfiskeerida
KarS § 83 lg 1, 2 alusel ja hävitada kohtuotsuse jõustumisel KrMS § 126 lg 3 p 4 alusel

                                              3
1 CD-plaat, mis asub kriminaalasja materjalide juures, tuleb jätta KrMS § 126 lg 3 p 1 alusel
kriminaalasja materjalide juurde kohtuotsuse jõustumisel.

Kohus juhindus KrMS § 248 lg 1 p 5; § 249; § 311; 313 sätetest.


Kohtunik




                                             4
