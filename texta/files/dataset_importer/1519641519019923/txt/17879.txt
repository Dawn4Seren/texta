                                                                               2-15-8737




                               KOHTUMÄÄRUS
Kohus                           Harju Maakohus, Tartu mnt kohtumaja

Kohtukoosseis                   Kohtunik Anu Uritam

Määruse tegemise aeg ja koht    20. aprill 2016.a, Tallinn

Tsiviilasja number              2-15-8737
Tsiviilasi                      XxxOÜ hagi Xxxvastu üüripinna valduse väljaandmise
                                ning kahju hüvitamise nõudes
Menetlustoiming                 Kompromissi kinnitamine, asjas menetluse lõpetamine
                                ning pool menetluses tasutud riigilõivu tagastamine
Menetlusosalised ja nende       Hageja: XxxOÜ (registrikood xxx, xxx);
esindajad                       Hageja lepingulised esindajad: vandeadvokaat Merilin
                                Valdmaa ja vandeadvokaat Anneli Aab (Advokaadibüroo
                                Aivar Pilv, Vabaduse väljak 10, Tallinn 10146; telefon:
                                6191630; e-post: merilin@apilv.ee; anneli.aab@apilv.ee);
                                Kostja: Xxx(isikukood xxx, xxx).
                                Kostja lepingulised esindajad: vandeadvokaat Indrek Naur,
                                advokaat Annika Tõlgo (Advokaadibüroo Naur & Pärn,
                                Juhkentali 52, 10132 Tallinn, tel: 601 2900, epost:
                                indrek@in.ee, annika@in.ee).

Kohtuistungi toimumise aeg      18. aprill 2016.a.

Istungil osalenud isikud           Hageja seaduslikud esindajad: Xxxja Xxx;
                                   Hageja lepingulised esindajad: vandeadvokaat Merilin
                                   Valdmaa ja vandeadvokaat Anneli Aab;
                                   Kostja: Xxx;
                                   Kostja lepinguline esindaja: vandeadvokaat Indrek
                                   Naur.
                                   .
RESOLUTSIOON

1.    Kinnitada XxxOÜ (hageja) ja Xxx(kostja), koos nimetatuna pooled, vahel sõlmitud
      kompromiss alljärgnevas:


                                                                                            1
                                                                                 2-15-8737

 1.1. Kostja vabastab vaidlusaluse ruumi asukohaga Xxx/Xxx(vastavalt 09.05.2011
      üürilepingu lisale 1) valduse 14 päeva jooksul alates käesoleva kompromissi kinnitava
      kohtumääruse jõustumisest, paigaldades ajutise ukse oma kinnistu piirile.
 1.2. Kolme kuu jooksul alates kompromissi kinnitava kohtumääruse jõustumisest tellib
      kostja projektdokumentatsiooni vaidlusaluses ruumis paiknevate vee-, elektri- ja
      valvesüsteemi kommunikatsioonide ümberpaigutamiseks, samuti tuletõkkeukse
      paigaldamiseks kostjale kuuluva kinnistu piirile, ühtlasi viib lõpule kõik
      kommunikatsioonide ümberpaigutamise ja tuletõkkeukse paigaldamisega seotud tööd ja
      kannab vastavad kulud. Juhul, kui teostatud tööd vajavad kasutamiseks kasutusluba,
      tuleb kostjal eelnimetatud tähtaja jooksul esitada kasutusloa taotlus.
 1.3. Hageja kohustub tagama kostjale vajadusel kommunikatsioonidele ligipääsu ning
      kohustub välistama kolmandate isikute ligipääsu kommunikatsioonidele ning
      kommunikatsioonide kasutamise kolmandate isikute poolt eelviidatud kolme kuu
      jooksul.
 1.4. Kostja kohustub tasuma hagejale lepingus kokku lepitud igakuiseid üüritasusid kuni
      vaidlusaluses ruumis tööde lõpetamiseni.
 1.5. Menetluskulud jäävad poolte endi kanda.
 2.   Lõpetada menetlus tsiviilasjas nr 2-15-8737.
 3.   Jätta poolte menetluskulud poolte endi kanda vastavalt kompromissi punktile 1.5.
 4.   Toimetada käesoleva kohtumääruse ärakiri kätte menetlusosalistele.
 5.   Tagastada pool hageja poolt tasutud riigilõivust, so summas 200 (kakssada) eurot ning
      kanda     nimetatud      summa         hageja        XxxOÜ     arveldusarvele      nr
      XXXXXXXXXXXXXXXXSEB Pank AS-is.
      Hageja tasus 06.06.2015.a Rahandusministeeriumi kontole hagiavalduselt riigilõivu summas
      600 eurot. Kohus tagastas oma 10.08.2016.a määrusega hagejale hagiavalduselt
      enamtasutud riigilõivu summas 200 eurot.

Edasikaebamise kord

Määruse peale võib esitada määruskaebuse Tallinna Ringkonnakohtule Harju Maakohtu kaudu 1
päeva jooksul alates määruse kättetoimetamisest.




MENETLUSE KÄIK

Harju Maakohtu menetluses on XxxOÜ hagi Xxxvastu üüripinna valduse väljaandmise ning kahju
hüvitamise nõudes.




                                                                                             2
                                                                                        2-15-8737

18.04.2016.a toimunud eelistungil leppisid pooled kokku järgmistes kompromissi tingimustes: kostja
vabastab vaidlusaluse ruumi asukohaga Xxx/Xxx(vastavalt 09.05.2011 üürilepingu lisale 1) valduse
14 päeva jooksul alates käesoleva kompromissi kinnitava kohtumääruse jõustumisest, paigaldades
ajutise ukse oma kinnistu piirile. Kolme kuu jooksul alates kompromissi kinnitava kohtumääruse
jõustumisest tellib kostja projektdokumentatsiooni vaidlusaluses ruumis paiknevate vee-, elektri- ja
valvesüsteemi kommunikatsioonide ümberpaigutamiseks, samuti tuletõkkeukse paigaldamiseks
kostjale kuuluva kinnistu piirile, ühtlasi viib lõpule kõik kommunikatsioonide ümberpaigutamise ja
tuletõkkeukse paigaldamisega seotud tööd ja kannab vastavad kulud. Juhul, kui teostatud tööd
vajavad kasutamiseks kasutusluba, tuleb kostjal eelnimetatud tähtaja jooksul esitada kasutusloa
taotlus. Hageja kohustub tagama kostjale vajadusel kommunikatsioonidele ligipääsu ning kohustub
välistama kolmandate isikute ligipääsu kommunikatsioonidele ning kommunikatsioonide kasutamise
kolmandate isikute poolt eelviidatud kolme kuu jooksul. Kostja kohustub tasuma hagejale lepingus
kokku lepitud igakuiseid üüritasusid kuni vaidlusaluses ruumis tööde lõpetamiseni. Menetluskulud
jäävad poolte endi kanda. Hageja palub tagastada poole tema poolt tasutud riigilõivust hageja kontole
AS-s SEB Pank nr EE411010220197034225. Pooled lühendavad kompromissi kinnitavale määrusele
edasikaebamise tähtaega ühele päevale. Pooled paluvad kompromissi eeltoodud tingimustel
kinnitada.

KOHTUMÄÄRUSE PÕHJENDUSED JA KOHALDATAV SEADUS

TsMS § 430 lg 1 kohaselt võivad pooled menetluse kuni hagi kohta tehtud lahendi jõustumiseni
lõpetada kompromissiga.

TsMS § 428 lg 1 p 4 sätestab, et kohus lõpetab menetluse otsust tegemata, kui pooled on sõlminud
kompromissi ja kohus kinnitab selle. Vastavalt TsMS § 430 lõikele 3 ei kinnita kohus kompromissi,
kui see on vastuolus heade kommetega või seadusega või rikub olulist avalikku huvi või kui
kompromissi ei ole võimalik täita. Tulenevalt TsMS § 430 lõikest 7 võib kompromiss olla
tingimuslik.

Kohus asub seisukohale, et kohtule esitatud kompromiss vastab seadusest tulenevatele nõuetele ning
ei esine selle kinnitamisest keeldumise aluseid. Seega kuulub kohtule esitatud kompromiss
kinnitamisele ja menetlus asjas lõpetamisele.

Kohus selgitab menetlusosalistele, et kooskõlas TsMS § 430 lõikega 6 asendab kokkuleppe
sõlmimine kohtu kinnitatud kompromissina kokkuleppe notariaalset tõestamist. TsMS §-st 432
tulenevalt, ei saa hageja menetluse lõpetamise korral pöörduda uuesti kohtusse hagiga sama kostja
vastu vaidluses samal alusel sama hagieseme üle. Kompromissi saab vastavalt TsMS § 430 lõikes 8
sätestatule tühistada ja selle tühisusele saab tugineda tsiviilseadustiku üldosa seaduses nimetatud
alustel ning kompromissist saab taganeda või selle üles öelda võlaõigusseaduses nimetatud alustel.
Kompromissi saab tühistada või selle tühisusele tugineda ning kompromissist saab taganeda või
kompromissi üles öelda üksnes kompromissi kui täitedokumendi alusel toimuva täitemenetluse
hagiga lubamatuks tunnistamise menetluses. Kui kohus sellise hagi rahuldab, loetakse, et
kompromissil ei ole täielikult või osaliselt õiguslikke tagajärgi ja menetlus asjas, milles kompromiss
sõlmiti, jätkub.

Kui kostja vabatahtlikult käesoleva määrusega kinnitatud kompromissi ei täida, kuulub käesolevast
jõustunud kohtumäärusest tulenev nõue täitmisele täitemenetluse seadustiku alusel (TMS § 2 lg 1 p
1).



                                                                                                    3
                                                                                          2-15-8737

TsMS § 168 lg 3 sätestab, et kompromissi sõlmimise korral kannavad pooled oma menetluskulud ise,
kui nad ei ole kokku leppinud teisiti. Pooled on kokku leppinud, et poolte menetluskulud jäävad
poolte endi kanda.

TsMS § 661 lg 4 kohaselt võib poolte kokkuleppel määruskaebuse esitamise tähtaega hagimenetluses
lühendada või edasikaebeõigusest loobuda. Pooled on kokku leppinud, et nad lühendavad
määruskaebuse esitamise tähtaega 1 päevani. Kohus lühendab poolte soovil määruskaebuse esitamise
tähtaega.

TsMS § 150 lg 2 kohaselt tagastatakse pool menetluses tasutud riigilõivust, kui pooled sõlmivad
kompromissi. Riigilõivu tagastab kohus, kelle menetluses asi viimati oli, üksnes selle menetlusosalise
avalduse alusel, kes riigilõivu tasus või kelle eest riigilõivu tasuti (TsMS § 150 lg 4). Hageja taotles
poole riigilõivu tagastamist ning kandmist enda arveldusarvele. Kohus leiab, et hageja taotlus tuleb
rahuldada ning tuleb tagastada pool hageja poolt tasutud riigilõivust, so summas 200 eurot ning
kanda nimetatud summa hageja XxxOÜ arveldusarvele nr XXXXXXXXXXXXXXXXSEB Pank
AS-s.

/allkirjastatud digitaalselt/

Anu Uritam
Kohtunik




                                                                                                      4
