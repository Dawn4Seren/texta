                              KOHTUOTSUS
                                 EESTI VABARIIGI NIMEL


Kohus                                         Tartu Ringkonnakohus
Kohtukoosseis                                 Maili Lokk, Tiina Pappel, Madis Ernits
Otsuse tegemise aeg ja koht                   22.06.2016, Tartu
Haldusasja number                             3-14-52437
Haldusasi                           Mark Fjodorovi kaebus Kaitseressursside Ameti
                                    08.07.2014. a ettekirjutuse nr 9-10.1/684 tühistamiseks
Vaidlustatud kohtulahend                       Tartu Halduskohtu 19.03.2015. a otsus
Menetluse alus ringkonnakohtus                 Kaitseressursside Ameti apellatsioonkaebus
Asja läbivaatamine                             Kirjalik menetlus
Menetlusosalised                               Kaebaja Mark Fjodorov
                                               Vastustaja/apellant Kaitseressursside Amet
                                               (KRA)


RESOLUTSIOON
Jätta apellatsioonkaebus rahuldamata ja Tartu Halduskohtu 19.03.2015. a otsus
muutmata.

EDASIKAEBAMISE KORD
Otsuse peale võib esitada kassatsioonkaebuse otse Riigikohtule 30 päeva jooksul otsuse
avalikult teatavakstegemise päevast arvates, s.o kuni 22.07.2016 (HKMS § 212 lg 1).
Kassatsioonkaebus võidakse lahendada kohtuistungit korraldamata kirjalikus menetluses, kui
kassaator või teised menetlusosalised ei ole HKMS § 213 lg 1 p 5 ja § 218 lg 2 p 5 kohaselt
avaldanud soovi kohtuistungist osa võtta.


 ASJAOLUD JA MENETLUSE KÄIK

 1. KRA kutsus 20.02.2014. a kutsega nr 92.1/2564 (tl 29-29p) kaebajat kutsealuse arstlikku
 komisjoni 11.04.2014. Kutse kättetoimetamiseks kasutas KRA väljaannet Ametlikud
 Teadaanded (tl 28p). Kaebaja arstlikku komisjoni ei ilmunud.

 2. KRA andis 21.04.2014. a kirjaga nr 9-11/6743 (tl 30p) kaebajale võimaluse esitada
 põhjendused, miks ta jättis arstlikku komisjoni ilmumata ja kasutas kirja kättetoimetamiseks
 väljaannet Ametlikud Teadaanded (tl 30). Kaebaja tähtajaks põhjendusi ei esitanud.
3. KRA kohustas 08.07.2014. a ettekirjutusega nr 910.1/684 (tl 7) kaebajat ilmuma
arstlikku komisjoni 29.08.2014 ning hoiatas, et arstlikku komisjoni ilmumata jätmine toob
kaasa sunniraha rakendamise ning sunniraha suurus on 50 eurot, millele lisanduvad
täitemenetluse kulud. KRA tegi ettekirjutuse kaitseväeteenistuse seaduse (KVTS) § 226 lg 1 p
2 ja lg 2, § 40 lg 1 pde 4 ja 5 ning asendustäitmise ja sunniraha seaduse (ATSS) §-de 4, 7 ja 10
alusel.
KRA kasutas 08.07.2014. a ettekirjutuse nr 910.1/684 kättetoimetamiseks väljaannet
Ametlikud Teadeanded (tl 21).

4. Kaebaja esitas 14.10.2014 Tartu Halduskohtule hiljem täiendatud kaebuse (tl 2-3, 39-40)
KRA 08.07.2014. a ettekirjutuse nr 9-10.1/684 tühistamiseks.
Kaebaja väitis, et nimetatud ettekirjutuse olemasolust sai ta teada alles 06.10.2014
kohtutäiturilt täitmisteate saamisel, kes väljastas seejärel kaebaja nõudmisel nimetatud
ettekirjutuse 08.10.2014.
Kaebaja õpib Tallinna Tehnikaülikooli Virumaa Kolledžis ja õpingud kestavad kuni 2015. a
suveni ning ajateenistuse läbimine takistab hariduse omandamist. Kaebaja hinnangul
rakendub tema suhtes KVTS § 44 lg 7.
Kaebaja kinnitas, et elab rahvastikuregistris märgitud aadressil ja on teadlik, et isikul on
kohustus hoolitseda selle eest, et rahvastikuregistrisse oleks kantud tema õiged elukoha
andmed. Samuti on kaebaja teadlik, et avalikku võimu teostavad asutused võivad saata
dokumente rahvastikuregistrisse kantud aadressile.
Kaebaja hinnangul tekitab KRA 08.07.2014. a ettekirjutus nr 9-10.1/684 kaebajale vahetult
kohustusi ning seetõttu tuleb nimetatud dokument haldusorgani poolt talle allkirja vastu kätte
toimetada. Kaebaja osutab, et KRA ei ole andnud talle võimalust esitada põhjendusi, miks ta
arstliku komisjoni vastuvõtule ei ilmunud. Kaebaja sõnul ei olnud ta teadlik KRA
20.02.2014. a arstliku komisjoni kutsest nr 9-2.1/2564, komisjoni ilmumata jätmise
põhjenduste andmise võimalusest ja 08.07.2014. a ettekirjutusest nr 9-10.1/684. Nimetatud
dokumentidest sai kaebaja teada 08.10.2014, kui kohtutäitur R. Pärs edastas kaebajale
täitedokumendi. Seega ei saanud kaebaja viibida KRA 20.02.2014. a arstliku komisjoni kutses
nr 9-2.1/2564 märgitud arstliku komisjoni vastuvõtul 11.04.2014 ega KRA 08.07.2014. a
ettekirjutuses nr 9-10.1/684 märgitud arstliku komisjoni vastuvõtul 29.08.2014.
Kaebaja leidis, et täitmata on haldusmenetluse seaduse (HMS) § 31 lg 1 p-s 2 sätestatud
eeldused dokumendi kättetoimetamiseks avaldamisega väljaandes Ametlikud Teadaanded.
Kaebaja toob välja, et KRA-le oli teada ka kaebaja telefoninumber. Lisaks kasutab KRA
teadlikult Eesti Post AS teenuseid dokumentide edastamisel, olles teadlik, et postitöötaja
teostab kirjade kannet hommikusel ajal, siis aga on inimesed tööl või koolis.

5. KRA palus vastustes (tl 17-20, 48-49) jätta kaebus rahuldamata.
KRA leidis, et kaebus on esitatud kaebetähtaega rikkudes, sest KRA 08.07.2014. a ettekirjutus
nr 9-10.1/684 avaldati väljaandes Ametlikud Teadeanded 09.07.2014. Ettekirjutus tuleb
lugeda kättetoimetatuks 10.07.2014 ja sellest tähtpäevast algab ka tühistamiskaebuse
kulgemine.
Rahvastikuregistri andmetel sai kaebaja 17-aastaseks 24.09.2008. KRA teavitas 01.10.2008
kirjaga nr 9-12/08/6278 (tl 21p) kaebajat, et ta on alates 01.10.2008 võetud kutsealusena
arvele. Kiri sisaldas informatsiooni arstliku komisjoni läbimise kohustuse kohta ning selgitas
ajapikenduse andmisega seonduvat. Seega alates 01.10.2008 laienesid kaebajale kõik
kaitseväekohustuslase õigused ja kohustused olenemata sellest, kas ta sai arvele võtmise teate
kätte või mitte.
Eesti Hariduse Infosüsteemi andmetel omandas kaebaja keskhariduse 2010 ja alustas
19.08.2010 kõrghariduse omandamist. Kuna kaebaja ei ole KRA-le esitanud seoses
kõrghariduse omandamisega ajapikenduse taotlust, siis ei kohaldunud tema suhtes KVTS § 55

                                               2
lg 1 ja lg 11. Ka KVTS § 44 lg 1 p 2 ja 7 ei kohaldu, sest kaebaja omandas keskhariduse 2010
ja asus samal aastal kõrgharidust omandama.
KRA-l on kohustus teatada kirjalikult arvelevõetud kutsealusele tema tervise seisundi
kontrollimiseks ja kutsesobivuse määramiseks määratud KRA-sse ilmumise aeg ja koht.
Dokumentide kättetoimetamist reguleerib KVTS § 401, mille lg 1 kohaselt KRA otsus
kutsealuse ajateenistusse või asendusteenistusse kutsumise kohta või muud KRA poolt
seaduse alusel kaitseväekohustuslaste osas tehtud otsused, saadetud kutsed ja teated antakse
kätte allkirja vastu või toimetatakse kätte posti teel, elektrooniliselt või avaldatakse
perioodilises väljaandes. Kuna KRA arstliku komisjoni kutse sisaldab kohustust ilmuda
kindlal tähtpäeval ameti arstlikku komisjoni ja kaasa võtta eeltäidetud perearsti tõend, siis
toimetab KRA arstliku komisjoni kutse isikule kätte HMS §-des 2532 sätestatud korras. KRA
selgitab, et nad on korduvalt üritanud arstliku komisjoni kutset kaebajale kätte toimetada.
KRA saatis 15.01.2013 kaebajale tema rahvastikuregistrijärgsele aadressile tähitud kirjaga
15.01.2013. a arstliku komisjoni kutse nr 9-2.1/13/874 (tl 23p). Kutse tagastati postiasutuse
poolt 05.02.2013 märkega „Ei nõutud“ (tl 25). Seejärel saatis KRA 22.02.2013 sama kutse
kaebajale täiendavalt ka lihtkirjaga (tl 24). Kaebaja aga arstlikku komisjoni ei ilmunud.
KRA selgitab, et 01.04.2013 jõustus uus KVTS, mille § 40 lg 1 p 1 kohustab kutsealust
viivitamata teavitama KRA-d kirjalikku taasesitamist võimaldavas vormis oma
kontaktandmetest ja nende muutmisest. Seega alates 01.04.2013 nägi seadusandja
kutsealusele ette kõrgendatud kohustuse oma kontaktandmete teatamiseks. Kaebaja andmeid
KRA-le teatanud ei ole.
05.07.2013 saatis KRA tähitud kirjaga kaebajale rahvastikuregistrijärgsele aadressile arstlikku
komisjoni ilmumiseks kutse nr 92.1/13/6445. Kuigi kaebaja oli 05.06.2013 muutnud
rahvastikuregistris oma elukohaandmeid, tagastati kiri postiasutuse poolt 10.07.2013 märkega
„Ei ela“. KRA tegi täiendava katse sama kutse lihtkirjaga teatavaks teha 02.09.2013 (tl
25p27). Kaebaja arstlikku komisjoni ei ilmunud.
KRA saatis 11.10.2013 menetlusdokumendi väljastusteatega kaebajale arstliku komisjoni
kutse nr 9-2.1/9901 rahvastikuregistrijärgsele aadressile. Postiasutus tegi sealjuures kaks
kättetoimetamise katset, 14.10.2013 kell 9:45 ja 19.10.2013 kell 7:40 (tl 27p). Teine katse
tehti laupäeva varahommikul, kaalutlusel, et nädalavahetusel on tööl või koolis käiv kirjasaaja
suurema tõenäosusega kodus ning postisaadetis õnnestub talle isiklikult allkirja vastu kätte
toimetada. Postitöötaja jättis seejärel KRA loal saadetise postkasti. Seega pidi ka see kutse
jõudma kaebaja mõjusfääri. Kaebaja arstlikku komisjoni ei ilmunud.
KRA tegi kokku 6 kättetoimetamise katset. Seejärel oli ka põhjendatud toimetada kaebajale
edaspidi dokumendid kätte väljaande Ametlikud Teadaanded (HMS § 31 lg 1 p 2) kaudu,
kuna KRA-l oli tekkinud haldusmenetluse käigus kindel veendumus, et kaebajale ei ole
võimalik muul moel dokumente kätte toimetada. KRA lähtub oma tegevuses ka
menetlusökonoomika printsiibist, millega on kooskõlas mitte teha ülemääraseid isiklikult
allkirja vastu kättetoimetamise katseid.
KRA avaldas 20.02.2014. a arstliku komisjoni kutse nr 9-2.1/2564 väljaandes Ametlikud
Teadaanded 20.02.2014. HMS § 31 lg 5 kohaselt tuleb KRA 20.02.2014. a arstliku komisjoni
kutse lugeda kättetoimetatuks. Kaebaja arstlikku komisjoni ei ilmunud.
KRA 21.04.2014. a kirjaga nr 9-11/6743 anti kaebajale võimalus esitada põhjendused, miks ta
jättis arstliku komisjoni kutses nr 9-2.1/2564 määratud kuupäeval arstlikku komisjoni
ilmumata. Kiri nr 9-11/6743 avaldati väljaandes Ametlikud Teadaanded 21.04.2014, sest
KRAl oli tekkinud varasema haldusmenetluse käigus kindel veendumus, et kaebajale ei ole
võimalik muul moel dokumente kätte toimetada. Kaebaja mitteilmumise põhjendusi ei
esitanud.
KRA 08.07.2014. a arstliku komisjoni kutsega ettekirjutuse vormis nr 9-10.1/684 kutsuti
kaebaja arstlikku komisjoni 29.08.2014. Ettekirjutus sisaldas hoiatust, et kohustuse täitmata
jätmine toob kaasa sunniraha rakendamise vastavalt ATSS-le. Sunniraha suuruseks on 50

                                              3
eurot, millele lisanduvad täitemenetluse kulud. 08.07.2014. a ettekirjutus nr 9-10.1/684
avaldati väljaandes Ametlikud Teadaanded 09.07.2014. Kaebaja arstlikku komisjoni ei
ilmunud.
Kuna kutsealune on KVTS § 40 lg 1 p 5 kohaselt kohustatud osalema terviseseisundi
hindamisel ja selle kohustuse täitmist välistavaid asjaolusid ei ole haldus- ega
kohtumenetluses tuvastatud, ei oma määravat tähendust ka asjaolu, kas enne ettekirjutuse
andmist kutsealust ära kuulati või mitte. Kaebaja väited KRA ettekirjutuse kaebajale saatmata
jätmise kohta ei mõjuta ettekirjutuse õiguspärasust ega anna alust ettekirjutuse tühistamiseks.
KRA edastas 08.09.2014 täitmisavaldusega nr 4-3/15628 KRA 08.07.2014. a ettekirjutuses
nr 910.1/684 määratud sunniraha 50 eurot kohtutäitur R. Pärsile sissenõudmiseks. Ka
kohtutäitur oli sunnitud täitmisteate võlgnikule edastama väljaande Ametlikud Teadaanded
kaudu 03.10.2014 (tl 31p-32), kuna kaebaja aadressile saadetud kiri tagastati kohtutäiturile
hoiutähtaja möödumisel.

6. Tartu Halduskohus rahuldas 19.03.2015. a otsusega kaebuse (tl 52-54p).
Kuigi KVTS § 15 lg 2 annab KRAle õiguse valida kättetoimetamise viis, on KRA
kättetoimetamise viisi valikul seotud HMS regulatsiooniga. Halduskohus lisab juba
28.01.2015. a määruses öeldule, et kuna kättetoimetamine teate avaldamisega Ametlikes
Teadaannetes on kättetoimetamise formaalne viis ega taga efektiivselt isiku teadasaamist talle
pandud kohustusest, siis on haldusorganil kõrgendatud kohustus veenduda, et teised
kättetoimetamise võimalused on ammendatud. KRA ei teinud 9 kuu jooksul katset kaebajale
dokumente posti teel kätte toimetada ega kasutanud võimalust võtta kaebajaga ühendust
telefoni teel tema tegeliku elukoha selgitamiseks. Seda isegi juhul, kui varasemalt on
dokumendi posti teel kättetoimetamine korduvalt ebaõnnestunud ja KRA-l on tekkinud
kahtlus, et kaebaja ei ole (osaliselt) täitnud KVTS § 40 lg 1 p-st 1 tulenevat kohustust
teavitada KRA-d kirjalikku taasesitamist võimaldavas vormis oma kontaktandmetest ja nende
muutmisest. Vastavalt KVTS 40 lg 1 p-le 5 oli kaebaja kohustatud osalema KRA poolt
määratud ajal ja kohas terviseseisundi hindamisel. Seega ei olnud kaebajal endal kohustust
aktiivselt otsida võimalust terviseseisundi hindamisel osalemiseks ega võtta samme
terviseseisundi hindamise aja ja koha teadasaamiseks. Eeltoodu alusel leiab halduskohus, et
KRA 08.07.2014. a ettekirjutust nr 910.1/684 ei saa lugeda kättetoimetatuks avaldamisega
Ametlikes Teadaannetes, vaid tuleb lugeda kaebajale kättetoimetatuks 08.10.2014, mil
kohtutäitur R. Pärs saatis ettekirjutuse kaebajale.
Haldusakt kehtib adressaadile teatavaks tegemisest või kättetoimetamisest ehk 08.10.2014.
Seega ei tulenenud ettekirjutusest nimetatud ajal, s.o 29.08.2014, kaebajale kohustust ilmuda
arstlikku komisjoni.
ATSS § 2 lg 1 sätestab, et sunnivahendit rakendatakse, kui haldusorgani ettekirjutus jäetakse
hoiatuses märgitud tähtaja jooksul täitmata. Seega ei ole lubatud sunniraha rakendada
olukorras, kus ettekirjutus ei olnud selles märgitud kohustuse täitmise tähtaja jooksul saanud
kehtivaks. Järelikult on õigusvastane kaebajale sunniraha rakendamine KRA 08.07.2014. a
ettekirjutuse nr 9-10.1/684 täitmata jätmise eest.
Vaidlustatud ettekirjutusega hoiatati kaebajat, et arstlikku komisjoni ilmumata jätmise korral,
rakendatakse kaebaja suhtes sunniraha 50 eurot. Vastavalt täitemenetluse seadustiku (TMS)
§ 2 lg 1 ple 12 on sunniraha sissenõudmise aluseks olev haldusakt täitedokument, s.t
ettekirjutus, milles on sunniraha rakendamise hoiatus on iseseisvalt sundtäidetav. Seega
vaatamata sellele, et vaidlustatud ettekirjutuse täitmise tähtaeg on möödunud, ei ole selle
kehtivus ammendunud ja kaebaja õiguste kaitseks on põhjendatud kehtivuse kõrvaldamine
ettekirjutuse tühistamisega.
Eeltoodu alusel on halduskohus seisukohal, et KRA 08.07.2014. a ettekirjutus nr 9-10.1/684
on õigusvastane, õigusvastasus ei ole vormilise iseloomuga, mistõttu tuleb ettekirjutus
tühistada.

                                              4
Vastavalt HKMS § 108 lg-le 1 kannab menetluskulud pool, kelle kahjuks otsus tehti. Kuigi
kaebaja ei ole esitanud kohtule taotlust menetluskulude väljamõistmiseks, peab kohus
põhjendatuks mõista KRA-lt kaebaja kasuks välja kaebuse esitamisel tasutud riigilõivu 15
eurot, kuna lõivu tasumise kohustus tuleneb seadusest, kohus on lõivu tasumist kontrollinud ja
lõiv oli menetluskuluna seetõttu ka KRA-le ettenähtav.

MENETLUSOSALISTE SEISUKOHAD RINGKONNAKOHTUS

7. KRA esitas 15.04.2015 Tartu Halduskohtu otsusele apellatsioonkaebuse (tl 61-65),
milles palub halduskohtu otsuse tühistada ja teha asjas uue otsuse, millega jätta kaebus
rahuldamata.
KRA jääb varem esitatud seisukohtade juurde.
KVTS § 226 sõnastusest tulenevalt on KRA-l õigus teha kutsealusele ettekirjutus arstlikku
komisjoni ilmumiseks ainult juhul, kui kutsealune on eiranud arstlikku komisjoni ilmumise
kohustust. KRA on juba halduskohtumenetluses selgitanud, et on korduvalt üritanud arstliku
komisjoni kutset kaebajale kätte toimetada. KRA 20.02.2014. a arstliku komisjoni kutse,
21.04.2014. a kiri nr 9-11/6743 ja 08.07.2014. a ettekirjutus nr 9-10.1/684 avaldati väljaandes
Ametlikud Teadeanded, sest KRA-l oli tekkinud haldusmenetluse käigus kindel veendumus,
et kaebajale ei ole võimalik muul moel dokumente kätte toimetada. Lisaks oli KRA
20.02.2014. a kutse avaldamine Ametlikes Teadeannetes õiguspärane, kuna kaebaja ei täitnud
KVTS § 40 lg 1 p-s 1 sätestatud kohustust KRA-d kirjalikult teavitada viivitamatult oma
kontaktandmetest, ning postitöötaja kui erapooletu isik, on 10.07.2013 oma allkirjaga
kinnitanud, et kaebaja ei ela rahvastikuregistrijärgsel aadressil.
Kohtuotsusega etteheidetav viga haldusakti kättetoimetamisel ei mõjuta ettekirjutuse
õiguspärasust ega muuda seda tühiseks. Haldusakti puhul tuleb eristada selle õiguspärasust ja
kehtivust. Kättetoimetamine on juba olemasoleva dokumendi (haldusakti) teatavakstegemise
erimenetlus ning viga kättetoimetamismenetluses võib endaga kaasa tuua kättetoimetamise,
kuid mitte haldusakti õigusvastasuse.
KRA 08.07.2014. a ettekirjutuse nr 9-10.1/684 avaldamine väljaandes Ametlikud Teadeanded
oli kooskõlas kehtiva õigusega.
KVTS § 15 reguleerib dokumentide kättetoimetamist, jättes kättetoimetamise viisi KRA
valida. KVTS ei omista kättetoimetamisel rahvastikuregistri andmetele õiguslikku tähendust.
HMS § 26 lg 1 esimesest lausest ja KVTS § 40 lg 1 p 1 (§ 70 p 1) sätestatust võib teha
järelduse, et KRA poolt dokumentide kättetoimetamisel tuleb menetlusosalise aadressiks
eelkõige lugeda tema poolt teatatud aadress. Kui isik ei ela teatud perioodil
rahvastikuregistrijärgsel aadressil, siis on tal kohustus sinna elama naastes sellest faktist
viivitamatult informeerida KRA-d.
Kaitseväekohustuslane on eriline õigussubjekt, kellele peab olema dokumente võimalik kätte
toimetada minimaalsete ajaliste ning rahaliste kulutustega ning kaitseväekohustuslane peab
olema riigile kättesaadav igal ajahetkel, kuivõrd riigi julgeolekusituatsiooni muutumine võib
toimuda kiiresti. Kaebaja ei ole esitanud KRA-le enda kontaktandmeid. KRA loeb isiku
elukohaks rahvastikuregistrijärgse aadressi rahvastikuregistri seaduse (RRS) § 21 lg 1 p-st 9
ja § 6 lgst 3 tulenevalt, aga seda ainult juhul, kui kaitseväekohustuslane ei ole täitnud
KVTS § 40 lg 1 p 1 sätestatud kohustust teavitada KRA-d oma kontaktandmetest.
Kaebaja ei ole KRA-le teatanud, et tema aadress oleks muutunud võrreldes 10.07.2013, ehk
siis ajaga, mil postitöötaja tuvastas, et kaebaja ei ela rahvastikuregistrijärgsel aadressil.
Samuti ei ole ta avaldanud soovi ega andnud nõusolekut, et KRA saadaks talle dokumente
elektrooniliselt ega ole avaldanud ka elektronposti aadressi. HMS § 31 lg 1 p 2 ei kohusta
haldusorganit peale seda, kui haldusorgan on teinud kindlaks, et isik ei ela teadaoleval
aadressil ja tema tegelik viibimiskoht ei ole teada, jätkama dokumentide kättetoimetamist
sellel aadressil. Kaebaja ei olnud ka 2014. aasta oktoobriks naasnud oma

                                              5
rahvastikuregistrijärgsesse elukohta, sest kohtutäitur oli sunnitud täitmisteate võlgnikule
edastama Ametlikud Teadeanded kaudu 03.10.2014.
KVTS § 15 võimaldab KRA-l dokumente kätte toimetada ka registri kaudu. Alates
01.04.2013 on kõik kaitseväekohustuslase suhtes tehtavad haldusotsustused, sh kutsed ja
ettekirjutused, kaitseväekohustuslastele kättesaadavad registris. Kaebajale sai tekkida ajend
omal initsiatiivil info kogumiseks alates 25.03.2013, kui tema mõjusfääri jõudis KRA poolt
22.02.2013 lihtkirjaga postitatud arstliku komisjoni kutse nr 9-2.1/13/874. Kaebaja mõjusfääri
pidi hiljemalt 19.10.2013 jõudma ka KRA 11.10.2013. a arstliku komisjoni kutse
nr 92.1/9901. Seega hiljemalt 19.10.2013 tekkis kaebajal ajend tutvuda registris tema suhtes
tehtud haldusotsustega ning kõik hilisemad haldusaktid tuleks talle lugeda kättetoimetatuks.
Kõik täiendavad adressaadi informeerimise katsed varasemat kättetoimetamist ei mõjuta.
Halduskohus mõistis KRA-lt kaebaja kasuks välja kaebuse esitamisel tasutud riigilõivu 15
eurot. Kaebaja ei ole täitnud HKMS § 109 lg-st 1 sätestatud menetluskulude väljamõistmise
nõuet ega menetluskulude nimekirja esitanud. Järelikult ei saanud tõusetuda ka
menetluskulude väljamõistmise küsimus.

8. Kaebaja palub apellatsioonkaebusele esitatud vastuses                (tl   75-75p)    jätta
apellatsioonkaebus rahuldamata ja halduskohtu otsus muutmata.

RINGKONNAKOHTU PÕHJENDUSED

9. Ringkonnakohus leiab, et apellatsioonkaebus tuleb jätta rahuldamata ja halduskohtu otsus
muutmata. Ringkonnakohus nõustub halduskohtu otsuse ja 28.01.2015. a määruse p-dega 8-
14, viitab neile ega pea vajalikuks neid korrata (HKMS § 201 lg 4). Vastuseks
apellatsioonkaebusele selgitab ringkonnakohus järgmist.

10. KRA tugineb esmajoones sellele, et kaebaja rikkus KVTS § 40 lg 1 p-s 1 sätestatud
kohustust teavitada viivitamata KRA-d kirjalikku taasesitamist võimaldavas vormis oma
kontaktandmetest ja nende muutumisest. Ringkonnakohus selgitab, et KVTS sätestab
tõepoolest kutsealuse teavitamiskohustuse, kuid ei seo selle kohustuse rikkumist ühegi
sanktsiooniga. Seetõttu ei ole käesoleva kaasuse lahendamiseks ka oluline välja selgitada, kas
ja mil määral rikkus kaebaja nimetatud kohustust. Ringkonnakohus on seisukohal, et selleks,
et modifitseerida kohustuse rikkumise korral kättetoimetamisreegleid, peaks sisalduma
seaduses vastav sõnaselge alus. Sellist alust KVTS-s aga ei leidu. KVTS § 15 lg 1 on küll
raskepäraselt sõnastatud, kuid sellest võib siiski välja lugeda, et dokumendi kättetoimetamine
peab aset leidma haldusmenetluse seaduses sätestatud üldkorras.

11. HMS § 31 lg 1 p 2 järgi avaldatakse dokumendi resolutiivosa üleriigilise levikuga
ajalehes või seaduses sätestatud juhtudel ametlikus väljaandes Ametlikud Teadaanded, kui
puuduvad andmed menetlusosalise aadressi kohta või kui menetlusosaline ei ela teadaoleval
aadressil ja tema tegelik viibimiskoht ei ole teada ning dokumenti ei ole muul viisil võimalik
kätte toimetada. Halduskohus on põhjendatult juhtinud vastustaja tähelepanu sellele, et
vähemalt sellisel juhul, kui viimasest kättetoimetamiskatsest on möödunud 9 kuud ja
haldusorgani käsutuses on isiku telefoninumber, ei ole lubatud valida koheselt
kättetometamisviisiks avaldamist väljaandes Ametlikud Teadaanded. Käesoleval juhul oli
KRA-l nii võimalus proovida kutset kätte toimetada tähitud kirjaga kui ka küsida kaebajalt
telefoni teel tema aadressi andmed. Seega ei olnud eeldused dokumendi kättetoimetamiseks
avaldamisega väljaandes Ametlikud Teadeanded täidetud.

12. Halduskohus on õigesti viidanud ka KVTS § 40 lg 1 p-le 5, mille järgi on kutsealune
kohustatud osalema KRA määratud ajal ja kohas terviseseisundi hindamisel ja arstliku

                                              6
komisjoni suunamisel täiendaval arstlikul läbivaatusel või terviseuuringul ning esitama
nõutavad terviseseisundit tõendavad dokumendid ja osalema kutsesobivuse hindamisel.
Ringkonnakohus nõustub halduskohtuga, et sellest normist ei saa kuidagi järeldada, et
kutsealune peaks ise tundma muret, millal ja kus toimub arstlik komisjon, vaid kohustus aeg
ja koht määrata lasub KRA-l.

13. Ringkonnakohus ei nõustu ka selles osas vastustajaga, et haldusakt on õiguspärane ja
kättetoimetamisviga ei muuda haldusakti kui sellist õigusvastaseks. Käesoleval juhul tingib
kättetoimetamisviga haldusakti õigusvastasuse. ATSS § 8 lg 1 ls 1 järgi on sunnivahendit
lubatud rakendada, kui adressaadile on tehtud teatavaks ettekirjutus, mis kehtib, ning seda ei
ole hoiatuses märgitud tähtaja jooksul täidetud. Käesoleval juhul ei täitnud kaebaja
08.07.2014. a ettekirjutust nr 910.1/684, millega teda kohustati ilmuma arstlikku komisjoni
29.08.2014, ettenähtud tähtajaks. Ettekirjutusega on seotud ka sunniraha hoiatus, mille järgi
toob arstlikku komisjoni ilmumata jätmine kaasa sunniraha (50 eurot) rakendamise. Selle
aluseks on KVTS § 226. Sunnirahale lisanduvad täitemenetluse kulud. See tuleneb TMS § 2
lg 1 p-st 16. Kuna aga arstliku komisjoni kuupäev (29.08.2014) oli ettekirjutuse kaebajale
teatavakssaamisel juba möödunud, ei saanud kaebaja enam ettekirjutusega ettenähtud
kohustust täita. Seega on ta ATSS § 8 lg 1 järgi kohustatud maksma sunniraha, millele
lisanduvad täitemenetluse kulud. Kuna aga kohustus, mille täitmist ettekirjutus kaebajalt
nõudis, asus juba selle teatavakssaamisel minevikus, siis ei olnudki kaebajal võimalik seda
kohustust täita. Ringkonnakohus nõustub halduskohtuga, et 08.07.2014. a ettekirjutus ei ole
juba HMS § 63 lg 2 p 5 järgi tühine, sest haldusakti andmisel oli seda võimalik täita. Selle
asemel on ettekirjutus vastuolus KVTS § 40 lg 1 p-ga 5, sest kohustuse teatavakstegemisel oli
arstliku komisjoni läbiviimiseks KRA poolt määratud kuupäev juba möödunud.
Ringkonnakohus nõustub ka selles osas halduskohtuga, et ettekirjutus avaldab kaebaja
õigustele endiselt mõju. Seetõttu on halduskohtu seisukoht, et ettekirjutus tuleb tervikuna
tühistada, õige.

14. Eelnevast tulenevalt tuleb jätta apellatsioonkaebus rahuldamata ja halduskohtu otsus
muutmata.

15. Apellatsioonkaebus jääb rahuldamata ka menetluskulude osas. HKMS § 109 lg 1 ls 4
järgi kuludokumentide ja menetluskulude nimekirja esitamata jätmise korral menetluskulusid
välja ei mõisteta. Ringkonnakohus selgitab, et see norm ei puuduta riigilõivu, mille
kuludokument on identne riigilõivu tasumist tõendava dokumendiga, mis sisaldub
kohtutoimikus (tl 12). Sellest tulenevalt on halduskohus põhjendatult mõistnud vastustajalt
kaebaja kasuks välja kaebaja poolt halduskohtus tasutud riigilõivu 15 eurot.




        Maili Lokk                      Tiina Pappel                    Madis Ernits
/allkirjastatud digitaalselt/   /allkirjastatud digitaalselt/   /allkirjastatud digitaalselt/




                                                7
