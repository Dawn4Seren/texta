                                                                        Väärteoasi nr 4-16-8299




                             KOHTUMÄÄRUS
Kohus                               Tartu Maakohus

Määruse tegemise aeg ja koht        19. detsember 2016 Jõgeva kohtumaja

Väärteoasja number                  4-16-8299

Kohtunik                            Liivi Loide

Kohtuistungi sekretär               Viivi Kalme

Taotluse esitaja                    Politsei- ja Piirivalveameti Lõuna prefektuur

Taotlus                             taotlus Juri Gritsile asenduskaristuse kohaldamiseks

Süüdlane                            JURI GRITS
                                    isikukood:          38711042713,           elukoht:
                                    xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                    xxxxxxxxxxxxxxxxxxxxxxxxxxxxx
RESOLUTSIOON

KarS § 72 lg 1, 2 ja § 69 lg 1 alusel asendada Juri Gritsile 26.03.2015. a väärteoasjas nr
278015001445 määratud rahatrahv summas 284 eurot, millele vastab 7 päeva aresti, 7
(seitse) tunni üldkasuliku tööga.
KarS § 69 lg 3 alusel määrata üldkasuliku töö tegemise tähtajaks 2 (kaks) nädalat alates
käesoleva kohtumääruse jõustumisest.

Üldkasuliku töö tegemine toimub Lõuna Prefektuuri kaudu. Üldkasuliku töö tegemise aja ja
koha kooskõlastamiseks tuleb Juri Gritsil võtta ühendust Politsei- ja Piirivalveameti Lõuna
prefektuuri ennetus- ja menetlustalituse menetlusteenistuse vanemspetsialist Anžela
Murumägiga (tel: 730 8786, 5770 5922 Tartumaa, Tartu, Riia 132-A216
anzela.murumagi@politsei.ee).

Kohtumäärus tuleb saata PPA Lõuna Prefektuurile, kohtutäitur Rita Lohule ja Juri Gritsile.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.



                                                                                             1 (2)
TAOTLUSE SISU JA MENETLUSE KÄIK

26.03.2015 määras Lõuna prefektuur väärteoasjas nr 278015001445 Juri Gritsile rahatrahvi 71
trahviühikut, s.o 284 eurot. Otsus jõustus 13.04.2015. Kuna süüdlane ei tasunud rahatrahvi
vabatahtlikult, alustati tema suhtes täitemenetlus. 17.10.2016 teavitas kohtutäitur Rita Lohu
kohtuvälist menetlejat rahatrahvi täitmise võimatusest. 15.11.2016 esitas kohtuväline menetleja
kohtule avalduse, milles palus juhindudes KarS § 72 ja TMS § 201 otsustada tasumata rahatrahvi
summas 284 eurot asendamine arestiga.

19.12.2016 kohtuistungil tunnistas Juri Grits, et tal on rahatrahv tasumata. Väidetavalt on ta
püüdnud kohtutäituriga maksegraafiku koostamiseks kokkuleppele saada, kuid see ei ole
õnnestunud. Süüdlane avaldas, et tal on teisigi tasumata rahalisi kohustusi ning lisaks on tal kaks
ülalpeetavat. Käesolevat rahatrahvi Juri Grits tasuda ei suuda ja on nõus rahatrahvi asendamisel
üldkasulikku tööd tegema.

KOHTU SEISUKOHT

KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras.
Juri Grits ei ole tasunud talle karistuseks määratud rahatrahvi ja ei ole enda sõnul võimeline seda
ka edaspidi tasuma. Arvestades seda, et Juri Gritsil on teisigi tasumata rahalisi kohustusi ning
tema ülalpidamisel on kaks isikut, ei ole ka kohtu arvates tõenäoline, et Juri Grits suudaks
rahatrahvi tasuda. Kohus on seisukohal, et Juri Gritsile karistuseks määratud rahatrahv tuleb
asendada teiseliigilise karistusega, s.o arestiga. Kuna Juri Grits on avaldanud valmidust
üldkasuliku töö tegemiseks, siis tulenevalt KarS § 69 lg 1 on võimalik arest asendada
üldkasuliku tööga.

Juri Gritsile määrati karistuseks rahatrahv 284 eurot, so 71 trahviühikut. KarS § 72 lg 2 ja § 69 lg
1 alusel vastab sellele 7 päeva aresti, millele omakorda vastab 7 tundi üldkasulikku tööd. KarS §
69 lg 3 alusel määrab kohus üldkasuliku töö tegemise tähtajaks 2 nädalat alates käesoleva
kohtumääruse jõustumisest. Kohus märgib, et üldkasuliku töö tähtajaks sooritamata jätmisel
tuleb süüdlasel minna aresti kandma.

Üldkasuliku töö tegemine toimub süüdlase elukohajärgselt Lõuna prefektuuri kaudu ning töö
tegemise aja ja koha kooskõlastamiseks tuleb Juri Gritsil endal võtta ühendust Politsei- ja
Piirivalveameti Lõuna prefektuuri ennetus- ja menetlustalituse menetlusteenistuse
vanemspetsialist Anžela Murumägiga.

Kohus lähtub määruse tegemisel KarS § 69, § 72, VTMS § 211.

/allkirjastatud digitaalselt/
Kohtunik




                                                                                               2 (2)
