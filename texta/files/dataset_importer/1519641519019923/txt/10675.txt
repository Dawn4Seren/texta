                            KOHTUOTSUS
                                  EESTI VABARIIGI NIMEL
                                       Tagaseljaotsus


Kohus                                 Harju Maakohus
Kohtunik                              Kaire Pullerits
Otsuse tegemise aeg ja koht           14. juuli 2016. a, Tallinn, Kentmanni kohtumaja
Tsiviilasja number                    2-16-107996
Tsiviilasi                            OÜ XXX hagi OÜ XXX vastu võlgnevuse tasumiseks
                                      summas 971,82 eurot
Hagi hind                             971,82 eurot
Menetlusosalised ja nende             Hageja: OÜ XXX (registrikood XXX, asukoht XXX)
                                      Hageja seaduslik esindaja: XXXe-postXXX
esindajad                             Kostja: XXX OÜ, XXX
                                      Kostja seaduslik esindaja: XXX, e-post: XXX

RESOLUTSIOON
   1. Rahuldada hagi tagaseljaotsusega.
   2. Välja mõista XXX OÜ-lt OÜ XXX kasuks arvetest nr 5205 ja 5216 tulenev
      võlgnevus summas 971, 82 eurot.
   3. Tagaseljaotsus on tagatiseta viivitamata täidetav (TsMS § 468 lg 1 p 2).
   4. Toimetada tagaseljaotsus pooltele kätte.
   Menetluskulude jaotus
   1. Menetluskulud jätta XXX OÜ kanda.
   2. Välja mõista XXX OÜ-lt OÜ XXX menetluskulu, so OÜ XXX poolt tasutud riigilõiv
      summas 175 eurot OÜ XXX kasuks.


Edasikaebamise kord
Hagejal on õigus esitada kohtuotsuse peale apellatsioonkaebus Tallinna Ringkonnakohtule 30
päeva jooksul, alates otsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Apellatsioonkaebus
võidakse lahendada ringkonnakohtus kirjalikus menetluses, kui kaebuse esitaja ei taotle selle
lahendamist istungil.

Kostja võib esitada Harju Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või kui tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada. Koos kajaga tuleb kohtule esitada kõik asja
ettevalmistamise lõpuleviimiseks vajalik ning kajalt tuleb tasuda kautsjonina summa, mis vastab
riigilõivule poolelt hagihinnalt, kuid mitte vähem kui 100 eurot ja mitte rohkem kui 1 500 eurot
(TsMS § 142 lg 2). Kautsjon tuleb tasuda Rahandusministeeriumi arvelduskontole nr
EE571010220229377229 AS-is SEB Pank või nr EE513300333522160001 Danske Bank A/S
Eesti filiaalis või nr EE062200221059223099 Swedbank AS-is või nr EE221700017003510302
Nordea Bank Finland Plc Eesti filiaalis.

Menetlusabi taotlemise kord
Kohus selgitab, et vastavalt tsiviilkohtumenetluse seadustiku (TsMS) § 187 lg 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

Kohtu selgitused
OSAÜHING XXX (hageja) esitas 15.04.2016 Pärnu Maakohtule maksekäsu kiirmenetluse
avalduse XXX OÜ-lt (kostja) 1 043,81 euro saamiseks. Kohus tegi 20.04.2016 kostjale
makseettepaneku, mis on kätte toimetatud 21.04.2016 e-toimiku menetlemise infosüsteemi
kaudu. Kostja esitas 03.05.2016 nõudele vastuväite, mistõttu nõue anti üle Harju Maakohtule
menetluse jätkamiseks hagimenetluses (TsMS § 486 lg 1 p 1).

Hageja esitas 02.06.2016 Harju Maakohtule hagi kostja vastu arvetest nr 5205 ja 5216 tuleneva
võlgnevuse tasumiseks kokku summas 971,82 eurot.

Kohus võttis 06.06.2016 hagiavalduse menetlusse. Kohus edastas kostjale hagimaterjalid koos
menetlusse võtmise kohtumäärusega ja nõudis kostjalt kirjalikku vastust. Kostjat hoiatati, et
kirjaliku vastuse tähtajaks andmata jätmise korral on kohtul õigus tagaseljaotsusega hagi
rahuldada. Hagimaterjalid toimetati kostjale kätte 06.06.2016. Kostja kohtu poolt määratud
tähtajaks ei vastanud ega esitanud vastuväiteid.

TsMS § 407 kohaselt võib kohus hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele kohus
on määranud vastamise tähtaja, ei ole tähtaegselt vastanud, isegi kui hagi toimetati kostjale kätte
välisriigis või kui see toimetati kätte avalikult. Sel juhul loetakse hageja esitatud faktilised väited
kostja poolt omaksvõetuks.


/allkirjastatud digitaalselt/
Kaire Pullerits
Kohtunik




                                                                                                     2
