                             KOHTUMÄÄRUS
 Kohus                             Pärnu Maakohus

 Kohtunik                          Ruth Sild

 Määruse tegemise aeg ja koht      29. juuli 2016 Haapsalu kohtumaja

 Tsiviilasja number                2-16-8687
 Tsiviilasi
                                   Võlausaldaja B M avaldus Harles Hallik pankroti
                                   väljakuulutamiseks
 Menetlusosalised ja nende         Võlausaldaja: B M, isikukood *, elukoht *
 esindajad                         Esindaja vandeadvokaat Peep Rajavere, Läänemaa I
                                   Advokaaadibüroo,       Karja    20,    Haapsalu,  e-
                                   post.advokaat.rajavere@gmail.com
                                   Võlgnik: Harles Hallik, isikukood *, *, e-post:*
                                   Pankrotihaldur Ly Müürsoo, pankrotihalduri tunnistus
                                   nr 80, OÜ Sentire MK, asukoht Väike-Ameerika 8-203,
                                   10129 Tallinn, e-post lyy.myyrsoo@mail.ee



 Menetlustoiming                   Harles Hallik’u pankroti väljakuulutamine



RESOLUTSIOON

1. Rahuldada avaldus.
2. Kuulutada välja Harles Hallik (isikukood *, elukoht *) pankrot 29. juulil 2016. a kell
13.00.
3. Nimetada Harles Hallik pankrotihalduriks Ly Müürsoo (OÜ Sentire MK, asukoht
Väike-Ameerika 8-203, 10129 Tallinn, tel 648 1156, e-post lyy.myyrsoo@mail.ee).
4. Määrata Harles Hallik’u võlausaldajate esimese üldkoosoleku ajaks 16. august
2016.a. algusega kell 12.40 ja kohaks Haapsalus, Sadama 21 asuv Pärnu Maakohtu
Haapsalu kohtumaja, saal nr 2.




                                                                                       1
 5. Kohustada Harles Hallik’ut kohtus vandega kinnitama vara ja võlgade nimekirja õigsust
 enne esimest võlausaldajate üldkoosolekut 16.08.2016. a kell 12.30. Kui Harles Hallik vannet
 andma ei ilmu, siis on kohtul õigus trahvida, kohaldada sundtoomist või määrata arest kuni
 3 kuud.
 6. Võlausaldajad on kohustatud hiljemalt kahe kuu jooksul pankrotiteate väljaandes
 Ametlikud Teadaanded ilmumise päevast arvates teatama haldurile kõigist oma enne
 pankroti väljakuulutamist tekkinud nõuetest võlgniku vastu, sõltumata nende tekkimise
 alusest ja nõude tähtajast. Sama tähtaja jooksul on kohustatud kõik isikud, kelle valduses on
 ükskõik mis alusel võlgniku vara, teatama sellest haldurile. Kui nõue esitatakse pärast
 nimetatud tähtaja möödumist ning võlausaldajate üldkoosolek nõude esitamise tähtaega ei
 ennista, siis võetakse nõue vastavalt pankrotiseaduse (PankrS) § 102 lg 2 kaitsmisele, kuid
 tunnustamise korral rahuldatakse pärast õigeaegselt esitatud tunnustatud nõuete
 rahuldamist. Pankrotivõlgnikule võlgnetavate kohustuste täitmist võib pärast pankroti
 väljakuulutamist vastu võtta üksnes pankrotihaldur.
 7. Pankrotimäärus kuulub viivitamatult täitmisele.
 8. Määrata ajutise pankrotihalduri Ly Müürsoo tasuks ja kulutuste katteks * (*) eurot (sh
 käibemaks * eurot), millest * eurot (sh käibemaks * eurot) on ajutise halduri tasu ja * eurot (sh
 käibemaks * eurot) menetluse läbiviimiseks vajalike kulude katteks.
     8.1. Tasu ja kulud summas * eurot kanda OÜ-le Sentire MK (registrikood 10539935,
          arvelduskonto nr * *), s.o büroole mille kaudu pankrotihaldur tegutseb. Tasu ja kulud
          kanda Läänemaa I Advokaadibüroo OÜ poolt 14.06.2016 Rahandusministeeriumi kontole
          EE571010220229377229, viitenumber 99916100012284, tasutud summadest.
 9. Pankrotimenetluse kulud summas 1509,60 jätta võlgniku kanda.
 10. Avaldada teade pankrotimääruse kohta väljaandes Ametlikud Teadaanded PankrS § 33
 lg 1 alusel.
 11. Saata määrus võlausaldajale, võlgnikule, pankrotihaldurile ning täitmiseks pärast
 jõustumist Riigi Tugiteenuste Keskusele käesoleva kohtumääruse resolutsiooni p 8.1. osas.

 Edasikaebe kord

Määruse peale võib esitada määruskaebuse 15 päeva jooksul pankrotiteate avaldamisest väljaandes
Ametlikud Teadaanded Tallinna Ringkonnakohtule Pärnu Maakohtu Haapsalu kohtumaja kaudu.

Avaldus ja menetluse käik

02.06.2016 esitas võlausaldaja B M Pärnu Maakohtule avalduse võlgniku Harles Hallik
pankroti väljakuulutamiseks. 06.06.2016 kohtumäärusega võttis kohus avalduse menetlusse
ning 16.06.2016.a toimus eelistung. 17.06.2016 nimetas kohus ajutise halduri. 21.07.2016
vaatas kohus kohtuistungil esitatud avalduse läbi.

Kohtule esitatud võlausaldaja pankrotiavalduse kohaselt sõlmis Harles Hallik 18.10.2007.a.
AS-ga SEB Pank laenulepingu, millega laenas koos kaaslaenaja R M-ga 33 234,06 eurot.
18.10.2007 sõlmis võlgnik veel teisegi laenulepingu AS-ga SEB Pank, milles oli kaaslaenajaks
R M. Laenusumma oli 6 391,16 eurot. 18.10.2007 „Hüpoteegiga tagatavate nõuete muutmise
kokkuleppe, hüpoteegi seadmise lepingu ja asjaõiguslepinguga seati hüpoteek B M kuuluvale
korteriomandile, asukohaga *, tagamaks laenukohustuste täitmist. Võlgnik koos kaaslaenajaga
rikkusid laenulepingutest tulenevaid kohustusi, mistõttu AS SEB Pank esitas 04.11.2010
ülesütlemisavaldused, nõudes kohustuste täitmist. Võlgnik ja kaaslaenaja kohustusi ei täitnud,

                                                                                            2
mistõttu müüdi B M-le kuuluv korteriomand täitemenetluse käigus 13.05.2013.a..
Korteriomandi müügist saadud 42 000 eurost kanti AS-le SEB Pank 38 265,70 eurot, 1680
eurot OÜ-le Kiva müügi vahenduse eest ning kohtutäiturile 2 054,30 eurot. AS SEB Pank
makstud summadest 28 840,15 eurot läks laenulepingutest tulenevate võlgnevuste
kustutamiseks. AS SEB Pank nõue solidaarselt võlgnike Harles Hallik ja R M vastu läks üle B
M-le AÕS § 349 lg 3 alusel.

Solidaarvõlgnikud on tasunud 1250 eurot, mistõttu on B. M nõue 27 590,15 eurot. Võlausaldaja
on võlgnikule esitanud pankrotihoiatusi 21.04.2014, 20.11.2015 ja 21.12.2015. Võlgnik on
21.12.2015 pankrotihoiatuse kätte saanud 29.12.2015.a. Võlgnik kohustust täitnud ei ole.
Võlgnik on maksejõuetu, mistõttu palub võlausaldaja välja kulutada võlgniku pankrot.

Võlgniku seisukoht

Võlgnik vastuväiteid avaldusele esitanud ei ole. Võlgnik nõustus kohtuistungil, et ta on
maksejõuetu.

Ajutise halduri aruanne

Ajutise halduri aruandest nähtuvalt on ajutisele haldurile teadaolevad võlgniku kohustused kokku
28 564,98 eurot. Kohustused on võlausaldaja B. M ees summas 27 590,15 eurot ja AS SEB Pank
ees summas 974,83 eurot. Võlgniku teadaolev vara on summas 66,17 eurot. Maksu- ja Tolliameti
andmetel on võlgnik saanud maksustatavat tulu netos 2016. aastal kokku summas 2 484,43 eurot.
Eeltoodu alusel leiab ajutine haldur, et Harles Hallik on püsivalt maksejõuetu, ta ei suuda rahuldada
võlausaldajate nõudeid ja see suutmatus ei ole võlgniku majanduslikust olukorrast tulenevalt
ajutine. Samas puudub ajutisele haldurile teadaolev vara pankrotimenetluse kulude katmiseks,
puuduvad ka ajutisele haldurile teadaolevad vara tagasivõitmise ja tagasinõudmise võimalused.
Maksejõuetuse põhjuseks märgib ajutine haldur vastutustundetu käitumise kohustuste võtmisel.
Seega on maksejõuetuse põhjuseks muu asjaolu pankrotiseaduse mõttes.

Ajutine haldur palub kuulutada välja Harles Hallik’u pankrot, nimetada Harles Halliku
pankrotihalduriks Ly Müürsoo, kohustada Harles Hallikut kohtus vandega kinnitama andmeid oma
vara, võlgade ja majandus- või kutsetegevuse kohta ning määrata selleks tähtpäev; määrata
võlausaldajate esimese üldkoosoleku aeg ja koht; välja mõista OÜ-le Sentire MK (reg.kood
10539935, arvelduskonto nr * *), mille kaudu ajutine pankrotihaldur Ly Müürsoo tegutseb, ajutise
halduri tasu ja tema poolt tehtud vajalike kulutuste katteks kokku * eurot, millele lisandub
käibemaks summas * eurot, kokku * eurot vastavalt kulude aruandele kohtu deposiiti võlausaldaja
poolt tasutud summast.

Kohtumääruse põhjendus

Kohus, kuulanud ära võlausaldaja, võlgniku, ajutise halduri ning tutvunud tsiviilasja materjalidega,
leiab, et esitatud avaldus tuleb rahuldada ning võlgniku pankrot välja kuulutada. Ajutise halduri
aruandest nähtuvalt võlgniku teadaolev vara on summas 66,17 eurot. Võlgniku teadaolevad
kohustused on vähemalt 28 564,98 eurot. Võlgniku sissetulek 2016 aastal on olnud summas
2 484,43 eurot. Võlgniku ülalpidamisel on kaks alaealist last, kelle kasuks on välja mõistetud elatis.
Võlgnik on maksejõuetu.
Kohus leiab, et pankrotiavaldus kuulub rahuldamisele ja Harles Halliku pankrot tuleb välja
kuulutada. Pankrotihalduriks nimetab kohus kooskõlas PankrS § 31 lõikega 6 Ly Müürsoo.

                                                                                                3
Pankrotiseaduse (PankrS) § 1 lg 2 kohaselt võlgnik on maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt ajutine.
Kohus leiab, et kogutud ja kohtuistungil uuritud tõenditega on kindlaks tehtud, et võlgniku
maksejõuetus on püsiva iseloomuga. PankrS § 31 lg 1 järgi kohus kuulutab pankroti välja, kui
võlgnik on maksejõuetu.
PankrS § 86 lg 1 kohaselt kohus võib kohustada võlgnikku kohtus vandega kinnitama, et kohtule
esitatud andmed vara, võlgade ja majandus- või kutsetegevuse kohta on talle teadaolevalt õiged.
Kohus on seisukohal, et Harles Hallik on kohustatud andma enne võlausaldajate esimest
üldkoosolekut võlgniku vande.
PankrS § 85 lg 1 järgi võlgnik peab kohtule, haldurile ja pankrotitoimkonnale andma teavet, mida
nad vajavad seoses pankrotimenetlusega, eelkõige oma vara, sealhulgas kohustuste ning majandus-
või kutsetegevuse kohta. Võlgnik on kohustatud esitama haldurile pankroti väljakuulutamise päeva
seisuga bilansi koos vara, sealhulgas kohustuste nimekirjaga. Sama paragrahvi lõike 2 kohaselt
võlgniku vara kohta teabe andmise kohustus on ka kolmandatel isikutel, kelle valduses on
võlgnikule kuuluv vara või kellel on varalisi kohustusi võlgniku suhtes.
Kooskõlas PankrS §-dega 89 lg 1 p 1 ja 3 võib kohus vande andmata jätmisel või teabe andmise
kohustuse täitmata jätmisel Harles Hallikut trahvida, kohaldada tema suhtes sundtoomist või aresti
kuni kolmeks kuuks.
PankrS § 91 lg 1 kohaselt ei tohi füüsilisest isikust võlgnik tema pankroti väljakuulutamisest kuni
pankrotimenetluse lõpuni kohtu loata olla ettevõtja, juriidilise isiku juhtorgani liige, juriidilise isiku
likvideerija ega prokurist.

PankrS § 150 kohaselt on pankrotimenetluse kulud muu hulgas ajutise halduri tasu ning ajutise
halduri tehtud vajalikud kulutused oma ülesannete täitmiseks. PankrS § 23 lg 1 ja 2 kohaselt on
ajutisel halduril õigus saada oma ülesannete täitmise eest tasu, mille suuruse määrab kohus, samuti
nõuda oma ülesannete täitmiseks tehtud vajalike kulutuste hüvitamist. Tasu suuruse määramisel
arvestab kohus ajutise halduri ülesannete mahtu ja keerukust ning ajutise halduri kutseoskusi. Kohus
kontrollib ajutise halduri ülesannete täitmiseks tehtud kulutuste põhjendatust ja kinnitab vajalike
ning põhjendatud kulutuste suuruse. Tasu suuruse arvestamise aluseks on ülesannete täitmisele
kuluv aeg. Ajutine haldur esitab kohtule tööaja arvestuse andmed ja taotluse kulutuste hüvitamiseks
koos käesoleva seaduse § 22 lõikes 5 nimetatud aruandega. Kulutuste hüvitamise taotluses märgib
haldur kulutuse suuruse, tekkimise põhjuse või aluse ja tekkimise aja. Lõike 6 kohaselt võib kohus
ajutise halduri tasu ja hüvitatavate kulutuste tasumise määrata büroole, mille kaudu ajutine haldur
tegutseb.
Ajutine haldur on esitatud aruande kohaselt kulutanud PankrS §-st 22 tulenevate ülesannete
täitmiseks 8 tundi, arvestusega * eurot tunnis, millest tulenevalt on ajutise halduri tasu * eurot,
millele lisandub käibemaks. Võlgnik ja võlausaldaja ajutise halduri tasutaotlusele vastuväiteid ei
esitanud. Tasu suuruse määramisel arvestab kohus ajutise halduri ülesannete mahtu, keerukust ja
ajutise halduri kutseoskusi. Ajutise halduri poolt tehtud kulutuste hüvitisena palub ajutine haldur
välja mõista * eurot, millele lisandub käibemaks. Kulud hõlmavad bürookulusid, sh telefoni,
mobiiltelefoni, skänneerimismasina, arvuti, bürooruumide kasutamine ning transpordiga seotud
kulutusi. Tasu ja kulud kokku seega * eurot (sh käibemaks * eurot).


PankrS § 150 lg 2 kohaselt kui pankrotiavaldus rahuldatakse, tasutakse ajutise halduri tasu ja tehtud
vajalikud kulutused pankrotivarast. Kuna on alust eeldada, et pankrotivarast selleks ei jätku, siis
tuleb ajutise halduri tasu ja kulud hüvitada võlausaldaja poolt kohtu deposiiti makstud summast
PankrS § 23 lg 6 kohaselt kohus võib ajutise halduri tasu ja hüvitatavate kulutuste tasumise määrata
büroole, mille kaudu ajutine haldur tegutseb. Seega tuleb tasu ja kulud kanda OÜ-le Sentire MK,
s.o büroo, mille kaudu haldur tegutseb.

                                                                                                    4
Menetluskuludena on võlausaldaja esitanud kohtule nimekirja ja taotluse menetluskulude rahaliseks
kindlaksmääramiseks. Kohus nõustub, et pankrotiavalduse esitamisel tasutud riigilõiv summas 300
eurot on menetluskulu, mis kuulub hüvitamisele pankrotivara arvelt. Samuti kuuluvad PankrS §
150 lg 1 p 1 alusel hüvitamisele võlausaldaja õigusabi kulud summas 369,60 eurot. Kulud on
mõistlikud ja põhjendatud.


Ajutise halduri tasu on vastavalt PankrS § 150 lg 1 p 2 pankrotimenetluse kulu ning ajutise halduri
poolt tehtud kulud on pankrotimenetluse kuludeks vastavalt PankrS § 150 lg 1 p 5. PankrS § 150 lg
2 sätestab, et kui pankrotiavaldus rahuldatakse, tasutakse pankrotimenetluse kulud pankrotivarast.
Pankrotivara mõiste sätestab Pankrs § 108. Pankrotimääruse alusel muutub võlgniku vara
pankrotivaraks. Eeltoodust tulenevalt nõustub kohus ajutise halduriga, et võlausaldaja poolt kohtu
deposiiti tasutud 1000 eurot ei saa käesoleval ajal käsitleda tervikuna kui ajutise halduri tasu.
Pankrotimenetluse kuludena on käesoleval ajal käsitletav * eurot so ajutise halduri tasu ja kulud.
Eeltoodud põhjendustel jääb võlgniku kanda ajutise halduri tasu ja kulud ning võlausaldaja poolt
tasutud riigilõiv ja võlausaldaja kulud õigusabile, kokku summas * eurot.




(allkirjastatud digitaalselt)
Ruth Sild
kohtunik




                                                                                             5
