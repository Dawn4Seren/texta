                            KOHTUOTSUS
Kohus                     Harju Maakohus (Liivalaia kohtumaja)

Otsuse tegemise aeg ja     27.01.2016 Tallinnas

koht

Väärteoasja number        4-15-11032 (2317,15,006918)

Kohtukoosseis             Kohtunik Janika Kallin

Kohtuistungi sekretär      Kertu Kuusik

Väärteoasi                 Anton Paulmani väärteoasi narkootiliste ja psühhotroopsete ainete
                           ning nende lähteainete seaduse (NPALS) § 151 lg 1 järgi.

Kohtuväline menetleja      Politsei-   ja   Piirivalveamet   Põhja   Prefektuur       Lääne-Harju
                           politseijaoskond; asukoht: Rahumäe tee 6/1 Tallinnas; kohtuistungil
                           osales volitatud esindaja Liisa Miil

Menetlusalune isik        Anton Paulman
                          isikukood: 38203110238; kodakondsus: EV; emakeel: eesti keel;
                          töökoht: puudub; asukoht: XXX. Varem nii kriminaal-kui ka
                          väärteokorras karistatud.

RESOLUTSIOON
Juhindudes väärteomenetluse seadustiku (VTMS) § 111, 113 lg 2 kohus o t s u s t a s:

   1. Süüdi mõista Anton Paulman NPALS § 151 lg 1 järgi ja karistada arestiga 10 (kümme)
      päeva.
   2. Arest peab olema kantud hiljemalt 29.02.2016. Tähtaegselt aresti kandmisel
      mitteilmumise korral kohaldada Anton Paulmani suhtes sundtoomist arestimajja.
   3. Aresti kandmise kohaks määrata Põhja Prefektuuri Arestimaja (Rahumäe tee 6,
      Tallinn).
   4. Välja mõista Anton Paulmanilt riigi tuludesse ekspertiisitasu 95,00 eurot.
   5. Nõude tasumiseks vajalikud andmed edastatakse eraldi dokumendis. Kui
      menetluskulud ei ole tähtaegselt tasutud, suunatakse nõue täitemenetluse läbiviimiseks
      kohtutäiturile täitemenetluse seadustikus sätestatud korras.




                                                                                               1
 Edasikaebamise kord
 Kohtuotsuse peale saab apellatsiooni korras kaevata Tallinna Ringkonnakohtule.
 Apellatsiooniõiguse kasutamise soovist tuleb kohtule teatada 7 päeva jooksul alates
 kohtuotsuse lõpposa kuulutamisest.
 Apellatsiooniõiguse kasutamise korral tuleb apellatsioon Tallinna Ringkonnakohtule esitada
 15 päeva jooksul alates päevast, mil kohtuotsus on Harju Maakohtu Liivalaia kohtumaja
 kriminaalkantseleis tutvumiseks kättesaadav.
 Kohtuotsus on kättesaadav 27.01.2016.a.


Asjaolud:
Politsei- ja Piirivalveameti Põhja Prefektuuri Lääne-Harju politseijaoskonna poolt 26.11.2015
koostatud väärteoprotokolli nr AB1460331 kohaselt oli Anton Paulman 05.07.2015 kella 14.19 ajal
Tallinnas, Paldiski mnt. Looga bussipeatuse juures eelnevalt tarvitanud narkootilist või
psühhotroopset ainet ilma arsti ettekirjutuseta. Menetlusalune isik rikkus NPALS § 3 lg 1, pannes
toime NPALS § 151 lg 1 järgi kvalifitseeritava väärteo.

Menetlusosaliste seisukohad:
Kohtuväline menetleja: leidis, et menetlusalusele isikule süüksarvatav NPALS § 151 lg 1 järgi
kvalifitseeritud väärtegu on asjas kogutud tõenditega kinnitust leidnud. Kohtuväline menetleja palus
Anton Paulmani süüdi mõista NPALS § 151 lg 1 järgi kvalifitseeritavas väärteos ning taotles tema
karistamist arestiga 10 päeva. Kohtuvälise menetleja hinnangul on põhjendatud isikule aresti
määramine: isik on eelnevalt korduvalt väärteokorras karistatud, kuid mingeid järeldusi ta sellest
teinud ei ole, jätkab väärtegude toimepanemist. Lisaks tuleb isikult välja mõista menetluskulu.

Menetlusaluse isiku seisukoht:
A.Paulmanile tehti kohtuistungi aeg ja –koht teatavaks telefonitsi 14.01.2016. Kohtuistungile A.
Paulman ei ilmunud, oma mitteilmumisest või selle põhjustest kohtule ei teatanud.

Kohtu seisukoht:
Kohtu hinnangul on võimalik asja arutada ilma menetlusaluse isiku osavõtuta: VtMS § 90 lg 1
kohaselt arutatakse asja ilma menetlusaluse isikuta, kui talle on asja arutamise aeg ja koht teatavaks
tehtud ning ta on kutse enne asja arutamist kätte saanud, kuid ei ole taotlenud asja arutamise
edasilükkamist.

Menetlusalusele isikule heidetakse ette NPALS § 151 lg 1 järgi kvalifitseeritud väärteo toime
panemist. Kohtu arvates on tegu tõendatud ja õigesti kvalifitseeritud. Arvestades narkootilise aine
tuvastamist organismis loeb kohus tõendatuks isiku poolt narkootikumide tarvitamise 05.07.2015.a.
Mistahes asjaolusid, mille alusel kohus võiks väita, et menetlusaluse isiku narkojoove oli tekkinud
muul moel, kui narkootikumi ise tarbides, käesoleval juhul väärteoasja materjalidest ei nähtu.
05.07.2015.a Joobeseisundi tuvastamise saatekirjast nähtub, et 05.07.2015 suunati menetlusalune isik
ekspertiisi, millega tuvastati tema uriinist metadoon, alprasolaam, tetrahüdrokannabinool ning
metaboliit ainete sisaldust.

Sotsiaalministri 18.mai 2005 määruse nr 73 järgi „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse tingimused
ja kord ning narkootiliste ja psühhotroopsete ainete nimekirjad“ § 3 lg 1 järgi on narkootilised ja
psühhotroopsed ained määruse lisas 1 kehtestatud nimekirjas loetletud ained ja nende ainete
                                                                                                    2
isomeerid, estrid, eetrid ja soolad ning nimetatud aineid sisaldavad ravimid. Metadoon, alprasolaam,
ning tetrahüdrokannabinool kuuluvad narkootiliste ja psühhotroopsete ainete nimekirja ning on seega
narkootilised ained.

Väärteoasja materjalidest ei nähtu, et menetlusalusel isikul oli olemas arsti ettekirjutus tema
organismis tuvastatud aine tarvitamiseks. Kuna sellise loa eeldamiseks puudub alus, tuleb lugeda
tõendatuks loa puudumine. Kohtu hinnagul on süütegu toime pandud kavatsetusega, kuivõrd ta on
tarvitanud narkootikume teadlikult, seega seadnud eesmärgiks süüteokoosseisule vastava asjaolu
teostamise ning teab, et see saabub või vähemalt peab seda võimalikuks. Teo õigusvastasust
välistavad asjaolud puuduvad. Isik on süüvõimeline ning süüd välistavad asjaolud puuduvad.

Karistus:
KarS § 56 järgi on karistamise aluseks isiku süü; karistuse mõistmisel arvestatakse kergendavaid ja
raskendavaid asjaolusid, tahtluse ja ettevaatamatuse liiki teo toimepanemisel, samuti võimalust
mõjutada süüdlast edaspidi hoiduma süütegude toimepanemisest ja õiguskorra kaitsmise huvisid.
NPALS § 151 lg 1 järgi on narkootilise või psühhotroopse aine arsti ettekirjutuseta tarvitamine
väärtegu, mille toimepanemise eest võib isikut karistatada rahatrahviga kuni 300 trahviühikut või
arestiga. Anton Paulman pani NPALS § 151 lg 1 järgi kvalifitseeritava teo toime kavatsetult.
Karistust kergendavad ning raskendavad asjaolud puuduvad. Kohtu hinnangul ei ole Anton
Paulmanile trahvi määramine või siis ühiskondliku kasuliku töö kohaldamine põhjendatud, kuna
Anton Paulman on varasemalt samalaadse väärteo toimepanemise eest korduvalt karistatud. Eelnevalt
mõistetud karistused oma eesmärki täitnud ei ole. Kohtu hinnangul on käesoleval ajal
ainuvõimalikuks mõjutusvahendiks arest. Kohus leiab, et Anton Paulman tuleb süüdi mõista NPALS
§ 151 lg 1 järgi ja karistada arestiga 10 päeva. Arest peab olema kantud hiljemalt 29.02.2016 ning
selle kandmise kohaks määrata Põhja Prefektuuri Arestimaja (Rahumäe tee 6, Tallinn). Tähtaegselt
aresti kandmisele mitteilmumise korral kohaldada Anton Paulmani suhtes sundtoomist arestimajja.


Tulenevalt VTMS § 38 lg 1 ja KrMS § 173 lg 1 p 3 alusel kuulub Anton Paulmanilt välja mõistmisele
menetluskulu, s.o ekspertiisitasu summas 95,00 eurot. Nõude tasumiseks vajalikud andmed
edastatakse eraldi dokumendis. Kui menetluskulud ei ole tähtaegselt tasutud, suunatakse nõue
täitemenetluse läbiviimiseks kohtutäiturile täitemenetluse seadustikus sätestatud korras.




Kohtunik:
/allkirjastatud digitaalselt/




                                                                                                  3
