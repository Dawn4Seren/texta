                                                                                       2-15-124837




                            KOHTUOTSUS
                                 EESTI VABARIIGI NIMEL
                                       Tagaseljaotsus
Kohus                               Pärnu Maakohus
Kohtunik                            Tambet Grauberg
Otsuse tegemise aeg ja koht         01. aprill 2016.a, Pärnu kohtumaja
Tsiviilasja number                  2-15-124837
Tsiviilasi                          Stokker Agri OÜ hagi Xxxx xxxxxxx xxxxxxx xxxx vastu
                                    võlgnevuse nõudes
Tsiviilasja hind                    729,60 eurot
Menetlusosalised ja nende           Hageja: Stokker Agri OÜ, registrikood 11908837; asukoht:
esindajad                           Peterburi tee 44, 11415 Tallinn
                                    Hageja lepinguline esindaja: Indrek Lillo, Advokaadibüroo
                                    Lillo & Partnerid; asukoht: Pärnu mnt 10, 10148 Tallinn; e-
                                    post: lillo@advokaat.ee
                                    Kostja: Xxxx xxxxxxx xxxxxxx xxxx (FIE P.K.), registrikood
                                    xxxxxxxx; asukoht: xxxxxxx xxxx, xxxxx xxxx, xxxxx
                                    xxxxxxxx xxxx xxxxx xxxxxxx
Menetluse staatus                   Kirjalik menetlus
RESOLUTSIOON
1. Hagi rahuldada tagaseljaotsusega.
2. Välja mõista kostjalt Xxxx xxxxxxx xxxxxxx xxxxlt hageja Stokker Agri OÜ kasuks,
    Stokker Agri OÜ ja Xxxx xxxxxxx xxxxxxx xxxx vahel 08.06.2015.a sõlmitud
    müügilepingu, mille alusel väljastati kostjale arve nr AGRI48479 alusel, 683,01 (kuussada
    kaheksakümmend kolm eurot ja 1 sent) eurot, millest põhivõlgnevus 642,08 eurot, viivis
    perioodil 15.06.2015.a kuni 23.02.2016.a 35,83 eurot ning viivis perioodil 24.02.2016.a kuni
    30.03.2016.a 5,10 eurot.
3. Välja mõista Xxxx xxxxxxx xxxxxxx xxxxlt hageja Stokker Agri OÜ kasuks põhinõudelt
    (642,08 eurolt) alates 31.03.2016.a kuni põhinõude täitmiseni viivist võlaõigusseaduse § 113
    lõikes 1 ettenähtud ulatuses (s.o Euroopa Keskpanga põhirefinantseerimisoperatsioonidele
    kohaldatav viimane intressimäär enne iga aasta 1. jaanuari ja 1. juulit, millele lisandub kaheksa
    protsenti aastas; enne 1. jaanuarit 2016 oli see 0,05%, millele lisandub 8% aastas).
4. Tunnistada otsus tagatiseta viivitamata täidetavaks.
5. Saata otsus menetlusosalistele.
Menetluskulude jaotus ja rahalise suuruse kindlaksmääramine
1. Jätta menetluskulud kostja kanda.
2. Välja mõista kostjalt Xxxx xxxxxxx xxxxxxx xxxxlt hageja Stokker Agri OÜ kasuks
menetluskulu summas 301,64 eurot, s.o maksekäsu kiirmenetluse avalduselt tasutud 45,57 eurot,
hagiavalduselt tasutud riigilõiv 79,43 eurot ning hageja õigusabikulud 176,64 eurot.

                                                                                                 1
                                                                                        2-15-124837


3. Menetluskuludelt tuleb kostjal Xxxx xxxxxxx xxxxxxx xxxxl tasuda menetluskulude
suurust kindlakstegeva lahendi jõustumisest alates kuni täitmiseni viivist võlaõigusseaduse §
113 lõikes 1 ettenähtud ulatuses (s.o Euroopa Keskpanga põhirefinantseerimisoperatsioonidele
kohaldatav viimane intressimäär enne iga aasta 1. jaanuari ja 1. juulit, millele lisandub kaheksa
protsenti aastas; enne 1. jaanuarit 2016 oli see 0,05%, millele lisandub 8% aastas).

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
Pärnu Maakohus võttis 25.02.2016.a menetlusse Stokker Agri OÜ hagi Xxxx xxxxxxx xxxxxxx
xxxx vastu võlgnevuse nõudes ning kohustas kostjat esitama vastuse hagiavaldusele 14 päeva
jooksul hagiavalduse kättesaamisest. Kohus saatis kostjale menetlusdokumendid aadressile xxxxx
xxxx, xxxxxxxxx xxxx, xxxxxxxxx.
Tsiviilkohtumenetluse seadustiku (TsMS) § 322 lg 1 alusel kui menetlusdokumendi saajat ei saada
tema eluruumis kätte, loetakse dokument saajale kättetoimetatuks ka kättetoimetamisega tema
eluruumis elavale või perekonda teenivale vähemalt neljateistkümneaastasele isikule. Kohus loeb
menetlusdokumendid FIE P.K.ile kättetoimetatuks dokumentide kättetoimetamisega 11.03.2016.a
P.K.iga samas eluruumis elavale isikule, s.o P.K.i pojale T.K.-le . Kostja ei ole esitanud tähtaegselt
vastust hagiavaldusele.

Tulenevalt TsMS § 75 lg-st 31 käesoleva paragrahvi lõikes 3 nimetatud määruse peale, millega
kohus leidis, et asi ei allu temale, võib taotluse esitaja esitada määruskaebuse. Määruskaebuse
kohta tehtud ringkonnakohtu määruse peale ei saa Riigikohtule edasi kaevata. Hageja ei esitanud
Harju Maakohtu 13.01.2016.a kohtumääruse peale määruskaebust ning tsiviilasi anti
lahendamiseks Pärnu Maakohtule üldise kohtualluvuse järgi. TsMS § 76 lg 4 alusel asja menetleda
saanud kohus peab selle läbi vaatama. Alluvusvaidlused kohtute vahel ei ole lubatud.

                                                                                                  2
                                                                               2-15-124837


TsMS § 444 lg 3 alusel teeb kohus käesolevas tsiviilasjas tagaseljaotsuse ilma kirjeldava ja
põhjendava osata.

/allkirjastatud digitaalselt/
Tambet Grauberg
kohtunik




                                                                                        3
