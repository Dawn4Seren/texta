                                                                             1-16-4989




                             KOHTUOTSUS
                           EESTI VABARIIGI NIMEL
Kohus                              Pärnu Maakohus
Otsuse tegemise aeg ja koht        13. juuni 2016 .a. Pärnu Maakohtu Pärnu Kuninga tn
                                   kohtumaja
Kriminaalasja number               1-16-4989 (14250101493)
Kohtukoosseis                      Kohtunik Igor Pütsep

Kohtuistungi sekretär              Kadi Neeme
                                   Oleg Golovanov süüdistuses KarS § 199 lg 1 järgi
Kriminaalasi
                                   kokkuleppemenetluses
Abiprokurör                        Marelle Ulla
Süüdistatav                        OLEG GOLOVANOV
                                   isikukood:          37002114224

RESOLUTSIOON                       KrMS § 239 lg 4, § 248 lg 1 p 5, § 249, § 306, § 311, §
                                   313 alusel kohus otsustas:

Süüdi tunnistada Oleg Golovanov KarS § 199 lg 1 järgi ning mõista karistuseks 2
(kaks) kuud vangistust.
KrMS § 202 lg 6 ja KarS § 69 lg 1 alusel arvestada karistusaja hulka Oleg Golovanov`i
poolt teostatud 25 (kakskümmend viis) tundi üldkasulikku tööd, mis vastab 25
(kahekümne viiele) päevale vangistusele, ning ärakandmisele kuulub 1 (üks) kuu ja 5
(viis) päeva vangistust.
KarS § 73 lg 1, 3 alusel jätta karistus tingimisi täitmisele pööramata, kui Oleg Golovanov
ei pane 12 (kaheteistkümne) kuulise katseaja jooksul toime uut tahtlikku kuritegu.

Karistuse kandmise aja algust arvata alates kohtuotsuse kuulutamisest. Tõkend
elukohast lahkumise keeld tühistada kohtuotsuse jõustumisel.

Välja mõista Oleg Golovanov`ilt riigituludesse menetluskuludena KrMS § 175 lg 1 p 4
alusel määratud kaitsja Alla Raudsepp`le makstud tasu riigi õigusabi eest eeluurimisel
144 € ja määratud kaitsja v.adv Viktor Kozlov`ile makstud tasu riigi õigusabi eest
eeluurimisel 72 € ning KrMS § 179 lg 1 p 2 alusel sundraha 645 €, kokku 861 €.
KrMS § 180 lg 3 alusel ja arvestades, et Oleg Golovanov`i sissetulek on hetkel
juhutöödest, võimaldada tal tasuda menetluskulud ositi 12 kuu jooksul alates
kohtuotsuse jõustumisest.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355
Swedbank AS-is või a/a nr: EE401700017002872300 Nordea Bank Finland PLC Eesti
filiaalis või a/a nr: EE873300333499990003 Danske Bank AS Eesti filiaalis, kohustuslik

                                           1
                                                                            1-16-4989

on märkida maksekorraldusele viitenumber 99916700045127. Selgituseks märkida:
menetluskulud, isiku nimi, kriminaalasja number.
Kui rahalised nõuded pole täies ulatuses tähtajaks täidetud suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

Rahuldada tsiviilhagid ja välja mõista Oleg Golovanov`ilt VÕS § 1043 ja § 1045 lg 1 p 5,
8 alusel:
- kannatanu x kasuks 400 € ning kanda nimetatud summa kannatanu Swedbank AS
a/a nr EExxxxxxxxxxxx.
- kannatanu x kasuks 170 € ning kanda nimetatud summa kannatanu Swedbank AS
a/a nr EExxxxxxxxxxx.

EDASIKAEBAMISKORD
 Kohtuotsuse peale võib kohtumenetluse pool esitada apellatsioonkaebuse ainult
 kokkuleppemenetlust reguleerivate menetlusnormide rikkumise korral või kui
 kriminaalasjas on kohtulahendi teinud ebaseaduslik kohtukoosseis. Süüdistatav ja
 kaitsja võivad esitada kokkuleppemenetluses tehtud kohtuotsuse peale apellatsiooni ka
 juhul, kui kokkuleppes kirjeldatud tegu ei ole kuritegu, see on karistusseadustiku järgi
 ebaõigesti kvalifitseeritud või kui süüdistatavale on kuriteo eest mõistetud karistus,
 mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva
jooksul alates otsuse avalikult teatavakstegemisest. Kriminaalmenetluse kulude
hüvitamise otsustuse võib vaidlustada apellatsioonis või määruskaebuse lahendamise
menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSE KÄIK

Kriminaalasjas nr 14250101493 süüdistatakse Oleg Golovanov`i selles, et tema
x.x.xxxx.a ajavahemikul kell x-x x rannas promenaadil asuvate purskkaevude juurest
võttis ebaseadusliku omastamise eesmärgil ära x kuuluva käekoti väärtusega 5 eurot,
milles oli rahakott väärtusega 15 eurot ja sularaha 5 eurot, ID kaart, Swedbanga
pangakaart ja venna x ID kaart, mobiiltelefon LG E610 IMEI x väärtusega 150 eurot,
samuti x kuuluv mobiiltelefon I Phone 4S Black 8GB IMEI x koos IPhone laadijaga
väärtusega kokku 400 eurot. Kuriteoga tekitati kannatanu x varaline kahju kokku 175
eurot ja kannatanu x varaline kahju 400 eurot.

Eeltoodu alusel Oleg Golovanov’it süüdistatakse KarS               § 199    lg   1   järgi
kvalifitseeritava varguse toimepanemises.

Abiprokurör ja süüdistatav Oleg Golovanov jäid kohtus nende vahel sõlmitud
kokkuleppe juurde, mille kohaselt abiprokurör nõudis kohtus Oleg Golovanov`ile KarS
§ 199 lg 1 järgi karistuseks 2 kuud vangistust. KrMS § 202 lg 6 alusel arvata karistusaja
hulka Oleg Golovanov`i poolt teostatud 25 tundi üldkasulikku tööd, millele KarS § 69 lg
1 alusel vastab 25 päeva vangistust, mistõttu ärakandmata karistuseks on 1 kuu 5
päeva vangistust. KarS § 73 lg 1 alusel vabastada Oleg Golovanov kandmata 1 kuu 5
päevasest vangistusest tingimisi 12-kuulise katseajaga.

KOHTU SEISUKOHT




                                          2
                                                                             1-16-4989

Kriminaalasja kohtulikul arutamisel kokkuleppemenetluses veendus kohus, et
süüdistatav on kokkuleppest aru saanud. Süüdistatav jäi kriminaalasja kohtulikul
arutamisel sõlmitud kokkuleppe juurde. Kohtuliku arutamise põhjal tegi kohus
järelduse, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud kokkuleppemenetluse sätteid. Karistust
kergendavad ja raskendavad asjaolud puuduvad. Kohus leidis, et puuduvad teo
õigusvastasust ja isiku süüd välistavad asjaolud, käesolevas kriminaalasjas ei ole
rikutud kokkuleppemenetluse norme.
Juhindudes KrMS § 248 lg 1 p 5 kohus otsustas kokkuleppe kinnitada ja süüdi
tunnistada Oleg Golovanov KarS § 199 lg 1 järgi ja mõista talle karistus vastavalt
kokkuleppele.
Välja mõista KrMS § 179 lg 1 p 2, § 175 lg 1 p 4 ja § 180 lg 1 alusel süüdimõistetult
riigituludesse sundraha 645 € ja tasu riigi õigusabi eest kohtueelses menetluses 216 €.
Rahuldada tsiviilhagid ja välja mõista Oleg Golovanov`ilt VÕS § 1043 ja § 1045 lg 1 p 5,
8 alusel kannatanu x kasuks 400 € ning kannatanu x kasuks 170 €.
Oleg Golovanov`i suhtes kohaldatud tõkend elukohast lahkumise keeld kohtuotsuse
jõustumisel tühistada.



/allkirjastatud digitaalselt/
Igor Pütsep
kohtunik




                                           3
