                         PANKROTIMÄÄRUS

Kohus                            Viru Maakohus
Kohtunik                         Andres Hallmägi
Määruse tegemise aeg ja koht     6. oktoober 2016 kell 16:00, Narva kohtumaja
Kohtuasja number                 2-16-12705
Kohtuasi                         D B pankrotiavaldus
Menetlustoiming                  Pankrotiavalduse menetlusse võtmine ja pankroti väljakuuluta-
                                 mine
Menetlusosalised ja esindajad    Avaldaja (võlgnik): D B (IK XXX)

RESOLUTSIOON

   1. Võtta D B pankrotiavaldus menetlusse.

   2. Välja kuulutada füüsilise isiku D B (IK XXX) pankrot 6. oktoobril 2016 kell 16.00.

   3. Pankrotimäärus kuulub viivitamatule täitmisele.

   4. Nimetada D B pankrotimenetluses pankrotihalduriks vandeadvokaat Ly Müürsoo (isiku-
      kood XXX, pankrotihalduri tunnistus nr 80, aadress: XXX).

   5. Määrata võlausaldajate esimese üldkoosoleku toimumise ajaks 3. novembril 2016. a kell
      11.30. Viru Maakohtu Narva kohtumajas asukohaga 1. Mai 2, Narva, kohtusaal nr
      3. Võlgniku vande andmine toimub samas kell 11.20.

   6. Pankrotihalduril koostada võlausaldajate esimeseks üldkoosolekuks pankrotivara nimeki-
      ri.

   7. D B (pankrotis) võlausaldajad on kohustatud hiljemalt kahe kuu jooksul esi-mese pank-
      rotiteate väljaandes Ametlikud Teadaanded ilmumise päevast arvates teatama haldurile
      kõigist oma enne pankroti väljakuulutamist tekkinud nõuetest D B vastu, sõltumata
      nõude tekkimise alusest ja nõude täitmise tähtpäevast. Kui nõue on mõjuval põhjusel esi-
      tatud pärast nimetatud tähtaja möödumist, ennistab üldkoosolek võlausaldaja taotlusel
      nõude esitamise tähtaja. Nõuet ei saa esitada pärast seda, kui jaotusettepanek on esitatud
      kohtule kinnitamiseks. Nõude esitamise tähtaja ennistamine ei ole vajalik pandiga tagatud
      nõude puhul. Kui nõude esitamise tähtaega ei ole ennistatud, võetakse nõue kaitsmisele,
      kuid tunnustamise korral rahuldatakse pärast õigeaegselt esitatud tunnustatud nõuete ra-
      huldamist.

   8. Pankrotiavalduse tagamiseks keelata võlgnik D B vara käsutamine ilma pankrotihalduri
      nõusolekuta. Kanda kinnistusraamatusse ja teistesse vararegistritesse võlgnikule kuuluva
      vara käsutamise keelumärked. Pankrotiavalduse tagamise osas täidab kohtumäärust pank-
      rotihaldur täitemenetluse seadustikus sätestatud korras.
                                                                                          2-16-12705

   9. Avaldada viivitamatult pankrotimääruse kohta teadaanne väljaandes Ametlikud Teadaan-
      ded. Pankrotiteates märkida pankroti välja kuulutanud kohtu nimi, määruse tegemise kuu-
      päev ja kellaaeg, andmed võlgniku ja halduri kohta, ettepanek võlausaldajatele oma nõue-
      te esitamiseks ja nõuete esitamise tähtaeg, nõude tähtaegselt esitamata jätmise tagajärjed
      ning võlausaldajate esimese üldkoosoleku toimumise aeg ja koht ja et võlgnikule võlgne-
      vate kohustuste täitmist võib vastu võtta üksnes haldur.

   10. Jätta kõik menetluskulud täies ulatuses D B pankrotivara kanda.

   11. Pankrotimäärus kuulub täitmisele viivitamatult.

   12. Saata kohtumäärus pankrotihaldurile ja avaldajale.


EDASIKAEBAMISE KORD

Pankrotimääruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul pankrotiteate avaldamisest.

Kohus selgitab, et menetlusabi taotlemise korral peab menetlusabi taotleja seaduses sätestatud täh-
taja järgimiseks tegema tähtaja kestel ka menetlustoimingu, mille tegemiseks ta menetlusabi taot-
leb, eelkõige esitama kaebuse. Kaebuse põhjendamiseks või riigilõivu tasumiseks või kaebuses esi-
neva sellise puuduse kõrvaldamiseks, mis on seotud menetlusabi taotlemisega, annab kohus sellisel
juhul mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista menetlustähtaja
ennistamist.


ASJAOLUD

D B esitas 23.08.2016 Viru Maakohtule pankrotiavalduse, mille kohaselt ei suuda ta oma kohustu-
si täita, kuna sissetulek on alla miinimummäära. Avaldaja palub välja kuulutada võlg-niku pankrot
ning algatada võlgadest vabastamise menetluse. Avaldusele on lisatud Eesti Töötukassa tõend, et
D B on töötuna arvele võetud alates 28.03.2016.

Maksejõuetuse tekkimise põhjuste seletuskirja kohaselt tekkisid maksejõuetus, kuna avaldaja sis-
setulek ei kata kõiki võlgnevusi. Avaldaja sõber tegi avaldaja autoga avarii, mille tagajärjel esitas
kindlustusfirma avaldaja vastu kahju nõude. Avaldaja viibis ajateenistuses ning õppis Mereaka-
deemias, mistõttu ei saanud raha teenida.

Võlgniku sissetulekuks on toimetulekutoetus, muud vara ei ole. Võlgniku võlad on järgmised:
Dormitorium MTÜ ees summas 198,70 eurot ning Swedbank PC Insurance AS-i ees summas
1294,06 eurot; summadele lisanduvad veel täitemenetluse kulud ja täituri tasud.


KOHTUMÄÄRUSE PÕHJENDUSED

Kohus, tutvunud esitatud pankrotiavaldusega, leidis et see vastab pankrotiseaduse (PankrS) § 13
nõuetele ega esine PankrS § 14 sätestatud pankrotiavalduse menetlusse võtmisest keeldumise alu-
seid.


                                                                                                        2
                                                                                          2-16-12705

Pankrotiseaduse § 15 lg 2 kohaselt kui pankrotiavalduse on esitanud füüsilisest isikust võlgnik,
võib kohus võlgniku varalist olukorda arvestades jätta ajutise halduri nimetamata ja 10 päeva jook-
sul pankrotiavalduse saamisest pankroti välja kuulutada.

PankrS § 31 lg 1 kohaselt kuulutab kohus pankroti välja, kui võlgnik on maksejõuetu. PankrS § 1
lg 2 kohaselt on võlgnik maksejõuetu, kui ta ei suuda rahuldada võlausaldaja nõudeid ja see suut-
matus ei ole võlgniku majanduslikust olukorrast tulenevalt ajutine. PankrS § 31 lg 4 sätestab, et
kui pankrotiavalduse on esitanud võlgnik, siis eeldatakse, et ta on maksejõuetu.

Vara ja võlgade nimekirjast nähtuvalt on D B vara väärtuseks 0 eurot ning võlgnikul on kohustusi
kogusummas ca 1500 eurot ja võlad igal päeval suurenevad viiviste tõttu. Kohus tegi päringud
vararegistritesse tuvastamaks võlgniku varalist olukorda ning veendus, et võlgnik on varatu. Toi-
miku materjalid kinnitavad, et võlgniku varast ei jätku kõigi võlausaldajate nõuete rahuldamiseks.
Kohus loeb tuvastatuks, et D B on maksejõuetu ning maksejõetus on püsiva iseloomuga.

Kohus leiab, et tuleb välja kuulutada D B pankrot.

Vastavalt PankrS § 31 lg 5 ja lg 6 pankroti kuulutab kohus välja määrusega (pankrotimäärus).
Pankrotimääruses tuleb märkida pankroti väljakuulutamise kellaaeg. Pankroti väljakuulutamisega
algab pankrotimenetlus. Pankroti väljakuulutamisel otsustab kohus võlausaldajate esimese üldkoo-
soleku toimumise aja ja koha, pankrotihalduri (haldur) nimetamise ning hagi tagamise abinõude
kohaldamise. Kui hagi tagamise abinõusid oli kohaldatud enne pankroti väljakuulutamist, jäävad
need kehtima, kui kohus ei otsusta teisiti.

Pankrotihaldur Ly Müürsoo on andnud nõusoleku enda määramiseks pankrotihalduriks ning kinni-
tanud, et on sõltumatu võlgnikust ja võlausaldajatest.

Võlgniku pankroti kuulutab kohus välja 6. oktoobril 2016 kell 16.00. Kohus nimetab pankrotihal-
duriks Ly Müürsoo ning määrab võlausaldajate esimese üldkoosoleku aja.

Vastavalt PankrS § 18 lg 1 ja lg 3 kohus võib pankrotiavalduse tagamiseks rakendada kõiki hagi
tagamise abinõusid. Pankrotiavalduse tagamise määruse täidab ajutine haldur täitemenetluse sea-
dustikus sätestatud korras. Vastavalt PankrS § 20 lg 1 kohus võib keelata võlgnikul ajutise halduri
nõusolekuta vara käsutada. Käsutuskeelu võib kehtestada kogu või osa vara suhtes ning lähtuvalt
PankrS § 21 lg 1 – 3, määrus, millega kehtestatakse PankrS § 20 lõikes 1 nimetatud käsutuskeeld,
avaldatakse väljaandes Ametlikud Teadaanded. Määrus saadetakse võlgnikule ja ajutisele pankro-
tihaldurile. Kui võlgnik on kantud äriregistrisse või mittetulundusühingute ja sihtasutuste registris-
se, edastab kohus käesoleva paragrahvi lõikes 1 nimetatud määruse ärakirja viivitamatult Tartu
Maakohtu registriosakonnale. Käsutuskeelu sissekandmise kohta kinnistusraamatusse, laevakinnis-
tusraamatusse ning Eesti väärtpaberite keskregistrisse kohaldatakse vastavalt PankrS §-des 40 ja
41 sätestatut.

TsMS § 378 lg 1 p 2-6 kohaselt hagi tagamise abinõud on: kostja või teise isiku valduses oleva
kostjale kuuluva vara arestimine ning selle alusel käsutuskeelu nähtavaks tegeva keelumärke
kandmine kinnistusraamatusse või muu käsutuskeeldu nähtavaks tegeva kande tegemine muusse
vararegistrisse; kostjal teatud tehingute ja toimingute tegemise keelamine, muu hulgas lähenemis-
keelu kohaldamine; teisel isikul kostjale vara üleandmise või kostja suhtes muude kohustuste täit-
mise keelamine, millega võib siduda ka kohustuse anda vara üle kohtutäiturile või maksta raha
kohtu ettenähtud pangakontole; kostja kohustamine asja kohtutäiturile hoiuleandmiseks; täiteme-
netluse peatamine, täitemenetluse jätkamise lubamine üksnes tagatise vastu või täitetoimingu tü-


                                                                                                     3
                                                                                             2-16-12705

histamine, kui täitedokument on hagi esitamisega vaidlustatud või kui kolmas isik on esitanud hagi
vara arestist vabastamiseks või muul põhjusel sundtäitmise lubamatuks tunnistamiseks.

Kohus kuulutab pankroti välja ilma ajutist haldurit nimetamata ning seega tuleb rakendada pankro-
tiavalduse tagamise abinõusid.

Pankrotiavalduse tagamiseks tuleb keelata võlgnikul vara käsutamine ilma pankrotihalduri nõuso-
lekuta ning kanda kinnistusraamatusse ja teistesse vararegistritesse võlgnikule kuuluva vara käsu-
tamise keelumärked. Pankrotiavalduse tagamise osas täidab kohtumäärust pankrotihaldur täiteme-
netluse seadustikus sätestatud korras.

PankrS § 36 lg 6 kohaselt füüsilisest isikust võlgnik võib pankrotivara käsutada halduri nõusole-
kul. Halduri nõusolekuta tehtud käsutustehing on tühine.

Vastavalt PankrS § 91 lg 1 füüsilisest isikust võlgnik ei tohi tema pankroti väljakuulutamisest kuni
pankrotimenetluse lõpuni kohtu loata olla ettevõtja, juriidilise isiku juhtorgani liige, juriidilise isi-
ku likvideerija ega prokurist.

Võlgnik kaotab õiguse teha tehinguid seoses pankrotivaraga ning võib pankrotivara käsutada hal-
duri nõusolekul. Halduri nõusolekuta tehtud käsutustehing on tühine. Võlgnik ei tohi tema pankro-
ti väljakuulutamisest kuni pankrotimenetluse lõpuni kohtu loata olla ettevõtja, juriidilise isiku juh-
torgani liige, juriidilise isiku likvideerija ega prokurist.


Menetluskulud

PankrS § 150 lg 1 p 1, p 2 ja p 5 ning lg 2 pankrotimenetluse kulud on menetluskulud, ajutise hal-
duri tasu, ajutise halduri ja halduri tehtud vajalikud kulutused oma ülesannete täitmiseks. Kui
pankrotiavaldus rahuldatakse, samuti kui pankrotimenetlus lõpetatakse kompromissiga, tasutakse
pankrotimenetluse kulud pankrotivarast.

Kõik menetluskulud tuleb täies ulatuses jätta võlgniku pankrotivara kanda. Väljamaksmisele kuu-
luvaid kulusid pankroti väljakuulutamise seisuga ei ole.


Viivitamatu täitmine

PankrS § 31 lg 7 kohaselt pankrotimäärus kuulub viivitamatule täitmisele. Pankrotimääruse täit-
mist ei saa peatada ega ajatada, samuti ei saa muuta otsuse seaduses sätestatud täitmise viisi ja
korda.

Pankrotimäärus kuulub täitmisele viivitamatult.




(digitaalallkiri)
Andres Hallmägi
kohtunik



                                                                                                        4
