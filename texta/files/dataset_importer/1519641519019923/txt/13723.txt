                                                                             1-10-17349




                           KOHTUMÄÄRUS
Kohus                            Viru Maakohus

Määruse tegemise aeg ja koht     02. juuni 2016, Narva kohtumaja

Kriminaalasja number             1-10-17349 (10240102536)

Kohtunik                         Innokenti Menšikov

Kohtuistungi sekretär            Ilona Berezina

Tõlk                             Irina Ogurova

Avalduse esitaja                 Riigi Tugiteenuste Keskus
                                 asukoht Sõbra 56, 51013 Tartu
Kohtutäitur                      Rakvere kohtutäitur Raigo Pärs
                                 büroo asukoht Laada 20, 44310 Rakvere
Võlgnik                          Deniss Vorobjov
                                 isikukood 37909023714, elukoht xxx; viibimiskoht
                                 Narva kamber, töökoht xxx (enda sõnade järgi)
Avaldus                          Rahalise karistuse asendamiseks         täitemenetluse
                                 seadustiku § 206 lg 2 alusel
Täiteasi                         158/2011/887

Istungil osalenud isikud         Võlgnik Deniss Vorobjov

Kohtuistungi toimumise aeg       02.06.2016



RESOLUTSIOON

Rahuldada Riigi Tugiteenuste Keskuse avaldus Deniss Vorobjovile asenduskaristuse
kohaldamiseks.
Asendada Deniss Vorobjovile Viru Maakohtu Narva kohtumaja 05.01.2011
kohtuotsusega kriminaalasjas nr 1-10-17349 mõistetud rahaline karistus 31
miinimumpäevamäära ulatuses, s.o summas 99 (üheksakümmend üheksa) eurot 20
senti, 10 (kümne) päeva vangistusega.

Karistuse kandmise alguseks lugeda 01.06.2016.

Jätta Deniss Vorobjovile valitud tõkend - vahistamine – muutmata kuni karistuse
                                                                                          1
                                                                                  1-10-17349
ärakandmiseni.
Antud    määrus      edastada      täitmiseks Deniss   Vorobjovile,    Viru    Vangla
Kriminaalhooldaosakonna Narva talitusele ning teadmiseks Riigi Tugiteenuste Keskusele,
Rakvere kohtutäitur Raigo Pärsile.

Edasikaebamise kord

Määrusele võib esitada 15 päeva jooksul alates päevast, mil isik sai vaidlustatavast
kohtumäärusest teada või oleks pidanud teada saama, määruskaebuse Viru Maakohtu Narva
kohtumajale.

Maakohus tuvastas

Viru Maakohtu Narva kohtumaja 05.01.2011 kohtuotsusega kriminaalasjas nr 1-10-17349
tunnistati Deniss Vorobjovi süüdi KarS § 266 lg 1 järgi ja mõisteti karistuseks rahaline
karistus 40 miinimumpäevamäära ulatuses, s.o summas 128 (ükssada kakskümmend kaheksa)
eurot. Arvati KarS § 68 lg 1 alusel karistusaja hulka eelvangistuses viibitud aeg alates
28.05.2010 kuni 30.05.2010, s.o 3 (kolm) päeva, millele vastab rahalise karistuse 9
päevamäära ja mõisteti lõplikuks karistuseks rahaline karistus 31 miinimumpäevamäära
ulatuses, s.o summas 99 (üheksakümmend üheksa) eurot 20 senti. Viru Maakohtu Narva
kohtumaja 05.01.2011 kohtuotsus jõustus 01.02.2011.

08.02.2016 saabus Viru Maakohtu Narva kohtumajja Riigi Tugiteenuste Keskuse avaldus
Deniss Vorobjovi suhtes asenduskaristuse määramiseks.

Avalduse kohaselt palub sissenõudja Eesti Vabariik (Riigi Tugiteenuste Keskuse kaudu)
otsustada Täitemenetluse seadustiku § 206 lg 2 sätete alusel avalduses toodud rahalise
karistuse asendamine. Kohtutäitur on kontrollinud võlgniku vara olemasolu ning talle
teadaolevatel andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid. Võlgnikul on 2576,75 € ulatuses tasumata riiginõudeid.
Asjas pole toimunud ühtegi laekumist. Tasumata on ka sama kriminaalasja raames riigi
kasuks väljamõistetud muud rahalised kohustused ning kohtukulud neljas teises kohtuasjas.
Täituri sõnul on tegemist varatu isikuga. Pole tõenäoline, et isik tasuks nõuded tähtaegselt.

Rakvere kohtutäitur Raigo Pärs esitas Riigi Tugiteenuste Keskusele teate täitmise
võimatusest. Rakvere kohtutäitur Raigo Pärs on algatanud täitemenetluse. Täitemenetluse
läbiviimise aluseks on 05.01.2011 Viru Maakohtu kohtuotsus nr 1-10-17349 ja sissenõudja
EV Kohtute Raamatupidamiskeskuse avaldus. Nõude sisu: rahaline karistus 99,20 eurot.
Täitemenetlus võlgniku suhtes on algatatud 13.04.2011. Kohtuäitur on kontrollinud võlgniku
vara olemasolu ning temale teadaolevatel andmetel puudub võlgnikul ametlik töökoht ning
registrijärgne vallas- ning kinnisvara, millele sissenõuet pöörata või ei ole olemasoleva vara
väärtus küllaldane katmaks vara realiseerimisega tekkivaid kulutusi. Võlgnikule kuuluvad
pangakontod on arestitud, kuid neil puuduvad piisavad rahalised vahendid.

28.03.2016 kohtuistungile võlgnik Deniss Vorobjov ei ilmunud ning oma mitteilmumise
põhjustest võlgnik ei teavitanud.

29.04.2016 kohtuistungile võlgnik Deniss Vorobjov jälle ei ilmunud. Kohtukutse on kätte
saadud isiklikult ja võlgnik ei teavitanud kohut oma mitteilmumise põhjustest.




                                                                                            2
                                                                         1-10-17349
Viru Maakohtu Narva kohtumaja 03.05.2016 kohtumäärusega kohaldati võlgniku Deniss
Vorobjovi suhtes sundtoomist Viru Maakohtu Narva kohtumajja 09. mail 2016 kell 11.00
toimuvale kohtuistungile aadressilt xxx.

09.05.2016 kohtuistungile võlgnik Deniss Vorobjov jälle ei ilmunud. Võlgniku suhtes oli
kohaldatud sundtoomist, mis ebaõnnestus.

Viru Maakohtu Narva kohtumaja 23.05.2016 kohtumäärusega edasi lükati Riigi Tugiteenuste
Keskuse avalduse arutamine võlgnik Deniss Vorobjovile asenduskaristuse määramiseks Viru
Maakohtu Narva kohtumaja 05.01.2011 kohtuotsuse järgi kriminaalasjas nr 1-10-17349.
Deniss Vorobjov kuulutati tagaotsitavaks. Valiti Deniss Vorobjovi suhtes tõkend –
vahistamine kinnipidamise hetkest.

Kinnipidamise protokolli kohaselt peeti Deniss Vorobjov kinni 01.06.2016 Narvas.


Menetlusosaliste seisukohad kohtuistungil

02.06.2016 kohtuistungil võlgnik Deniss Vorobjov avaldas, et ta ei tahaks vangistust.
Rahaline karistus on tasumata kuna tal ei olnud tööd. Käesolevaks ajaks on ta leidnud endale
töökohta ning hakkab maksma rahalist karistust.


Maakohtu seisukoht

Kohus, vaadanud läbi esitatud avalduse, kuulanud ära Deniss Vorobjovi arvamuse, leiab, et
Riigi Tugiteenuste Keskuse avaldus asenduskaristuse määramiseks on põhjendatud ning
kuulub rahuldamisele.

Kriminaalmenetluse seadustiku (edaspidi KrMS) § 417 lg 3 alusel kui süüdimõistetu ei ole
tasunud rahalist või varalist karistust määratud tähtpäevaks või osastatud rahalise karistuse
tähtaegu ei ole järgitud ja rahalise või varalise karistuse tasumise tähtaega ei ole käesoleva
seadustiku §-s 424 sätestatud korras pikendatud ega ajatatud ning süüdimõistetul ei ole vara,
millele sissenõuet pöörata, teatab kohtutäitur hiljemalt kolme aasta möödumisel rahalise või
varalise karistuse kohtutäituri menetlusse võtmisest, kuid hiljemalt seitsme aasta möödumisel
kohtuotsuse jõustumisest maakohtule täitmise võimatusest. Kui puuduvad karistuse
asendamist välistavad asjaolud, otsustab täitmiskohtunik rahalise või varalise karistuse
asendamise karistusseadustiku §-des 70 ja 71 sätestatud korras. Rahalise või varalise karistuse
asendamisest teavitab kohus süüdimõistetut ja kohtutäiturit.

Karistusseadustiku (edaspidi KarS) § 70 lg 1 kohaselt kui süüdlane ei tasu talle mõistetud
rahalise karistuse summat, asendab kohus rahalise karistuse vangistusega või süüdlase
nõusolekul üldkasuliku tööga käesoleva seadustiku §-s 69 sätestatud korras või käesoleva
seadustiku §-s 692 sätestatud narkomaanide sõltuvusraviga.

KarS § 70 lg 2 kohaselt rahalise karistuse kolmele päevamäärale vastab üks päev vangistust.
Rahalise karistuse kolmele päevamäärale vastab üks päev vangistust. Seega kui võlgnik on
karistatud rahalise karistusega 31 päevamäära ulatuses, siis see vastab 10-päevale
vangistusele.

Viru Maakohtu Narva kohtumaja 05.01.2011 kohtuotsusega kriminaalasjas nr 1-10-17349
tunnistati Deniss Vorobjovi süüdi KarS § 266 lg 1 järgi ja mõisteti karistuseks rahaline
karistus 40 miinimumpäevamäära ulatuses, s.o summas 128 (ükssada kakskümmend kaheksa)

                                                                                             3
                                                                                1-10-17349
eurot. Arvati KarS § 68 lg 1 alusel karistusaja hulka eelvangistuses viibitud aeg alates
28.05.2010 kuni 30.05.2010, s.o 3 (kolm) päeva, millele vastab rahalise karistuse 9
päevamäära ja mõisteti lõplikuks karistuseks rahaline karistus 31 miinimumpäevamäära
ulatuses, s.o summas 99 (üheksakümmend üheksa) eurot 20 senti. Võlgnikul puudub ametlik
töökoht ja vallasvara, millele sissenõuet pöörata. Samuti ta ei taotlenud rahalise karistuse
tasumise tähtaja pikendamist või ajatamist.

Kohus leiab, et Riigi Tugiteenuste Keskuse avaldus Deniss Vorobjovile määratud rahalise
karistuse asendamiseks vangistusega on põhjendatud ja kuulub rahuldamisele.

Vorobjovi lubadused, et ta hakkab maksma rahalist karistust ei ole kohtu hinnangul
tõsiseltvõetavad kuna 6 aasta jooksul ta ei teinud ühtegi makset.

Lähtudes eeltoodust ja juhindudes KarS § 69 lg 1 ja TMS § 206 lg 2 rahuldab kohus Riigi
Tugiteenuste Keskuse 08.02.2016 avalduse täiteasjas nr 158/2011/887 ja asendab Deniss
Vorobjovile Viru Maakohtu Narva kohtumaja 05.01.2011 kohtuotsuse nr 1-10-17349 järgi
rahaline karistus summas 99,20 eurot, s.o 31 miinimumpäevamäära, 10 (kümne) päeva
vangistusega.

Kuna Vorobjov ei ilmunud vabatahtlikult kohtuistungile ning hoidis kohtumenetlusest
kõrvale, puudub kohtul veendumus, et Vorobjov hakkaks sooritama üldkasuliku tööd. Sellega
seoses on kohus seisukohal, et vangistuse asendamine üldkasuliku tööga ei ole
otstarbekohane.


Määrus on tehtud eeltoodu alusel ja juhindudes KrMS §-dest 417 lg 3, 432 lg 3.

/allkirjastatud digitaalselt/

Innokenti Menšikov
Kohtunik




                                                                                          4
