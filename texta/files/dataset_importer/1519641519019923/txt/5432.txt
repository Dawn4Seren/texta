                                                                              2-16-8727




                         KOHTUOTSUS
                              EESTI VABARIIGI NIMEL

Kohus                         Pärnu Maakohus

Kohtunik                      Reena Undrest

Otsuse tegemise aeg ja koht   7.oktoober 2016. a Kuressaare kohtumaja

Tsiviilasja number            2-16-8727

Tsiviilasi                    Omega Laen AS hagi J Ü vastu võlgnevuse ja liisingueseme
                              tagastamise nõudes
Tsiviilasja hind maakohtus
                              12 212.73 eurot
Menetlusosalised ja nende     Kohtuistungil ei osalenud:
                              Hageja Omega Laen AS (endine ärinimi Odav Laen AS,
esindajad                     registrikood 11691792, asukoht Narva mnt 13 Tallinn) lepinguline
                              esindaja vandeadvokaat Indrek Lillo (Advokaadibüroo Lillo &
                              Partnerid; e-post: lillo@advokaat.ee )
                              Kostja J Ü (XXXXXXXXXXXXXX )
Kohtuistungi toimumise aeg    20.september 2016.a.

RESOLUTSIOON
   1. Hagi rahuldada.
   2. Välja mõista J Üilt Omega Laen AS-i kasuks põhivõlg 661,83 eurot, intress
      3159 eurot ja leppetrahv 2 600 eurot.
   3. Välja mõista J Üilt Omega Laen AS kasuks hagi esitamise ajaks sissenõutavaks
      muutunud viivis summas 51,01 eurot.
   4. Välja mõista J Üilt Omega Laen AS kasuks viivis määraga 0,05% päevas põhivõlalt
      summas 661,83 eurot alates 04.06.2016 kuni põhivõla (661.83 €) tasumiseni.
   5. Kohustada kostjat J Üit tagastama hagejale Omega Laen AS-ile E kinnistu registriosa
      nr VVVVVV(asukoht R küla, V vald, Saare mk) otsene valdus. Valduse tagastamisest
      keeldumise korral võtta nimetatud kinnistu kostja J Üi valdusest ära ja anda kinnistu
      hageja Omega Laen AS-i otsesesse valdusesse.
   6. Tunnistada käesoleva kohtuotsuse resolutiivosa punkt 5 viivitamata täidetavaks
      tingimusel, et hageja annab täitmise tagatise. Kohustada hagejat Omega Laen AS
      tasuma viivitamatu täitmise tagatisena 600 € kolme (3) päeva jooksul vastavalt
      käesoleva otsuse lisaks olevale makseinfole.
Kohtukulude jaotus
   1. Jätta menetluskulud kostja kanda.


                                                                                      1
                                                                                    2-16-8727

   2. Välja mõista J Üilt hageja kantud menetluskulud summas 1 717,16 eurot Omega Laen
      AS kasuks.
   3. Välja mõista J Üilt Omega Laen AS kasuks viivis menetluskuludelt alates antud
      kohtulahendi jõustumisest kuni täitmiseni VÕS § 113 lg 1 teises lauses sätestatud
      määras.


Edasikaebamise kord
Otsuse peale võib apellatsioonkaebuse esitada 30 päeva jooksul, alates otsuse apellandile
kättetoimetamisest. Apellatsioonkaebus esitatakse Tallinna Ringkonnakohtule. Kaebus võidakse
lahendada kirjalikus menetluses, kui kaebuses ei taotleta selle lahendamist istungil.

ASJAOLUD, HAGEJA NÕUE
1. Omega Laen AS esitas 3.06.2016.a. maakohtule hagi J Ü vastu võlgnevuse ja liisingueseme
tagastamise nõudes.
Hagiavalduse aluseks olevate faktiliste asjaolude kohaselt Omega Laen AS (edaspidi hageja)
ja J Ü (edaspidi kostja) sõlmisid 12.08.2015 notari juures kinnistu müügilepingu,
asjaõiguslepingu ja liisingulepingu (vt edaspidi lepingud, lisa 1). Lepingu esemeks oli R
külas, V vallas, Saare maakonnas asuv E kinnistu koos selle oluliste osadega ja päraldistega.
Lepingu ese on kantud Tartu Maakohtu Kinnistusosakonna kinnistusregistri registriossa nr
VVVVVV(edaspidi kinnistu). Pooled leppisid kokku, et kostja müüb hagejale kinnistu, kuid
lepingu eseme otsest valdust kostja poolt hagejale üle ei anta ning kinnistu jääb kostja
valdusesse (vt leping p 5.1, lisa nr 1). Samas dokumendis sõlmisid hageja ja kostja ka
liisingulepingu, mille kohaselt hageja andis kinnistu kostja valdusesse ja kasutusse kuni
15.08.2025 tasu eest. Lepingu kohaselt oli tasu lepingueseme kasutamise eest kogu perioodi
eest kokku 57 036,78 eurot (vt leping p 8.1, lisa nr 1). Kinnistusraamatu andmetest nähtuvalt
on hageja saanud 19.08.2015 kinnistu omanikuks kande tegemisega kinnistusraamatusse (vt
kinnistusraamatu väljavõte, lisa 2). Kinnistu oluliseks osaks on suvemaja, mis on ühtlasi ka
kostja registreeritud elukoht (vt vastus rahvastikuregistri päringule, lisa 3). Kostja oli
kohustatud tasuma kinnistu kasutamise eest 15.08.2015 kuni 15.08.2025 osamakseid vastavalt
lepingu lisas olevale maksegraafikule nr 55104 (edaspidi maksegraafik, lisa 4). Vastavalt
lepingu p-le 1.4 on nii hageja kui ka kostja tutvunud viidatud maksegraafikuga (vt leping, lisa
nr 1). Lepingu p-de 8.3 ja 8.4 järgi oli kostja kohustatud tasuma ka intressi 18% aastas
liisingusumma jäägilt. Intressi arvestamisel lähtutakse 30-päevasest kalendrikuust ja 360-
päevasest aastast. Hageja alustas intressi arvestamist lepingu sõlmimise päevast alates (vt
leping, lisa nr 1). Maksegraafiku kohaselt pidi kostja esimese osamakse 507,48 eurot (sh
liisingumakse põhiosa ja intress) hagejale tasuma 15.09.2015. Alates 15.10.2015 pidi kostja
hagejale kuni 15.08.2025 iga kuu 15. kuupäevaks tasuma 468,48 eurot, sh liisingumakse
põhiosa ja intress (vt maksegraafik, lisa nr 4). Lepingu p-s 8.9 on pooled kokku leppinud
viivisemääras 0,5% päevas. Kuivõrd tarbijalt ei või võlgnetavate maksete tasumisega
viivitamisel nii kõrge määraga viivist nõuda, lähtub hageja hagis viivise arvutamisel lepingus
kokkulepitud intressimäärast. Vastavalt eelmises punktis kirjeldatule, on pooled lepingus
kokku leppinud intressimäära 18% aastas. Niisiis on selles võlasuhtes ka viivisemäär 18%
aastas ehk 0,05% päevas. Kostja ei ole hagejale tasunud ühtegi osamakset. Alates esimese
osamakse sissenõutavaks muutumisest 15.09.2015 on kostja hagejale esitanud ainult
vabandusi ja ettekäändeid, miks kostja oma lepingulist kohustust kohe täita ei saa. Kostja on
pahatahtlikult viivitanud kohustuse täitmisega ja palunud täiendavat tähtaega maksete
tasumiseks juba rohkem kui poole aasta pikkuse perioodi jooksul.
Hageja saatis kostjale korduvalt meeldetuletusi ja palus kostjal võlgnevuse tasuda. Kostja
esitas iga kord selgituse, miks makset veel tasutud ei ole. Kostja vabandas iga kord ja lubas


                                                                                             2
                                                                                       2-16-8727

võlgnevuse mõne päeva jooksul tasuda. Tegelikult kostja ühtegi makset ei tasunud, vaid esitas
iga kord uue põhjenduse ja palve täiendava tähtaja andmiseks (vt e-kirjavahetus, lisa 5).
Esialgu põhjendas kostja osamakse tasumata jätmist sellega, et pärast puhkust olid tal
raskused palga laekumisega, kuid kostja lubas järgmise nädala jooksul asja korda ajada (vt
kostja 18.09.2015 e-kiri, lisa nr 5 lk 8). Hageja andis kostjale täiendava tähtaja kohustuse
täitmiseks (vt hageja 18.09.2015 e-kiri, lisa nr 5 lk 8). Kostja kohustust ei täitnud, vaid esitas
aga järjest uusi väljamõeldud põhjendusi (vt poolte e-kirjavahetus, lisa nr 5).
Hageja veendus poole aasta jooksul, et kostja ei täida ka väga pika täiendava tähtaja jooksul
oma kohustusi. Sellest tulenevalt saatis hageja 10.02.2016 kostjale posti teel
ülesütlemisavalduse (vt ülesütlemisavaldus, lisa 6). Ülesütlemisavalduse saatmise ajaks oli
kostja täielikult viivituses kuue järjestikuse osamakse tasumisega.
Lepingu p 12.1.2 kohaselt on hagejal õigus liisinguleping üles öelda, kui kostja on täielikult
või osaliselt hilinenud ükskõik millise maksegraafikus toodud osamakse tasumisega üle
kolme kuu ja hageja on kostjale edutult andud vähemalt kahenädalase tähtaja puudujääva
summa tasumiseks koos avaldusega, et ta ütleb selle tähtaja jooksul võla tasumata jätmise
korral lepingu üles (vt leping, lisa nr 1). Hageja on kostjale edutult andnud peaaegu kuus kuud
täiendavat tähtaega. Samuti on hageja kostjat hoiatanud, et hageja ütleb lepingu üles (vt e-
kirjavahetus, lisa nr 5). Hageja edastas liisingulepingu ülesütlemisavalduse 13.04.2016
kostjale ka elektrooniliselt. Kostja kinnitas 15.04.2016 e-kirjas ülesütlemisavalduse kätte
saamist (vt e-kiri, lisa 7). Liisinguleping on 15.04.2016 üles öeldud. Lepingu ülesütlemise
ajaks 15.04.2016 oli kostja täielikult viivituses 8 osamakse tasumisega summas 661,83 eurot.
Lisaks võlgnes kostja hagejale kõik intressimaksed summas 3159 eurot. Kuivõrd intressi
arvutati lepingu kohaselt summa jäägilt ja kostja hagejale osamakseid ei tasunud, muutusid ka
nimetatud perioodi intressimaksete summad. Vastav arvutus on esitatud edaspidi.
Lepingu p 12.3.1 sätestab, et liisingulepingu ülesütlemise korral on hagejal õigus kostjalt
nõuda kinnistu andmist viivitamatult hageja valdusesse (vt leping, lisa nr 1).
Ka lepingu p 12.8 kohaselt on lepingu ülesütlemise korral kostja kohustatud viivitamatult
andma hagejale üle kinnistu valduse ja sellega seotud dokumentatsiooni (vt leping, lisa nr 1).
Kostja esitas 05.05.2016 hagejale kinnituse, milles kostja lubas hiljemalt 13.05.2016 tasuda
hagejale kogu võlgnevuse 33 717,57 eurot. Samas kinnitas kostja, et kui 13.05.2016
võlgnevust ei tasuta, kohustub kostja vabastama kinnistu isiklikest asjadest ja andma kinnistu
otsese valduse üle hageja esindajale hiljemalt 15.05.2016 (vt kinnitus, lisa 8). Kostja ei ole
hagi esitamise seisuga hagejale mitte midagi tasunud ega kinnistut hageja otsesesse
valdusesse tagastanud. Lepingu p 13.1 järgi on hagejal õigus nõuda kostjalt leppetrahvi 10%
lepingu eseme koguväärtusest (netohinnast), kui leping öeldakse üles lepingu p-s 12.1.2
toodud alusel ehk selle tõttu, et kostja on täielikult või osaliselt hilinenud ükskõik millise
maksegraafikus toodud osamakse tasumisega üle kolme kuu (vt leping, lisa nr 1). Lepingu
eseme netohind on 26 000 eurot (vt leping p 8.11, lisa nr 1). Leping öeldi üles lepingu p-s
12.1.2 toodud alusel ehk selle tõttu, et kostja on täielikult või osaliselt hilinenud ükskõik
millise maksegraafikus toodud osamakse tasumisega üle kolme kuu. Hageja nõudis kostjalt
leppetrahvi 2 600 eurot tasumist 10.02.2016 saadetud ülesütlemisavalduses (vt
ülesütlemisavaldus, lisa nr 6), mille kostja sai eeltoodud asjaolude kirjelduse kohaselt kätte
hiljemalt 15.04.2016. Lepingu p 13.3 järgi on kostja kohustatud tasuma leppetrahvi 10 päeva
jooksul vastava nõude saamisest (vt leping, lisa nr 1). Kostja sai leppetrahvinõude kätte
hiljemalt 15.04.2016. Seega on leppetrahvinõue muutunud sissenõutavaks hiljemalt
25.04.2016.
Eespool toodust tulenevalt on hagejal kostja vastu põhivõlanõue 661,83 eurot, millele
lisandub intressinõue ja viivisenõue ning leppetrahvinõue 2 600 eurot. Samuti on hagejal
kinnistu hageja otsesesse valdusesse tagastamise nõue.
Õiguslik põhjendus.


                                                                                                3
                                                                                    2-16-8727

Hageja kostja vahel on sõlmitud liisinguleping. VÕS § 361 sätestab, et liisingulepinguga
kohustub liisinguandja omandama liisinguvõtja poolt määratud müüjalt teatud eseme
(liisinguese) ja andma selle liisinguvõtja kasutusse, liisinguvõtja kohustub aga maksma
liisingueseme kasutamise eest tasu. Kostja hagejale liisingueseme ehk kinnistu kasutamise
eest tasu ei maksnud (vt eespool kirjeldatud asjaolud). Lepingu lahutamatuks lisaks oleva
maksegraafiku (vt maksegraafik, lisa nr 4) kohaselt pidi kostja hagejale tasuma igakuiselt
osamakseid summas 468,48 eurot. Kostja hagejale osamakseid ei tasunud.
VÕS § 94 lg 1 kohaselt tuleb kohustuselt tasuda intressi vastavalt seadusele või lepingule.
Vastavalt hagiavalduses eespool kirjeldatud asjaoludele on pooled lepingu p-s 8.3 kokku
leppinud intressimääras 18% aastas. Vastavalt eespool hagiavalduses kirjeldatud asjaoludele
on pooled lepingu p-s 8.4 kokku leppinud, et intressi arvutatakse liisingusumma jäägilt.
Intressi arvutamisel lähtutakse 30 päevasest kalendrikuust ja 360 päevasest aastast.
Kostja ei tasunud hagejale ühtegi liisingumakset. Sellest tulenevalt ei muutunud
krediidisumma jääk. Maksegraafikus on intressimaksed arvutatud lähtudes sellest, et
liisingusumma jääk igakuiselt väheneb. Tegelikult liisingusumma jääk ei vähenenud.
Järelikult on kostja rikkumisest tulenevalt intressimakse võrreldes maksegraafikuga
muutunud. Kostjal tuleb hagejale lepingu sõlmimisest 12.08.2015 kuni lepingu ülesütlemiseni
15.04.2016 tasuda kokku intressi summas 3 159 eurot (vt arvutust allpool):

 Kuupäev        Liisingusumma       intress päevas    Intressiperioodi pikkus     Intressimakse
                jääk                (intressimäär                                 kokku
                                    18%)
 12.08.2015
 15.09.2015             26 000 €               13 €                  33 päeva                429 €
 15.10.2015             26 000 €               13 €                  30 päeva                390 €
 15.11.2015             26 000 €               13 €                  30 päeva                390 €
 15.12.2015             26 000 €               13 €                  30 päeva                390 €
 15.01.2016             26 000 €               13 €                  30 päeva                390 €
 15.02.2016             26 000 €               13 €                  30 päeva                390 €
 15.03.2016             26 000 €               13 €                  30 päeva                390 €
 15.04.2016             26 000 €               13 €                  30 päeva                390 €
                                                                    KOKKU:                  3159 €
VÕS § 113 lg 1 järgi võib võlausaldaja rahalise kohustuse täitmisega viivitamise korral nõuda
võlgnikult viivitusintressi (viivis), arvates kohustuse sissenõutavaks muutumisest kuni kohase
täitmiseni. Viivise määraks loetakse VÕS §-s 94 sätestatud intressimäär, millele lisandub
kaheksa protsenti aastas. Kui lepinguga on ette nähtud kõrgem intressimäär kui seadusjärgne
viivisemäär, loetakse viivise määraks lepinguga ettenähtud intressimäär. Vastavalt eespool
hagiavalduses kirjeldatud asjaoludele tuleb ka käesolevas võlasuhtes viivise määraks lugeda
lepinguga ettenähtud intressimäär.
Lepingu ja eespool hagiavalduses kirjeldatud asjaolude kohaselt on pooled kokku leppinud
intressimääras 18% aastas. Niisiis on viivisemäär vastavalt sellele samuti 18% aastas ehk
0,05% päevas (vastavalt lepingu p-le 8.4 lähtutakse 360 päevasest aastast; vt lepingut, lisa nr
1). Niisiis on hagejal kostja vastu hagi esitamise seisuga lisaks liisingu põhiosa nõudele
summas 661,83 eurot ja intressinõudele summas 3159 eurot ka viivisenõue osamaksetega
viivitatud aja eest. Hagi esitamise seisuga on põhinõudelt kogunenud viivis kokku summas
51,01 eurot (vt arvutust allpool):

  Kuupäev         Põhiosa    Viivis päevas (viivisemäär       Päevade arv           Viivis kokku
                  makse      0,05%)


                                                                                             4
                                                                                    2-16-8727


   12.08.2015
   15.09.2015       78,48 €                  0,03924 €                   263                10,32 €
   15.10.2015       79,66 €                  0,03983 €                   233                 9,28 €
   15.11.2015       80,85 €                 0,040425 €                   202                  8.17€
   15.12.2015       82,07 €                 0,041035 €                   172                 7,06 €
   15.01.2016       83,30 €                  0,04165 €                   141                 5,87 €
   15.02.2016       84,55 €                 0,042275 €                   110                 4,65 €
   15.03.2016       85,82 €                  0,04291 €                    81                 3,48 €
   15.04.2016       87,10 €                  0,04355 €                    50                 2.18 €
                                                                      KOKKU:                  51,01
                                                                                                  €
TsMS § 367 kohaselt võib viivisenõude koos põhinõudega esitada hagis selliselt, et
taotletakse viivise, mis ei ole hagi esitamise ajaks veel sissenõutavaks muutunud,
väljamõistmist kohtult mitte kindla summana, vaid täielikult või osaliselt protsendina
põhinõudest kuni põhinõude täitmiseni. Tuginedes toodud sättele, taotleb hageja kohtult lisaks
hagi esitamise ajaks sissenõutavaks muutunud viivisele kostjalt ka tulevikus sisse nõutavaks
muutuva viivise väljamõistmist vastavalt poolte vahel kokkulepitud viivisemäärale 0,05%
päevas alates hagi esitamise päevale järgnevast päevast kuni hageja nõude täitmiseni.
VÕS § 158 lg 1 sätestab, et leppetrahv on lepingus ettenähtud lepingut rikkunud lepingupoole
kohustus maksta kahjustatud lepingupoolele lepingus määratud rahasumma. Hagis nimetatud
asjaolude ja lepingu p 13.1 kohaselt leppisid hageja ja kostja kokku, et ), kui leping öeldakse
üles lepingu p-s 12.1.2 toodud alusel, on hagejal õigus nõuda kostjalt leppetrahvi 10% lepingu
eseme koguväärtusest. koguväärtus oli vastavalt lepingule 26 000 eurot, niisiis kokkulepitud
leppetrahv 2 600 eurot. Hagejal on õigus nõuda kostjalt 2 600 eurot leppetrahvi.
VÕS § 367 sätestab liisingulepingu ülesütlemise tagajärjed. Nimetatud paragrahvi lg 1
sätestab, et liisingulepingu ülesütlemise korral peab liisinguvõtja hüvitama liisinguandjale
kõik kulud, mida liisinguandja kandis seoses liisinguesemega, eelkõige liisingueseme
ostuhinna ja ostuhinna finantseerimise kulud selles ulatuses, milles need ei ole kaetud juba
tasutud liisingumaksetega. Kui liisinguese jääb pärast liisingulepingu ülesütlemist
liisinguandja omandisse tuleb sama paragrahvi lg 3 kohaselt paragrahvi lg-s 1 nimetatud
kulutuste hüvitamise nõude suuruse määramisel arvestada liisingueseme väärtust selle
liisinguandjale tagastamise hetkel. Pooled on lepingus kokku leppinud, et hagejal on õigus
nõuda kinnistut või kulude hüvitamist (vt leping p 12.3 ja eespool kirjeldatud asjaolud, p
1.15-1.16). VÕS § 363 lg p 3 sätestab, et liisinguvõtja on kohustatud lepingu lõppemisel
tagastama liisingueseme liisinguandjale. Järelikult on kostjal kohustus tasuda seni
võlgnetavad liisingumaksed ja tagastada liisingu ese ehk kinnistu hageja otsesesse valdusesse.
Kostja ei ole hagejale kinnistut vabatahtlikult tagastanud. Selle tõttu nõuab hageja kinnistu
tagastamist kohtu kaudu. TsMS § 445 lg 1 sätestab, et kohus võib otsuses poole taotlusel
kindlaks määrata otsuse täitmise viisi ja korra ning täitmise tähtaja või tähtpäeva. Arvestades
käesoleva kaasuse asjaolusid taotleb hageja kohtuotsuse täitmise kindlaks määramist viisil, et
kostjalt võetakse kinnistu valdus ära ja kinnistu antakse hageja otsesesse valdusesse.
Hageja taotleb kohtuotsuse TsMS § 467 lg 1 kohaselt viivitamata täidetavaks tunnistamist
liisingueseme ehk kinnistu tagastamist puudutava nõude osas.
TsMS § 469 lg 1 sätestab, et TsMS §-s 468 nimetamata otsuse tunnistab kohus poole taotlusel
viivitamata täidetavaks tingimusel, et see pool annab täitmise tagatise. Sama paragrahvi lg 2
kohaselt peab viivitamatu täitmise tagatis katma kahju, mis võib võlgnikule tekkida otsuse
viivitamatust täitmisest või täitmise vältimiseks abinõude rakendamise tõttu.
Hageja on seisukohal, et viivitamatust täitmisest saab kostjal tekkida kahju kõige rohkem 600
eurot. Kostja ei kasuta lepingu eset ehk E kinnistut alalise elukohana vaid ainult suvilana.


                                                                                             5
                                                                                    2-16-8727

Otsuse viivitamatu täitmise korral peab kostja vabastama suvila oma isiklikest asjadest. Isegi
kui edasise vaidluse käigus peaks selguma, et kostja ei pidanud kinnistut vabastama, saab
kostjale olla tekkinud kahju ainult asjade vahepealse hoiustamise tõttu. Taoline kohtuvaidlus
laheneb tõenäoliselt kõige rohkem aastaga ja mõistlik tasu asjade hoiustamiseks on kõige
rohkem 50 eurot kuus. Järelikult saab otsuse viivitamata täitmisega kostjale tekkida kahju
kõige rohkem 600 eurot (50 x 12 = 600). Hageja palub kohtul määrata tagatise sellest
lähtuvalt. Eespool toodust tulenevalt palub hageja kohtul kostjalt välja mõista laenulepingust
tuleneva põhinõude summas 661,83 eurot, leppetrahvi summas 2600 eurot, intressi summas
3159 eurot, hagi esitamise ajaks kogunenud viivise summas 51,01 eurot ning edasiulatuva
viivise määras 0,05% päevas põhivõlalt summas 661,83 eurot alates 04.06.2016 kuni
võlgnevuse tasumiseni. Lisaks nõuab hageja kostjalt liisingueseme otsese valduse tagastamist.
Kohtuistungile hageja ei ilmunud, teatades sellest kohtule 20.09.2016 saadetud e-kirjas /t.l.
64/, kuivõrd on hagis andnud nõusoleku asja läbivaatamiseks kirjalikus menetluses ja palus
asi läbi vaadata hageja osavõtuta.

KOSTJA VASTUVÄITED
2. Kostja ei ole hagile esitanud ühtegi sisulist vastuväidet.
Hagimaterjalid on kostjale elektrooniliselt kättetoimetatud 10.06.2016.a /tlk 35/. 13.06.2016.a
e- kirjaga palub kostja südamest viimast võimalust /tlk 36/. 17.06.2016 e-kirjaga palub kostja
samuti võimalust raha tasumiseks kohe kui ta raha kätte saab ja kirjutab kohtule põhjendused,
miks seda ei ole seni teha saanud /tlk 37,38/. 04.07.2016 e-kirjaga on kostja kirjutanud
kohtule, et on nõus kõikide summade tasumisega, kuid palub selleks 14 päeva aega anda /tlk
46/. 12.08.2016.a e-kirjas mh kostja nõustub kõigi menetluskuludega ning annab teada, et teeb
kõik võimaliku, et sellel kuul kõik ära maksta /tlk 51/. 20.09.2016 e-kirjaga vastuseks istungi
edasilükkamise taotluse rahuldamata jätmisele kirjutab kostja, miks ei ole tänaseks vajalikku
raha kätte saanud ning palub südamest aega juurde /tlk 60/.
Kohtuistungile ei ole kostja ilmunud. Kohtukutse on kostjale elektrooniliselt kättetoimetatud
23.08.2016.a /tlk 57/. Kostja esitas kohtule 18.09.2016.a e-kirja, milles palus kohtul
20.09.2016 istung veidi edasi lükata /tlk 58/. Kohus jättis 19.09.2016 kostjale saadetud e-
kirjaga mõjuva põhjuse puudumisel kostja istungi edasilükkamise taotluse rahuldamata /tlk
59/.

MAAKOHTU SEISUKOHT
3. 20.09.2016.a. toimunud kohtuistungil rahuldas kohus hageja 20.09.2016.a taotluse asja
sisuliseks läbivaatamiseks ja vaatas asja sisuliselt läbi poolte kohaolekuta TsMS § 408 p 1
alusel. Hageja on teatanud oma mitteilmumisest ja palunud asja sisulist lahendamist. Kostjal
puudub mõjuv põhjus TsMS § 422 mõistes istungilt puudumiseks. Kostja 18.09 taotluse
istungi edasilükkamiseks on kohus jätnud 19.09.2016 rahuldamata ja teavitanud sellest ka
kostjat.

4. Kohus leiab, et hagi kuulub rahuldamisele.
Asjas puudub vaidlus selles, et poolte vahel on 12.08.2015 sõlmitud mh ka notariaalne
liisinguleping /t.l. 7-15/.
VÕS § 361 sätestab, et liisingulepinguga kohustub liisinguandja omandama liisinguvõtja
poolt määratud müüjalt teatud eseme (liisinguese) ja andma selle liisinguvõtja kasutusse,
liisinguvõtja kohustub aga maksma liisingueseme kasutamise eest tasu.
Tõendatud on, et kostja hagejale liisingueseme ehk kinnistu kasutamise eest tasu ei maksnud.
Lepingu lahutamatuks lisaks oleva maksegraafiku kohaselt pidi kostja hagejale tasuma
igakuiselt osamakseid summas 468,48 eurot /maksegraafik t.l. 19, poolte vaheline
kirjavahetus t.l. 21-24/, kuid kostja hagejale osamakseid ei tasunud.


                                                                                             6
                                                                                     2-16-8727



VÕS § 94 lg 1 kohaselt tuleb kohustuselt tasuda intressi vastavalt seadusele või lepingule.
Lepingu p-de 8.3 ja 8.4 järgi oli kostja kohustatud tasuma ka intressi 18% aastas
liisingusumma jäägilt. Intressi arvestamisel lähtutakse 30-päevasest kalendrikuust ja 360-
päevasest aastast. Hageja alustas intressi arvestamist lepingu sõlmimise päevast alates /t.l. 7-
15/. Maksegraafiku kohaselt pidi kostja esimese osamakse 507,48 eurot (sh liisingumakse
põhiosa ja intress) hagejale tasuma 15.09.2015. Alates 15.10.2015 pidi kostja hagejale kuni
15.08.2025 iga kuu 15. kuupäevaks tasuma 468,48 eurot, sh liisingumakse põhiosa ja intress
/vt maksegraafik t.l. 19-20/. Lepingu p-s 8.9 on pooled kokku leppinud viivisemääras 0,5%
päevas. Kuivõrd tarbijalt ei või võlgnetavate maksete tasumisega viivitamisel nii kõrge
määraga viivist nõuda, lähtub hageja hagis viivise arvutamisel lepingus kokkulepitud
intressimäärast. Kuivõrd pooled on lepingus kokku leppinud intressimäära 18% aastas on
nende vahelises võlasuhtes ka viivisemäär 18% aastas ehk 0,05% päevas.
Kuna kostja ei tasunud hagejale ühtegi liisingumakset, ei muutunud krediidisumma jääk.
Lepingu lisaks olevas maksegraafikus /t.l. 19-20/ on intressimaksed arvutatud lähtudes sellest,
et liisingusumma jääk igakuiselt väheneb. Tegelikult liisingusumma jääk ei vähenenud.
Järelikult on kostja rikkumisest tulenevalt intressimakse võrreldes maksegraafikuga
muutunud. Kostjal tuleb hagejale lepingu sõlmimisest 12.08.2015 kuni lepingu ülesütlemiseni
15.04.2016 tasuda kokku intressi summas 3159 eurot.

VÕS § 113 lg 1 järgi võib võlausaldaja rahalise kohustuse täitmisega viivitamise korral nõuda
võlgnikult viivitusintressi (viivis), arvates kohustuse sissenõutavaks muutumisest kuni kohase
täitmiseni. Viivise määraks loetakse VÕS §-s 94 sätestatud intressimäär, millele lisandub
kaheksa protsenti aastas. Kui lepinguga on ette nähtud kõrgem intressimäär kui seadusjärgne
viivisemäär, loetakse viivise määraks lepinguga ettenähtud intressimäär.
Vastavalt poolte vahel kokkulepitule tuleb antud juhul viivise määraks lugeda lepinguga
ettenähtud intressimäär. Kuna lepingus on pooled kokku leppinud intressimääras 18% aastas
on viivisemäär vastavalt sellele samuti 18% aastas ehk 0,05% päevas (vastavalt lepingu p-le
8.4 lähtutakse 360 päevasest aastast - t.l. 7-15).
Eelnevast tulenevalt on hagejal kostja vastu hagi esitamise seisuga (3.06.2016) lisaks liisingu
põhiosa nõudele summas 661,83 eurot ja intressinõudele summas 3159 eurot ka viivisenõue
osamaksetega viivitatud aja eest. Hagi esitamise seisuga on põhinõudelt kogunenud viivis
hageja arvutuste kohaselt kokku summas 51,01 eurot.
TsMS § 367 kohaselt võib viivisenõude koos põhinõudega esitada hagis selliselt, et
taotletakse viivise, mis ei ole hagi esitamise ajaks veel sissenõutavaks muutunud,
väljamõistmist kohtult mitte kindla summana, vaid täielikult või osaliselt protsendina
põhinõudest kuni põhinõude täitmiseni.
Tuginedes toodud sättele mõistab kohus kostjalt välja lisaks hagi esitamise ajaks
sissenõutavaks muutunud viivisele, ka tulevikus sisse nõutavaks muutuva viivise vastavalt
poolte vahel kokkulepitud viivisemäärale 0,05% päevas alates hagi esitamise päevale
järgnevast päevast (4.06.2016) kuni hageja nõude täitmiseni.
VÕS § 158 lg 1 sätestab, et leppetrahv on lepingus ettenähtud lepingut rikkunud lepingupoole
kohustus maksta kahjustatud lepingupoolele lepingus määratud rahasumma.
Poolte vahelise lepingu p 13.1 kohaselt leppisid hageja ja kostja kokku, et ), kui leping
öeldakse üles lepingu p-s 12.1.2 toodud alusel (so liisinguvõtja on täielikult või osaliselt
hilinenud ükskõik millise maksegraafikus toodud osamakse tasumisega üle kolm kuu ja
liisinguandja on liisinguvõtjale edutult andnud vähemalt 2 nädalase täiendava tähtaja
puudujääva summa tasumiseks koos avaldusega, et ta ütleb selle tähtaja jooksul võla tasumata
jätmise korral liisingulepingu üles ja nõuab kogu võla tasumist), on hagejal õigus nõuda
kostjalt leppetrahvi 10% lepingu eseme koguväärtusest so 26 000 eurot. Seega on


                                                                                              7
                                                                                     2-16-8727

kokkulepitud leppetrahv 2 600 eurot ning antud juhul on hagejal õigus nõuda kostjalt 2 600
eurot leppetrahvi.
VÕS § 367 sätestab liisingulepingu ülesütlemise tagajärjed. Nimetatud paragrahvi lg 1
sätestab, et liisingulepingu ülesütlemise korral peab liisinguvõtja hüvitama liisinguandjale
kõik kulud, mida liisinguandja kandis seoses liisinguesemega, eelkõige liisingueseme
ostuhinna ja ostuhinna finantseerimise kulud selles ulatuses, milles need ei ole kaetud juba
tasutud liisingumaksetega. Kui liisinguese jääb pärast liisingulepingu ülesütlemist
liisinguandja omandisse tuleb sama paragrahvi lg 3 kohaselt paragrahvi lg-s 1 nimetatud
kulutuste hüvitamise nõude suuruse määramisel arvestada liisingueseme väärtust selle
liisinguandjale tagastamise hetkel.
Pooled on lepingus kokku leppinud, et hagejal on õigus nõuda kinnistut või kulude hüvitamist
(vt leping p 12.3). VÕS § 363 lg p 3 sätestab, et liisinguvõtja on kohustatud lepingu
lõppemisel tagastama liisingueseme liisinguandjale. Järelikult on kostjal kohustus tasuda seni
võlgnetavad liisingumaksed ja tagastada liisingu ese ehk kinnistu hageja otsesesse valdusesse.
Kostja ei ole hagejale kinnistut vabatahtlikult tagastanud ning seetõttu on õigustatud hageja
kinnistu tagastamise nõude rahuldamine.
Eelnevast tulenevalt tuleb kostjalt hageja kasuks välja mõista liisingulepingust tulenev
põhinõue summas 661,83 eurot, leppetrahv summas 2600 eurot, intress summas 3159 eurot,
hagi esitamise ajaks kogunenud viivis summas 51,01 eurot ning edasiulatuv viivis määras
0,05% päevas põhivõlalt summas 661,83 eurot alates 04.06.2016 kuni võlgnevuse tasumiseni.
Lisaks tuleb kostjal hagejale tagastada liisingueseme otsene valdus.

5. TsMS § 445 lg 1 sätestab, et kohus võib otsuses poole taotlusel kindlaks määrata otsuse
täitmise viisi ja korra ning täitmise tähtaja või tähtpäeva. Hageja taotleb kohtuotsuse täitmise
kindlaks määramist viisil, et kostjalt võetakse kinnistu valdus ära ja kinnistu antakse hageja
otsesesse valdusesse.
Hageja taotleb kohtuotsuse TsMS § 467 lg 1 kohaselt viivitamata täidetavaks tunnistamist
liisingueseme ehk kinnistu tagastamist puudutava nõude osas.
TsMS § 469 lg 1 sätestab, et TsMS §-s 468 nimetamata otsuse tunnistab kohus poole taotlusel
viivitamata täidetavaks tingimusel, et see pool annab täitmise tagatise. Sama paragrahvi lg 2
kohaselt peab viivitamatu täitmise tagatis katma kahju, mis võib võlgnikule tekkida otsuse
viivitamatust täitmisest või täitmise vältimiseks abinõude rakendamise tõttu.
Hageja on seisukohal, et viivitamatust täitmisest saab kostjal tekkida kahju kõige rohkem 600
eurot. Kostja ei kasuta lepingu eset ehk E kinnistut alalise elukohana vaid ainult suvilana.
Otsuse viivitamatu täitmise korral peab kostja vabastama suvila oma isiklikest asjadest. Isegi
kui edasise vaidluse käigus peaks selguma, et kostja ei pidanud kinnistut vabastama, saab
kostjale olla tekkinud kahju ainult asjade vahepealse hoiustamise tõttu. Taoline kohtuvaidlus
laheneb tõenäoliselt kõige rohkem aastaga ja mõistlik tasu asjade hoiustamiseks on kõige
rohkem 50 eurot kuus. Järelikult saab otsuse viivitamata täitmisega kostjale tekkida kahju
kõige rohkem 600 eurot (50 x 12 = 600). Kuna kostja ei ole hageja viivitamatu täitmise
taotlusele ega tagatise suurusele vastuväiteid esitanud, siis määrab kohus tagatise hageja
taotlusest lähtuvalt summas 600 eurot.

6. Asjas tekkinud menetluskuludega seoses märgib kohus järgmist.
TsMS § 162 lg 1 kohaselt hagimenetluse kulud kannab pool, kelle kahjuks otsus tehti.
Kuivõrd antud asjas rahuldas kohus hagi, peab kostja kandma ka hageja menetluskulud.
Hageja on 20.09.2016.a. esitanud kohtule menetluskulude nimekirja /t.l. 61-62/, milles palub
kostjalt välja mõista hageja kantud menetluskulud summas 1 717,16 eurot Omega Laen AS
kasuks. Hageja palub kohtul menetluskulude kindlaksmääramise lahendis märkida, et
hüvitamisele kuuluvatelt     menetluskuludelt tuleb tasuda menetluskulude suuruse kindlaks


                                                                                              8
                                                                                    2-16-8727

tegeva lahendi jõustumisest alates kuni täitmiseni viivist VÕS § 113 lg 1 teises lauses
ettenähtud ulatuses.
Menetluskulude nimekirja kohaselt on hageja on kandnud menetluses õigusabikulusid kokku
summas 1 109,16 eurot (ilma km-ta).
Hageja on kandnud õigusabikulusid 10 tunni ja 5 minuti eest. Õigusabi tunnitasu suuruseks on
110 eurot tunnis (ilma km-ta). Seega on hageja kandnud kokku õigusabikulusid summas 1
109,16 eurot (ilma km-ta). Hagejat esindava advokaadi poolt osutatud õigusteenus hõlmas
järgmisi töid:
20.05.16 kliendi edastatud materjalidega tutvumine 1h 50m
24.05.16 kliendilt hagiavalduse koostamiseks vajaliku täiendava informatsiooni küsimine 0h
20m
21.05.16 hagiavalduse koostamine 2h 45m
24.05.16 päringud rahvastikuregistrisse ja kinnistusregistrisse 0h 30m
02.06.16 hagiavalduse täiendamine 1h 30m
03.06.16 rahvastikuregistri päringu vastusega tutvumine 0h 10m
03.06.16 hagiavalduse koostamise lõpetamine ja hagiavalduse e-toimikusse ülesse laadimine
1h 10m
07.06.16 hagi menetlusse võtmise määrusega tutvumine ja kliendile edastamine 0h 15m
21.06.16 menetluskulude nimekirja koostamine ja e-toimikusse ülesse laadimine 0h 25m
27.06.16 e-kirjavahetus kliendiiga seoses nõude osalise täitmisega 0h 15m
28.06.16 telefonikõne kohtusekretärile seoses kostja vastamisega 0h 5m
28.06.16 e-kiri kohtule seoses kostja vastusega ja tagaseljaotsusega 0h 15m
19.07.16 e-kiri kohtule seoses kostja vastusega ja tagaseljaotsusega 0h 10m
19.09.16 kostja taotluse ning kohtukirjaga tutvumine, kliendile edastamine 0h 10m
19.09.16 menetluskulude nimekirja esitamine 0h 15m
KOKKU: 10h 5m
Lisaks õigusabikuludele on hageja tasunud ka riigilõivu hagiavalduse esitamisel summas
600,00 eurot (riigilõivu maksekorraldus lisatud 03.06.2016 hagiavaldusele), riigilõivu 3,00
eurot rahvastikuregistripäringult ja 5,00 eurot kinnistusraamatupäringult. Seega on hageja
tasunud menetluskulusid kokku summas 1 717,16 eurot ilma km-ta (1109,16 + 600 + 3 + 5 =
1 717,16).
Arvestades asjaolu, et hageja on käibemaksukohuslane, saab hageja kohtumenetluses tekkinud
kuludelt käibemaksu tagasi arvestada. Seega taotleb hageja õigusabikulude kindlaksmääramist
ilma käibemaksuta summas. Hageja kinnitab, et on kõik menetluskulud kandnud seoses
käesoleva kohtumenetlusega ning kõik õigusabikulud on olnud täies mahus vajalikud ja
põhjendatud.
Hageja taotleb TsMS § 177 lg 4 alusel, et kohus märgiks menetluskulude kindlaksmääramise
lahendis, et hüvitamisele kuuluvatelt menetluskuludelt tuleb tasuda menetluskulude suurust
kindlaks tegeva lahendi jõustumisest alates kuni täitmiseni viivist VÕS § 113 lg 1 teises
lauses ettenähtud ulatuses.




Kostja on kohtule teatanud, et ta on nõus kõigi menetluskuludega /t.l. 51/.

Riigikohus on tsiviilasja nr 3-2-1-115-14 lahendi p-s 14 asunud seisukohale, et üldjuhul ei saa
pidada põhjendatuks ja vajalikuks menetlusosalise lepingulise esindaja tunnitasu, mis ületab



                                                                                             9
                                                                                   2-16-8727

oluliselt keskmist sarnase õigusteenuse eest makstavat tasu (Riigikohtu 13. novembri 2013. a
määrus tsiviilasjas nr 3-2-1-115-13 p 25).
Riigikohus on pidanud mõistlikuks õigusabi tunnitasuks 2011.a. hagimenetluses 147.49 eurot
(3-2-1-98-13, punktid 4, 9, 13 koosmõjus).
Arvestades eeltoodud seisukohti on kohtu hinnangul hageja lepingulise esindaja tunnitasu 110
eurot (ilma käibemaksuta) õigustatud ning vajalik ja põhjendatud lepingulise esindaja kulu
kokku summas 1109.16 eurot (110 eurot x 10 h 5 min).
Lisaks tuleb kostjalt hageja kasuks välja mõista ka hageja poolt hagiavalduse esitamisel
tasutud riigilõiv summas 600 eurot, riigilõiv 3,00 eurot rahvastikuregistripäringult ja 5,00
eurot kinnistusraamatupäringult. Seega tuleb kostjalt hageja kasuks välja mõista
menetluskulud kokku summas 1 717,16 eurot ilma km-ta (1109,16 + 600 + 3 + 5 = 1 717,16).
TsMS § 177 lg 4 kohaselt märgib kohus menetluskulusid kindlaksmääramist taotlenud isiku
avalduse alusel menetluskulusid kindlaksmääravas lahendis, et hüvitamisele kuuluvatelt
menetluskuludelt tuleb tasuda lahendi jõustumisest alates kuni täitmiseni viivist VÕS § 113 lg
1 teises lauses ettenähtud ulatuses. Eeltoodust tulenevalt mõistab kohus hageja taotlusel
kostjalt lisaks menetluskuludele välja viivisintressi hageja kasuks kostjalt välja mõistetud
menetluskuludelt nende suurust kindlaks määrava lahendi jõustumisest kuni täitmiseni VÕS §
113 lg 1 sätestatud määras.


/allkirjastatud digitaalselt/
Reena Undrest
kohtunik




                                                                                           10
