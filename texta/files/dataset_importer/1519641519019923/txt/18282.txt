                                KOHTUOTSUS
                                  Eesti Vabariigi nimel

Kohtuasja number                 2-15-12557

Otsuse tegemise aeg ja koht      15. aprill 2016.a, Jõhvi

Kohus                            Viru Maakohus

Kohtunik                         Piret Raik

Kohtuasi                         M. P. hagi A. J. vastu mittevaralise kahju hüvitamise
                                 nõudes

Hagihind                         35 000 eurot
Kohtuistungi toimumise aeg       Kirjalik menetlus

Menetlusosalised                 Hageja:               M. P. (IK xxx, elukoht: xxx)

                                                       Vladimir Kolga
                                                       (Kolga & Partnerid Õigusbüroo,
                                 Hageja lepinguline    Narva ,mt 7-634, 10117 Tallinn; e-
                                 esindaja:             post: juriidilineabi24@gmail.com)

                                                       A. J. (IK xxx, elukoht:xxx)
                                 Kostja:
                                                       Vandeadvokaadi abi Kristiina Urb
                                                       (Advokaadibüroo Küllike Namm,
                                                       Tornimäe 7, Tallinn;
                                                       e-post: kristiina.urb@namm.ee)
                                 Kostja lepinguline
                                 esindaja:



RESOLUTSIOON

1.      Jätta M. P. hagi A. J. vastu mittevaralise kahju hüvitamise nõudes rahuldamata.

2.    Menetluskulud jätta poolte endi kanda.
Hagejale antud menetlusabi osas jäävad kulud Eesti Vabariigi kanda.



                                                                                            1
EDASIKAEBAMISE KORD

Kohtuotsuse peale on õigus esitada apellatsioonkaebus Tartu Ringkonnakohtule 30
päeva jooksul, alates otsuse kättetoimetamisest, kuid mitte hiljem kui 5 kuu möödumisel
esimese astme kohtu otsuse avalikult teatavakstegemisest.



HAGI ALUSEKS OLEVAD FAKTILISED ASJAOLUD JA HAGEJA NÕUE

1.      BelBaltBit OÜ töötajad N. S.A. S. ja V. P. puhastasid kostja korraldusel 14.10.2011
Kiili vallas, Pargi tn-l asuvas Kiili katlamajas mahuteid, milles oli ohtlik kemikaal (KemS § 5
lg 1 mõttes). A. J. andis töötajatele korralduse puhastada mahutid, kuid jättis töötajad enne
puhastustöö andmist juhendamata ja vajalikud kaitsevahendid andmata. Tööandja
töötervishoiu- ja ohutusalaste juhtnööride andmata jätmise tõttu ei teadnud töötajad, millise
kemikaaliga nad tööd tehes kokku puutuvad, millised on selle omadusd, ohtlikkus ja tööks
vajalikud ohutusnõuded. Kostja andis töötajatele kaitsemaskid, kuid vaatamata töötajate tehtud
puhkepausidele ning filtrite vahetamisele ei hoidnud need ära mahutis olnud kemikaaliühendite
jõudmist töötajatae organismi. Kostja rikkus TLS § 28 lg 2 p 6 ja 7, TTOS § 3 lg 5, § 4 lg 2, §
12 lg 1 ja 2, § 13 lg 1 p 12 ja 13, Vabariigi Valitsuse 14.12.2000.a määrust nr 80 „
Töötervishoiu- ja tööohutusalase väljaõppe ja täiendõppe kord” § 4 lg 1, § 5 lg 1, 11.01.2000.
määrust nr 12 „ Isikukaitsevahedite valimise ja kasutamise korra” § 2 lg 1, 2, 4, 20.03.2001.a
määrust nr 105 „Ohtlike kemikaalide ja neid sisaldavate materjalide kasutamise töötervishoiu
ja tööohutuse nõuded”§ 9 lg 1 p 1-5.

2.      Kostja rikkumised põhjustasid töö käigus saadud tervisekahjustuse (mürgituse)
tagajärjel 21.10.2011 V. P.surma.
Harju Maakohus tunnistas 17.06.2014.a. otsusega kriminaalasjass nr 1-14-4053 A. J. süüdi
KarS § 13 lg 1 - § 197 klg 2 järgi (töörervishoiu- ja tööohutusnõuete eiramine tegevusetusega
kui sellega ettevaatamatusest põhjustati inimese surm). M. P. esitas kriminaalasja raames
tsiviilagi varalise ja mittevaralise kahju hüvitamise nõudes. Kriminaalasjas mõistis kohus A.
J.lt A. P. ja M. P. kasuks varalise kahju hüvitise 5 924, 68 eurot. Mittevaralise kahju nõue jäeti
läbi vaatamata, kuna kriminaalasjas kokkuleppemenetluses jõudsid pooled kokkuleppele, et
mittevaralise kahju nõue menetletakse tsiviilkohtus.

3.     Hageja mittevaralise kahju hüvitamise nõude aluseks on VÕS § 134 lg 3.
21.10.2011.a surnud V. P. oli hageja lapselaps (pojapoeg). Hageja poeg (V. P. isa emigreerus
1993.a kui poeg V. oli 3 aastane, Ameerika Ühendriikidesse ja elab seal tänaseni). Viru
Maakohtu otsusega tsiviilasjas nr 2-870/2001 võeti V. P. emalt T. M. (Vološtšukilt) vanema
õigused poja suhtes. V. P. eestkostjaks sai tema vanaema M. P. (hageja). Hageja kasvatas V.
üles, koolitas, andis endast kõik, et tema elu oleks mitkekesine ja huvitav. Kuni V. surmani
olid hageja ja tema abikaasa kõige lähedasemad inimesed. V. alaline elukoht oli hageja juures.
V. enneaegne surm tööandja ettevaatamatuse tõttu tekitas V. P. lähedastele hingelisi kannatusi
ja üleelamisi. Hageja mõistab, et ükski kohtuotsus ei asenda lähedaste hingevalu ja kannatusi,
mis noore inimese kannatused haiglas ja hilisem surm ning lein põhjustasid. Lapselapse kaotus
põhjustas hagejale pikaajalise heaolu languse, tema töövõime on senini päristud, meeleolu
langenud. V. surmaga kaotas hageja usu tulevikku. Hageja



hindab oma mittevaralise kahju suuruseks 35 000 eurot ja leiab, et see on mõistlikus ulatusess
võrreldes sellega, mida põhjustab inimelu kaotus ja surm lähedastele. Eriti küüniliseks peab

                                                                                                     2
hageja aga tööandja käitumist pärast õnnetust: temalt ei kuulnud hageja juhtunust vaid oma
tuttvatae käest, kes olid juhtunust raadiost kuulnud. Kostja ei suvatsenud isegi kaastunnet
avaldada.
Hageja palub kostjalt välja mõista mittevaralise kahju hüvitis 35 000 eurot ning alternatiivselt:
kui kohus leiab, et taotletud ulatuses ei ole nõue põhjendatud, määrata õiglane hüvitos kohtu
ärnägemisel.


KOSTJA VASTUS

4. Kostja hagi ei tunnista ja leiab, et hageja nõue on aegunud.
Kostja viitab TsÜS § 153 lg 1 sätestatud kolmeaastasele aegumistähtajale (so ajast, mil
õigustatud isik kahjust ja kahju hüvitamiseks kohustatud isikust teada sai või pidi teada saama).
Kostja märgib, et hageja teada saamine ega teada saama pidamine ei ole seotud Harju
Maakohtu 17.06.2014.a kohtuotsusega kriminaalasjas nr 1-14-4053, millega kostja süüdi
tunnistati. Kostja lisab hageja 05.03.2012.a ülekuulamise protokolli, milles hageja nimetab
üheselt, et juhtunust sai teada 17.10.2011. Seega on TsÜS § 153 lg 1 kolmeastane tähtaeg
mööda lastud.
Kostja juhib tähelepanu sellele, et hageja väide nagu oleks ta kriminaalasja raames
05.03.2012.a esitanud tsiviilhagi varalise ja mittevaralise kahju hüvitamise nõudes ei vasta
tegelikkusele ning hageja ei ole oma väidet tõendanud.
Harju Maakohtu 17.06.2014.a kohtuotsuse resolutsioonist tulenevalt on läbi vaatamata jäetud
A. P. mittevaralise kahju hüitamise nõue summas 35 000 eurot. Kokkuleppemenetluseks antis
kriminaalmenetluses nõusoleku A. P., mitte hageja.

5. Kostja on seisukohal, et puudub alus temalt mittevaralise kahju hüvitamise nõudmiseks
(VÕS § 134 lg 3 eeldused täidetud ei ole).
VÕS § 134 lg 3 näol on seadusandja näinud ette iseseisva mittevaralise kahju hüvitamise nõude
võimaluse surmasaanu lähedastele, kuid sätestanud ka lisaeelduse – kui seda õigustavad
erandlikud asjaolud.
Õiguskirjanduses on viidatud, et erandlikuks aasjaoluks on näiteks lähedase inimese surma
pealtnägemine ning erandlike asjaolude esinemist peab tõendama hageja. Kostja viitab ka
Riigikohtu seeisukohale tsiviilasjas nr 3-2-1-9-08 p 17, et VÕS § 134 lg 3 mõtts ei ole
erandlikuks asjaoluks surma põhjustamine kui selline, vaid sellega peab kaasnema täiendavaid
asjaolusid. Lein ja kaotusvalu kui selline kaasneb paratamatult iga lähedase isiku surmaga, kuid
ei ole erandlikuks asjaoluks VÕS § 134 lg 3 mõttes. Ka elukvaliteedi langus ei ole selliseks
erandlikuks asjaoluks. Kostja on sisukohal, et hageja ei ole hagis välja toonud ühtegi
erandlikku asjaolu, mis õigustaks rahalise hüvitise väljamõistmist kostjalt.

6.     Kostja märgib, et juhuks, kui kohus leiab, et siiski esinevad VÕS § 134 lg 3 mõttes
erandlikud asjaolud, esitab kostja vastuväited kahjuhüvitise summale 35 000 eurot.
Riigikohtu praktikast tulenevalt peavad mittevaralise kahju hüvtised vastama ühiskonna üldise
heaolu tasemele ja olema üldise võrdsuspõhiõiguse tagamiseks ja kohtusüsteemi autoriteedi
säilitamiseks sarnastel asjaoludel võrredavad.
Kostja leiab, et 35 000 euro nõue on ülepaisutatud. Kostja tunnistati süüdi KarS § 13 - § 197 lg
2 järgi. Kostja ei ole nö aktiivse tegevusega kedagi vigastanud, kostja ei soovinud töötajatele
vähimalgi määral halba. Veel vähem soovis ta kellegi surma. 17.06.2014.a kohruotsuse näol on
tegemist kokkuleppemenetluses tehtud lahendiga. Kokkuleopemenetluses ei toimu tõendite




hindamist ning kohus ei anna traditsioonilises mõttes hinnangut süüdistatava teole.
Kokkuleppemenetlus ei eelda enda süüdi tunnistamist, vaid süüdistatav valib määramatu aja

                                                                                                    3
kestva üldmenetluse asemel kokkuleppemenetluse, et õigusrahu saabuks kiiremini.
Kriminalasjas nr 1-14-4053 olnud tõendid ei läbinud kohtulikku kontrolli. Kostja leiab et VÕS
§ 139 lg test 1, 2, 3 tulenevalt lasus ka kolmel töötajal endal vähemalt osaliselt vastutus
juhtunud eest, millest tulnevalt palub kostja khjuhüvitist vähendada. Kostja palub arvestada
muuhulgas ka asjaoludega, et kostja majanduslik olukord ei võimalda tasuda kahjuhüvitist
35 000 eurot, sest tema igakuine sissetulek on 625 eurot ning pea on perre sündimas laps.
Kostja palub jätta hagi rahuldamata ja menetluskulud hageja kanda.


KOHTUOTSUSE PÕHJENDUSED

7. Kohus on seisukohal, et hageja mittevaralise kahju hüvitamise nõue on põhjendamatu,
mistõttu tuleb hagi jätta rahuldamata.

8. Poolte vahel ei ole vaidlust selles, et:
- 14.11.2011.a sai hageja pojapoeg V. P. Kiili katlamaja kütusemahutite puhastamisel
kemikaalimürgistuse, mille tagajärjel Vasili P. 21.10.2011.a suri (tl 19);
- Harju Maakohtu 17.06.2014.a otsusega kriminaalasjas nr 1-14-4053 tunnistati kostja A. J.
süüdi KarS § 13 lg 1 - § 197 lg 2 järgi (tl 13-17)
Kannatanu/tsiviilhageja A. P. tsiviilhagi 5 924, 68 euro varalise kahju hüvitamiseks rahuldati
VÕS § 10443 , § 1045 lg 1 p 5 ja KrMS § 310 lg 1 alusel;
A. P. mittevaralise kahju 35 000 euro hüvitamise nõude jättis kohus läbi vaatamata.

9. Käesolevas tsiviilasja on mittevaralise kahju hüvitamise nõude esitanud M. P. tuginedes
võlaõigusseaduse (VÕS) § 134 lg 3.
VÕS § 134 lg 3 järgi võivad isiku surma põhjustamise või talle raske tervisekahjustuse või
kehavigstuse tekitamisega tekitatud kahju hüvitamise kohustuse korral ka surmasaanu või
kahjustatud isiku lähedased isikud nõuda mittevaralise kahju hüvitist, kui hüvitise maksmist
õigustavad erandlikud asjaolud.

10. Kostja vaidleb M. P. hagile vastu, leides, et:
- hageja nõue on aegunud;
- VÕS § 134 lg 3 eeldused ei ole täidetud;
- mittevaralise kahju suurus on ilmselgelt ülepaisutatud.
Kostja arvates tuleb muuhulgas lähtuvalt VÕS § 139 lg 1, 2 ja 3 arvestada ka vähemalt osaliselt
töötajate sh V. P. osa juhtunus ja vähendada kahjuhüvitist.

11. Esmalt käsitleb kohus vastuväidet haginõude aegumise kohta.

Kostja on seisukohal, et tulenevalt tsiviilseadustiku üldosa seaduse (TsÜS) § 153 lg 1
sätestatust on mööda lastud viidatud õigusnormis sätestatud kolmeaastane nõude esitamise
tähtaeg.
Kostja viitab hageja M. P. 05.03.2012.a. ülekuulamise protokollile kriminaalasjas, milles
hageja märgib, et 17.10.2011 helistas hagejale Avotermi jurist, kellele hageja teavitas, et
tööandja esindaja, kes töötajad sellisesse olukorda pani/jättis, peab tulema ja vähemalt
vabandama. Järgmisel päeval tuli hageja juurde koju A. J., kes maksis ära V. P. töötasu.




Kostja järeldab, et juba 17.10.2011 pidas hageja kostjat vastutavaks isikuks, mistõttu on
käesolevas tsiviilasjas hagi esitamise ajaks (25.08.2015 .a.) kolm aastat möödunud.



                                                                                                  4
Kostja viitab ka asjaolule, et kuigi hageja väitel esitas ta tsiviilhagi kriminaalasjas mittevaralise
kahju hüvitamiseks ja kohus jättis selle läbi vaatamata, siis tegelikkuseks oli kriminaalasjas
kannatanuks / tsiviilhagejaks A. P. (hageja noorem poeg, V. P. onu). Samuti oli A. P. see, kes
nõustus 12. 06.2014.a. kokkuleppemenetlusega kriminaalasjas 11230114693 (tl 18).

12. TsÜS § 143 kohaselt võtab kohus nõude aegumist arvesse ainult kohustatud isiku taotlusel
Seega ei või TsÜS § 143 järgi kohus kohaldada aegumist omal algatusel (vt nt Riigikohtu
24.10.2012. a otsus tsiviilasjas nr 3-2-1-111-12, p 15, 18.03.2015.a. 3-2-1-180-14), kuid
aegumistähtaja kulgemise alguse teeb kohus esitatud asjaolude alusel kindlaks, tuginedes
sellekohastele aegumist reguleerivatele sätetele.
TsMS § 436 lg 7 järgi ei ole kohus seotud poolte õiguslike väidetega, vaid kohaldab seadust
ise.
Kui kostja on taotlenud aegunise kohaldamist ja tuvastatud on asjaolud, mille korral väidetav
nõue oleks aegunud, tuleb jätta hagi rahuldamata. Seejuures ei ole üldjuhul vaja nõude
olemasolu tuvastada ka siis kui kostja esitab lisaks aegumise vastuväitele hagile ka muid
vastuväiteid (nt 3-2-1-131-07, p 12)

Aegumisele tuginev kostja peab tõendama aegumistähtaja algust ja möödumist ning kui
aegumise algus on seotud hageja teadmise või teadma pidamisega, siis ka seda (vt Riigikohtu
lahend tsiviilasjas nr 3-2-1-62-09 p 13).
Hageja peab aga tõendama aegumise peatumist või katkemist.

13. Kahju õigusvastasest tekitamisest tuleneva nõude aegumistähtaeg on TsÜS § 150 lg 1 järgi
kolm aastat ajast, mil õigustatud isik kahjust ja kahju hüvitama kohustatud isikust teada sai või
pidi teada saama. Asjaolu, et rikkumine tuvastatakse kohtuotsusega hiljem, ei mõjuta
õigustatud isiku teadasaamist kahjust ja kahju hüvitama kohustatud isikust.

Vastavalt TsÜS § 153 lg 1 on surma põhjustamisest tuleneva nõude aegumistähtaeg, olenemata
sellest, milline on nõude õiguslik alus, kolm aastat ajast, mil õigustatud isik kahjust või kahju
hüvitamiseks kohustatud isikust teada sai või pidi teada saama.
TsÜS § 153 on erinorm TsÜS § 150 (kahju õigusvastasest tekitamisest tuleneva nõude
aegumistähtaeg) suhtes.

14. Hageja nõude aluseks on VÕS § 134 lg 3.
Üldjuhul on mittevaralise kahju nõudeõigus kahjustatud isikul endal, kuid viidatud säte annab
iseseisva mittevaralise kahju hüvitamise nõude ka kannatanu või surma saanud isiku
lähedastele isikutele.
Vastava nõude eelduseks on kahju õigusvastane tekitamine, kahju tekitaja vastutus selle eest
ning § 134 lg 3 nimetatud erieelduste olemasolu.

Hageja on hagiavalduses märkinud nõude alusena sellised asjaolud nagu hingeliste ja vaimsete
kannatuste põhjustamine lähedastele, kaotusvalu ja lein. Lähedase kaotus tekitas hagejale
hingelisi kannatusi, mida nad ei suuda unustada ega sellest üle olla. Lapselapse kaotus
põhjustas hagejale pikaaegse heaolu languse, töövõime kaotuse, kadus usk tulevikku.




Eeltoodust tulenevalt on väidetav mittevaraline kahju hagejal seotud lapselapse kaotuse
/surmaga, mistõttu tuleb kohtu arvates TsÜS § 153 lg 1 aegumistähtaega hakata lugema mitte
Harju Maakohtu kriminaalasjas tehtud lahendi jõustumisest ega mitte V. P.ga juhtunu
toimumisest sega sellest teadasaamisest so 17.10.2011, vaid V. P. surmast so 21.10.2011.a

                                                                                                        5
15. M. P. mittevaralise kahju hüvitamise nõue on maakohtule esitatud 25.08.2015.a.

Hageja märgib, et esitas kriminaalasjas tsiviilhagi varalise- ja mittevaralise kahju hüvitamiseks,
varaline kahju mõisteti kostjalt välja, kuid mittevaralise kahju osas jäeti nõue läbi vaatamata.

TsÜS § 160 lg 1 kohaselt peatub aegumine õigustatud isiku poolt hagi esitamisega nõude
rahuldamiseks või tunnustamiseks
Lisaks hagi esitamisele tsiviilkohtumenetluses, peatub aegumine ka nõude esitamisega
kriminaalmenetluses. Vastavalt KrMS § 38 lg 1 p 2 võib kannatanu esitada tsiviilhagi enne
kohtuliku uurimise lõppemist maakohtus, muuhulgas juba kohtueelses menetluses.
Tulenevalt Riigikohtu praktikast on kriminaalmenetluses tsiviilhagi esitatuks lugemiseks
aegumise peatumise mõttes oluline, et hageja esitatud avalduses oleks nimetatud isik või
isikud, kelle vastu nõue esitatakse.

Kostja osundab õigesti, et hageja ei ole tõendanud, et M. P. oleks esitanud tsiviilhagi
kriminaalmenetluses. Küll aga tuleneb Harju Maakohtu lahendist selgelt, et menetluses on
kannatanu/tsiviilhagejana nõude esitanud A. P..

A. P. ei ole hagejaks käesolevas tsiviilasjas. Seega ei saanud A. P. hagi esitamine peatada M. P.
nõude aegumist.

Eeltoodust tulenevalt on maakohus seisukohal, et M. P. esitatud mittevaralise kahju hüvitamise
nõue on aegunud.
Hageja esindaja viited M. P. ja A. P. otsejoones sugulussuhtele ei ole siin kohal asjakohased.

16. Kuna kohus jätab hagi rahuldamata nõude aegumise tõttu, ei ole vajadust käsitleda VÕS §
134 lg 3 eelduste olemasolu/puudumist ja nõude suuruse põhjendatust.

Kohus peab siiski vajalikuks märkida, et lähedaste isikute ring, kellel on õigus VÕS § 134 lg 3
tuleneva mittevaralise kahju hüvitamise nõuet esitada, ei ole seadusega kindlaks määratud, kuid
eelduslikult on nendeks kannatanu lapsed, abikaasa ja vanemad.
Arvestades asjaolu, et M. P. kasvatas V. P. lapseeast, on hageja näol vaieldamatult tegemist
hukkunu lähedasega. Lähedasena võib olenevalt asjaoludest käsitleda ka A. P..

Nõude esitamise õigus on lähedastel aga siiski ainult erandlike asjaolude esinemisel, mis
õigustavad hüvitise maksmist.
Riigikohus on märkinud otsesõnu, et VÕS § 134 lg 3 mõttes ei ole „erandlikuks asjaoluks“
surm kui selline, vaid sellega peavad kaasnema täiendavad asjaolud, mis õigustavad
mittevaralise kahju eest hüvitise väljamõistmist. Lähedase inimese kaotus ning sellega kaasnev
lein ja kaotusvalu kui selline ei ole erandlikuks asjaoluks, sest need kaasnevad paratamatult iga
inimese surmaga (vt Riigikohtu lahend tsiviilasjas nr 3-2-1-19-08 p 15-17).




Õigustatuks on peetud lähedase kahju hüvitamise nõuet VÕS § 134 lg 3 kohaselt seoses
esmajoones lähedase isiku ruumilise lähedusega hukkunuga kahju tekitamise ajal, õnnetuse või
selle tagajärgede vahetut pealt nägemist.

17. Kohus mõistab M. P. üleelamisi ja kaotusvalu ning taunib tööandja ükskõikset käitumist
pärast juhtunut, kuid on seisukohal, et hagiavalduses ei ole välja toodud erandlikke asjaolusid


                                                                                                     6
VÕS § 134 lg 3 mõttes, mis õigustaks mittevaralise kahju hüvitise väljamõistmist viidatud sätte
alusel.

Eeltoodud põhjendustel jätab kohus hagi rahuldamata.

Menetluskulude jaotus

18. Vastavalt TsMS § 173 lg 1 ja 4 märgib asja menetlenud kohus kohtuotsuses kindlaks
menetluskulude jaotuse menetlusosaliste vahel ning menetluskulude jaotuses ette näeb kohus
ette, millised menetluskulud keegi menetlusosalistest peab kandma.

Vastavalt TsMS § 162 lg 1 kohaselt kannab hagimenetluse kulud pool, kelle kahjuks lahend
tehakse.
Kohus peab põhjendatuks lähtuda kulude jaotamisel TsMS 162 lg 4, mille kohaselt võib kohus
jätta kulud täielikult või osaliselt poolte endi kanda, kui vastaspoole kulude väljamõistmine
poolelt , kelle kahjuks otsus tehti, oleks tema suhtes äärmiselt ebaõiglane ja ebamõistlik.

Käesoleva hagi aluseks olevaid faktilisi asjaolusid arvesse võttes on kohtu hinnangul
ebaõiglane ja põhjendamatu jätta kostja menetluskulusid hageja kanda, kuigi kohus teeb
lahendi hageja kahjuks.

21.10.2015.a määrusega rahuldas kohus M. P. menetlusabitaotluse osaliselt ja vabastas ta
osaliselt (1/2 osas) riigilõivu tasumisest hagi esitamisel.
Vabastatud osas jäävad menetluskulud Eesti Vabariigi kanda.


/allkirjastatud digitaalselt/

Piret Raik
Kohtunik




                                                                                                  7
