                        KOHTUOTSUS
                              EESTI VABARIIGI NIMEL

Kohus                          Tartu Maakohus Tartu kohtumaja

Otsuse tegemise aeg ja koht    15. aprill 2016. a Tartus, Kalevi 1


Kriminaalasja number           1-16-3136


Kohtukoosseis                  kohtunik Rutt Teeveer

Kohtuistungi sekretär          Helju Rebane

Kriminaalasi                   GERT-ERIK RUDISSAARE (RUDISSAAR)
                               süüdistus KarS § 424 järgi kokkuleppemenetluses
Prokurör                       Lõuna Ringkonnaprokuratuuri ringkonnaprokurör Toomas Liiva

Süüdistatav                    Gert-Erik Rudissaar

                               Isikukood või sünniaeg: 38103312720
                               Kodakondsus: XXXX
                               Haridus: XXXX
                               Emakeel: XXXX
                               Elu- või asukoht ja aadress: XXXX
                               Töökoht või õppeasutus: XXXX
                               Kontaktandmed: XXXX
                               Isikusamasus tuvastatud: isikusamasuse tuvastamise protokoll
Kaitsja                        Kokkuleppel Ain Laansalu


RESOLUTSIOON
Süüdi tunnistada GERT-ERIK RUDISSAAR KarS § 424 järgi ja mõista karistuseks
10 (kümme) kuud vangistust.
KarS § 68 lg 1 alusel arvata karistusaja hulka Gert-Erik Rudissaare poolt eelvangistuses
viibitud aeg 13.02 -08.04.2016, so 55 (viiskümmend viis) päeva.

KarS § 65 lg 2 liita käesoleva kohtuotsusega mõistetud karistusele Tartu Maakohtu Tartu
kohtumaja 29.07.2015 kohtuotsusega kriminaalasjas nr 1-15-6142 mõistetud karistus
11 (üksteist) kuud ja 27 (kakskümmend seitse) päeva vangistus ja mõista liitkaristuseks
kohtuotsuste kogumis 1 (üks) aasta 8 (kaheksa) kuud 2 (kaks) päeva vangistust.
KarS § 69 lg 1 ja § 74 lg 5 alusel asendada 1 aasta 8 kuu ja 2 päeva pikkune vangistus
üldkasuliku tööga, mis ümberarvestatuna on 602 (kuussada kaks) tundi üldkasulikku tööd.

KarS § 69 lg 3 alusel määrata Gert-Erik Rudissaarel on kohustus üldkasulik töö teha ära
2 (kahe) aasta jooksul.

KarS § 69 lg 4 alusel on Gert-Erik Rudissaar üldkasuliku töö tegemise perioodil kohustatud
järgima KarS § 75 lõikes 1 sätestatud järgmisi kontrollnõudeid:

1) elama kohtu määratud alalises elukohas – XXXX;
 2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
 3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
 5) saama kriminaalhooldusametnikult eelneva loa elu-, töö- või õppimiskoha vahetamiseks;
 6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

KarS § 75 lg 2 p 2 alusel määrata Gert-Erik Rudissaarele kohustus käitumiskontrolli ajal mitte
tarvitada alkoholi.

Määrata Gert-Erik Rudissaar üldkasuliku töö tegemise perioodiks Tartu Vangla
Kriminaalhooldusosakonna vastava talituse juhataja poolt nimetatava kriminaalhooldusametniku
järelevalve alla.

Tõkend – elukohast lahkumise keeld – tühistada kohtuotsuse jõustumisel.

Asitõendid – 3 CD plaati, mis asuvad kohtutoimiku juures –jätta peale kohtuotsuse jõustumist KrMS
§ 126 lg 3 p 1 alusel kohtutoimiku juurde.

KrMS §-de 175 lg 1 p-de 3, 9; § 179 lg 1 p 2, 180 lg 1 alusel mõista Gert-Erik Rudissaarelt välja
menetluskulu järgmiselt:
      sundraha 645 (kuussada nelikümmend viis) eurot;
      ekspertiisitasu 14 (neliteist) eurot.
KrMS § 180 lg 3, § 313 lg 1 p-de 7,12 alusel määrata, et Gert-Erik Rudissaarel on õigus
tasumisele kuuluv menetluskulu tasuda vabatahtlikult 12 (kaheteistkümne) kuu jooksul alates
kohtuotsuse jõustumisest.

Menetluskulu makseinfo
Menetluskulud 659,00 €
Maksetähtaeg 01.05.2017
Viitenumber 99916700028092
Selgitus Menetluskulud kriminaalasjas nr 1-16-3136
Saaja Maksu- ja Tolliamet
SEB PANK EE351010052031000004 SWEDBANK EE502200221014193355
NORDEA PANK EE401700017002872300 DANSKE BANK EE873300333499990003
Selgitus: Palume makse tegemisel kindlasti märkida summa juurde kuuluv viitenumber.



                                                                                          2
Menetluskulu on võimalik vabatahtlikult tasuda kohtuotsuses määratud tähtaja jooksul. Kui rahaline
kohustus pole täies ulatuses tähtaegselt tasutud suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Tartu Maakohtule 10 päeva jooksul alates
päevast, mil isik sai vaidlustatavast lahendist teada või pidi teada saama.

KOHTUOTSUSE PÕHIOSA
I Kokkuleppe sisu
Kuriteo asjaolud: Gert-Erik Rudissaar`t süüdistatakse selles, et tema 13.02.2016 kella 11:14 paiku
juhtis Tartus Ringtee 10 mootorsõidukit Mercedes Benz S 500 reg.nr-ga XXX, olles alkoholijoobes.
Gert- Erik Rudissaar verest tuvastati alkoholisisaldus 2,56 mg/g kohta.
 Eeltooduga on Gert-Erik Rudissaar rikkunud LS § 69 lg 1 nõudeid, mille kohaselt juht ei tohi olla
joobeseisundis. LS § 69 lg 2 p 1 kohaselt loetakse mootorsõidukijuht alkoholijoobes olevaks juhul,
kui juhi ühes grammis veres on vähemalt 1,50 milligrammi alkoholi või tema väljahingatavas on
alkoholi 0,75 milligrammi ühe liitri kohta või rohkem
Mootorsõiduki juhtimisega joobeseisundis, pani Gert-Erik Rudissaar toime KarS § 424 järgi
kvalifitseeritava kuriteo.

Karistuse liik ja määr:
KarS § 424 järgi ettenähtud kuriteo toimepanemise eest nõuab prokurör kohtus süüdistatavale
karistuseks 10 kuud vangistust.
KarS § 68 lg 1 alusel maha arvata Gert-Erik Rudissaar mõistetavast karistusest viimase poolt
eelvangistuses viibitud aeg : 13.02 -08.04.16 kokku 55 päeva.

Tulenevalt KarS§ 65 lg.2 liita süüdistatavale mõistetavale karistusele viimasele Tartu kohtumaja
poolt 29.juuli 2015 mõistetud karistus 11 kuud ja 27 päeva vangistus, mõistes lõplikuks karistuseks
1 aasta 8 kuud 2 päeva vangistust.

KarS § 69 ja § 74 lg 5 alusel asendada Gert-Erik Rudissaar mõistetud 1 aasta 8 kuud 2 päeva
pikkune vangistus üldkasuliku tööga, mis KarS § 69 lg 1 alusel ümberarvestatuna teeb 602 tundi
üldkasulikku tööd, mis tuleb ära teha 2 ( kahe ) aasta jooksul.
Üldkasuliku töö tegemisel peab süüdimõistetu järgima kontrollnõudeid ning täitma talle pandud
kohustusi vastavalt KarS §-s 75 sätestatule:
 elab kohtu poolt määratud alalises elukohas;
 ilmub kriminaalhooldaja määratud ajal registreerimisele kriminaalhooldusosakonda,
allub kriminaalhooldaja kontrollile oma elukohas ning esitab kriminaalhooldajale andmeid oma
kohustuste täitmise ja elatusvahendite kohta,
saab kriminaalhooldusametnikult eelneva loa elukohast lahkumiseks kauemaks kui viieteistkümneks
päevaks,


                                                                                            3
saab kriminaalhooldusametnikult eelneva loa elu-, töö- või õppimiskoha vahetamiseks,
saab kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks.
Gert-Erik Rudissaar on selgitatud, et üldkasuliku töö kestus ei tohi ületada kaheksat tundi päevas.
Kui süüdimõistetu teeb üldkasulikku tööd muust tööst ja õpingutest vabal ajal, ei tohi selle kestus
ületada nelja tundi päevas. Üldkasuliku töö eest tasu ei maksta.

Gert-Erik Rudissaar on käitumiskontrolli ajal kohustatud järgima järgmisi KarS § 75 lg-st 2 tulenevaid
kohustusi: mitte tarvitama alkoholi.
Konfiskeerimisele kuuluv: puudub
Kuriteoga tekitatud kahju laad ja suurus: tsiviilhagi esitatud ei ole.

Asitõendid või äravõetud või konfiskeerimisele kuuluv vara: 3 CD jätta kohtuotsuse jõustumisel
kriminaalasjas materjalide juurde.

Menetluskulud: kokku 659 eurot.
Joobeseisundi tuvastamine 14 eurot. Sundraha 645 eurot.
Määrata, et menetluskulud kuuluvad tasumisele ühe aasta jooksul
II Kohtu seisukoht kokkuleppe osas
Kokkulepe oli süüdistatavale arusaadav ja ta jäi kohtus selle juurde. Kaitsja ja prokurör jäid sõlmitud
kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on veendumusel, et süüdistatav on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Gert-Erik Rudissaar süüdi tunnistada KarS
§ 424 järgi ja mõista talle karistus vastavalt kokkuleppele.

III Kohtu seisukoht õigusabi kulude ja menetluskulu osas
KrMS § 180 lg 1 sätestab, et süüdimõistva kohtuotsuse korral hüvitab menetluskulud süüdimõistetu.
Käesolevas kriminaalasjas tuleb süüdimõistetult välja mõista menetluskuluna sundraha, milline
summa on vastavalt KrMS §-le 179 lg 1 p 2 II astme kuriteo toimepanemises süüdimõistmise korral
1,5 palga alammäära, s.o. 645 eurot. KrMS § 175 lg 1 p 3 alusel peab kohus põhjendatuks välja mõista
süüdimõistetult ekspertiisitasu 14 eurot. KrMS § 180 lg 3 ja § 313 lg 1 p-de 7, 12 alusel peab kohus
põhjendatuks juba kohtuotsuses määrata, et tulenevalt varalisest olukorrast on Gert-Erik Rudissaarel
õigus tasumisele kuuluv menetluskulu tasuda 12 kuu jooksul alates kohtuotsuse jõustumisest.



/allkirjastatud digitaalselt/

Rutt Teeveer
Kohtunik




                                                                                              4
