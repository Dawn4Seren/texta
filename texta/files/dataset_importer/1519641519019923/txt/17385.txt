                     KOHTUMÄÄRUS
Kohus                          Tallinna Ringkonnakohus

Kohtuasja number               2-15-114305

Määruse tegemise aeg ja koht   25.04.2016, Tallinn

Kohtukoosseis                  Margo Klaar (eesistuja), Ele Liiv, Kaupo Paal

Kohtuasi                       Pharma Holding OÜ hagi RevalMed Trading OÜ
                               vastu teenustasu ja viivise saamiseks

Vaidlustatud kohtulahend       Harju Maakohtu 21.12.2015 otsus

Tsiviilasja hind               2634,26 eurot
apellatsioonimenetluses

Kaebuse esitaja ja kaebuse     RevalMed Trading OÜ apellatsioonkaebus
liik
Menetlusosalised ja nende      Hageja (apellatsioonimenetluses vastustaja): Pharma
esindajad                      Holding OÜ (registrikood 12009590, asukoht Tallinn),
                               lepinguline esindaja Krista Arraste

                               Kostja (apellatsioonimenetluses apellant): RevalMed
                               Trading OÜ (registrikood 11747386, asukoht Tallinn),
                               lepinguline esindaja Marge Rebane

Menetluse liik                 Kirjalik menetlus

RESOLUTSIOON
  1. Kinnitada poolte kompromiss järgmistel tingimustel:
  1.1.     RevalMed Trading OÜ tasub 2 661,21 eurot OÜ Pharma Holding OÜ-le
      maksegraafiku alusel järgmiselt:
         1. osamakse 25.04.2016 443,71 eurot
         2. osamakse 25.05.2016 443,50 eurot
         3. osamakse 25.06.2016 443,50 eurot
         4. osamakse 25.07.2016 443,50 eurot
         5. osamakse 25.08.2016 443,50 eurot
         6. osamakse 25.09.2016 443,50 eurot.
  1.2.     RevalMed Trading OÜ kohustub tasuma maksegraafiku järgsed maksed


                                                                                  1(3)
      vahetult Julianus Inkasso OÜ arveldusearvele nr EE222200221015269783,
      märkides viitenumbri 707271938.
   1. Harju Maakohtu 21.12.2015 otsus tühistada ja lõpetada tsiviilasja menetlus.
   2. Menetluskulud jätta poolte endi kanda.
   3. Tagastada riigilõiv 137,50 eurot RevalMed Trading OÜ arveldusarvele nr
      EE972200221047716097.

Edasikaebamise kord ja selgitused
Määruse peale võib esitada määruskaebuse Riigikohtule 1 tööpäeva jooksul määruse
ärakirja kättesaamisest alates. Hagimenetluses võib Riigikohtus menetlusosaline
menetlustoiminguid teha ning avaldusi ja taotlusi esitada üksnes vandeadvokaadi
vahendusel. Menetlusosaline võib ise esitada menetlusabi taotluse ja teise menetlusosalise
kaebuse või taotluse kohta seisukohti ja vastuväiteid. Menetlusabi taotluse esitamine ei
peata seaduses sätestatud ega kohtu määratud menetlustähtaja kulgemist. Seaduses
sätestatud tähtaja järgimiseks peab menetlusabi taotleja tegema tähtaja kestel ka
menetlustoimingu, mille tegemiseks ta menetlusabi taotleb.


Menetluse käik
  1. Harju Maakohtu menetluses oli Pharma Holding OÜ (hageja) hagi RevalMed Trading
      OÜ (kostja) vastu võla 3713,67 eurot, viivise 1127,11 eurot ja alates 07.08.2015 VÕS
      § 113 lg-s 1 sätestatud määras viivise nõudes.

   2. Hagiavalduse kohaselt sõlmisid pooled 01.02.2012 turundusteenuse osutamiseks
      lepingu hageja apteegiketis kostja kaupade müügiks. Pooled leppisid lepingu p-s 2.1
      kokku, et kostja maksab hagejale osutatud teenuste eest kuutasu 8% müüdud kostja
      toodete kuu ostukäibest, millele lisandub käibemaks. Lepingu p 2.1.2 ja 2.2 kohaselt
      arvutatakse ja makstakse tasu hageja arve alusel 14 päeva jooksul alates arve
      kuupäevast. Lepingu p 2.3 järgi tuleb arve mitteõigeaegse tasumise korral tasuda
      kostjal viivist 0,1% päevas.

   3. Harju Maakohus rahuldas 21.12.2015 otsusega hagi, mõistis välja kostjalt hageja
      kasuks põhivõla 3713,67 eurot, viivise 1127,11 eurot ja viivise põhinõudelt alates
      07.08.2015 VÕS § 113 lg-s 1 sätestatud määras. Maakohus jättis menetluskulud kostja
      kanda ja mõistis välja kostjalt hageja kasuks menetluskulud 1256 eurot ja viivise
      menetluskuludelt VÕS § 113 lg-s 1 sätestatud määras otsuse jõustumisest.

   4. Kostja esitas maakohtu otsuse peale apellatsioonkaebuse.

   5. Pooled esitas ringkonnakohtule poolte vahel sõlmitud kompromissi. Pooled paluvad
      kompromissi kinnitada ja lõpetada tsiviilasja menetluse.

Määruse põhjendused
  6. Tallinna Ringkonnakohus, tutvunud tsiviilasja materjalidega, leiab, et TsMS § 430 lg 1
     alusel tuleb kohtule esitatud kompromiss kinnitada ning § 645 lg 1 esimese lause
     alusel tuleb maakohtu otsus tühistada ja menetlus lõpetada. Ringkonnakohus on
     seisukohal, et kompromiss ei ole vastuolus heade kommetega ega seadusega, ei riku
     olulist avalikku huvi ja seda on võimalik täita.



                                                                                       2(3)
7. Pooled on kinnitanud, et on teadlikud kompromissi kinnitamise õiguslikest
   tagajärgedest.

8. Menetluskulud jäävad vastavalt poolte kokkuleppele TsMS § 146 lg 1 p 2 alusel
   poolte endi kanda.

9. TsMS § 150 lg 2 p 1 alusel tuleb rahuldada kostja taotlus riigilõivu tagastamiseks ja
   tagastada kostjale pool apellatsioonkaebuse esitamisel tasutud riigilõivust, s.o 137,50
   eurot, arvelduskontole EE972200221047716097. RevalMed Trading OÜ tasus
   riigilõivu 275 eurot 15.01.2016 kontole EE062200221059223099.


           Margo Klaar                     Ele Liiv                        Kaupo Paal
   /allkirjastatud digitaalselt/   /allkirjastatud digitaalselt/   /allkirjastatud digitaalselt/




                                                                                             3(3)
