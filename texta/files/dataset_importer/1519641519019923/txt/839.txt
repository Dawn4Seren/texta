                                                                    Kriminaalasi nr. 1-16-10376




                             KOHTUOTSUS
                                   EESTI VABARIIGI NIMEL


13.detsembril 2016.a. Tallinnas
Harju Maakohus koosseisus
kohtunik              Margot Mikler
sekretär              Moonika Rubizova juuresolekul
prokurör              Grete Vahtra
kaitsja               Merike Allikmäe osavõtul
arutas kokkuleppemenetluse korras avalikul kohtuistungil kriminaalasja

Emil MARTIN
Ik 37802236011, EV kodanik, põhiharidus, emakeel – eesti keel, töötab XXXX OÜ, elukoht:
XXXX, kaks kehtivat kriminaalkaristust, viimati karistati Viru MK Narva kohtumaja poolt
04.12.2009.a. KarS § 118 lg 1 järgi vangistusega 2 aastat ja 6 kuud, väärteokorras seitse kehtivat
karistust, tõkend – elukohast lahkumise keeld

süüdistuses KarS § 184 lg 1 järgi.

Kriminaalasja kohtulikul uurimisel kohus

                                             tuvastas

Emil Martin´it süüdistatakse selles, et tema omandas ebaseaduslikult eeluurimisel tuvastamata
ajast alates, eeluurimisel tuvastamata kohas ja isikult, kuid enne 16.09.2016.a, suures koguses (so
vähemalt 10-le inimesele narkootilise joobe tekitamiseks mõeldud koguses) narkootilist ainet
amfetamiini sisaldavat pulbrit kokku massiga mitte vähem kui 5,7 grammi (amfetamiini puhtal
kujul 1,328 grammi).

Eelnevalt ebaseaduslikult omandatud narkootilist ainet hoidis ta enda juures kuni 16.09.2016.a
kella 22.11-ni, mil ta Tallinnas, Võidujooksu 10 asuva Statoili tankla juures mopeedi,
registreerimisnumbriga XXXX, juhikohalt kinni peeti ning tema suhtes teostatud turvakontrolli
käigus algusega kell 23.15 leiti ja võeti tema valdusest ära kokku kolm minigrip kilekotti, milledest
kahes minigrip kilekotis oli kokku 5,11 grammi 34%list amfetamiinsulfaati sisaldavat pulbrit,
milles puhast amfetamiini 1,28 grammi ning üks minigrip kilekott, milles oli 0,59 grammi 11%-
list amfetamiinsulfaati sisaldavat pulbrit, milles puhast amfetamiini 0,048 grammi (vastavalt
ekspertiisiaktile nr 16E-AN0970).

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste ja
psühhotroopsete ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.

Amfetamiin kuulub narkootiliste ja psühhotroopsete ainete ning nende lähteainete seaduse § 3ˡ
lõike 1 ja § 4 lõike 15 alusel kehtestatud ja sotsiaalministri 18.05.2005.a määrusega nr 73 vastu
võetud „Narkootiliste ja psühhotroopsete ainete meditsiinilisel ja teaduslikul eesmärgil käitlemise
ning sellealase arvestuse ja aruandluse tingimused ja kord ning narkootiliste ja psühhotroopsete
ainete nimekirjad“ lisa 1 narkootiliste ja psühhotroopsete ainete I nimekirja.
Vastavalt narkootiliste ja psühhotroopsete ainete ning nende lähteainete seaduse § 3¹ lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele. Kümnele inimesele piisab narkojoobe tekitamiseks EKEI kohtutoksikoloogiaeksperdi
Mailis Tõnissoni vastusest järelepärimisele nähtuvalt narkootilise aine amfetamiini puhul 1,3
grammist, seega käitles Emil Martin amfetamiini koguses, millest piisab narkojoobe tekitamisest
vähemalt 10-le inimesele.

Seega suures koguses narkootilise aine ebaseadusliku käitlemisega pani Emil Martin toime
KarS § 184 lg 1 järgi kvalifitseeritava kuriteo.

Juhindudes KrMS § 245 sätetest on prokurör Grete Vahtra, süüdistatav Emil Martin ja tema kaitsja
Merike Allikmäe on käesolevas kriminaalasjas sõlminud kokkuleppe selles, et prokurör taotleb
kohtus KarS § 184 lg 1 ettenähtud kuriteo toimepanemise eest Emil Martin´ile karistuseks 1 aasta
3 kuud vangistust.
KarS § 74 lg-te 1,3 alusel määrata, et mõistetavat vangistust ei pöörata täitmisele, kui Emil Martin
ei pane 2-aastase katseaja jooksul toime uut kuritegu ja täidab elukohajärgse
kriminaalhooldusosakonna kriminaalhooldaja järelevalve all talle KarS §-s 75 lg 1 p 1-6 sätestatud
käitumiskontrolli ajaks pandud kontrollnõudeid, mille kohaselt kohustub:
- elama kohtu määratud alalises elukohas (XXXX);
- ilmuma kriminaalhooldaja määratud ajavahemike järel kriminaalhooldusosakonda
registreerimisele;
- alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
- saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui 15 päevaks;
- saama kriminaalhooldusametnikult eelneva loa elu-, töö- või õppimiskoha vahetamiseks;
- saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 75 lg 2 p 2¹ alusel kohustada Emil Martin käitumiskontrolli ajal mitte omama või tarvitama
narkootilisi või psühhotroopseid aineid.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta, kaitsja ja prokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Emil Martin temale KarS
§ 184 lg 1 järgi ettenähtud kuriteo toimepanemises esitatud süüdistuses süüdimõistmisele ja temale
tuleb määrata karistus sõlmitud kokkuleppe kohaselt.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt, siis
seega kuulub Emil Martin´ilt KrMS § 175 lg 1 p 9, § 179 lg 1 p 1 sätetest lähtuvalt väljamõistmisele
I astme kuriteos süüdimõistmisega kaasnev sundraha 2,5 palga alammääras, s.o. 1075 eurot

Vastavalt KrMS § 175 lg 1 p 3 kohaselt tuleb Emil Martin´il tasuda riiklikule ekspertiisiasutusele,
muule riigiasutusele või juriidilisele isikule seoses ekspertiisi tegemise või joobe tuvastamisega
tekkinud kulud. Emil Martin´ilt tuleb välja mõista ekspertiisitasu kokku summas 299 eurot.


                                                 2
Vastavalt KrMS § 175 lg 1 p 4 kohaselt tuleb Emil Martin´ilt välja mõista riigi õigusabi korras
määratud kaitsjatasud, s.o. summas 96 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. Kohus leiab, et menetluskulude tasumiseks võib
süüdistatavatele anda maksimumaja, s.o 12 kuud ning menetluskulud kokku summas 1470 eurot
tuleb tasuda igakuiste maksetena alates kohtuotsuse jõustumisest.

Asitõendid
   • ekspertiisiks esitatud narkootiline aine, konfiskeerida KarS § 191 alusel ning NPALS § 7
       lg 3 alusel jätta ekspertiisiasutusele aine säilitamiseks, õppeotstarbel kasutamiseks või
       hävitamiseks;
   • narkootilise aine ekspertiisiaktiga 16E-AN0970 tagastatud minigrip kilekotid ja kumm,
       mis on antud hoiule Põhja prefektuuri asitõendite hoidlasse aadressiga Rahumäe tee 6,
       Tallinn, konfiskeerida ja hävitada KrMS § 126 lg 3 p 4 alusel pärast kohtuotsuse
       jõustumist.

Juhindudes KrMS § 173 lg 1 p 1; § 175 lg 1 p 3,4,9; § 179 lg 1 p 1, § 248 lg 1 p 5, 249; § 311; §
312; § 313; § 315, KarS § 74, § 75, 78 p 1 kohus:

                                           otsustas

Süüdi tunnistada Emil Martin KarS § 184 lg 1 järgi ja mõista karistuseks 1 aasta 3 kuud vangistust;

KarS § 74 lg 1 ja lg 3 alusel jätta vangistus Emil Martin´i suhtes tingimisi kohaldamata ning
määrata, et mõistetud vangistust ei pöörata täitmisele, kui Emil Martin ei pane 2-aastase katseaja
kestel toime uut kuritegu ja täidab KarS § 75 lg 1 p 1-6 sätestatud käitumiskontrolli ajaks pandud
kontrollnõudeid:
- elama kohtu määratud alalises elukohas (XXXX);
- ilmuma kriminaalhooldaja määratud ajavahemike järel kriminaalhooldusosakonda
registreerimisele;
- alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
- saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui 15 päevaks;
- saama kriminaalhooldusametnikult eelneva loa elu-, töö- või õppimiskoha vahetamiseks;
- saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

KarS § 75 lg 2 p 2¹ alusel kohustada Emil Martin´i käitumiskontrolli ajal mitte omama või
tarvitama narkootilisi või psühhotroopseid aineid.

Emil    Martin   määrata     Tallinna     Vangla      Lääne-Harju      kriminaalhooldusosakonna
kriminaalhooldusametniku järelevalve alla.



                                                3
KarS § 78 p 1 alusel arvestada Emil Martin´ile määratud 2 aasta pikkuse katseaja algust alates
kohtuotsuse kuulutamisest, so alates 13.12.2016.a.

Tõkend – elukohast lahkumise keeld tühistada peale kohtuotsuse jõustumist.

Menetluskulud
Välja mõista Emil Martin´ilt 1075 eurot sundraha, ekspertiisitasu 299 eurot ja kaitsjatasu 96 eurot
riigi tuludesse.
Menetluskulud kokku summas 1470 eurot tasuda 12 kuu jooksul alates kohtuotsuse jõustumisest
igakuiste maksetena.

Makseinfo menetluskulude tasumiseks edastatakse Emil Martin´ile e-posti või posti teel. Samuti
on võimalik makseinfot saada Harju Maakohtu Liivalaia kohtumaja kantselei kaudu. Kui rahalised
nõuded ei ole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras ning süüdimõistetul tuleb kanda ka
kohtuotsuse täitmisega seonduvad kulud.

Asitõendid
   • ekspertiisiks esitatud narkootiline aine - konfiskeerida KarS § 191 alusel ning NPALS § 7
       lg 3 alusel jätta ekspertiisiasutusele aine säilitamiseks, õppeotstarbel kasutamiseks või
       hävitamiseks;
   • narkootilise aine ekspertiisiaktiga 16E-AN0970 tagastatud minigrip kilekotid ja kumm,
       mis on antud hoiule Põhja prefektuuri asitõendite hoidlasse aadressiga Rahumäe tee 6,
       Tallinn, konfiskeerida ja hävitada KrMS § 126 lg 3 p 4 alusel pärast kohtuotsuse
       jõustumist.

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.



/digitaalselt allkirjastatud/
Margot Mikler
Kohtunik




                                                4
