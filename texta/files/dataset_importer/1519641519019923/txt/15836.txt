                                                                               1-16-392




                        KOHTUMÄÄRUS
Kohus                            Viru Maakohus

Määruse tegemise aeg ja koht     11. mai 2016, Narva kohtumaja

Toimiku number                   1-16-392 (15233000991)

Kohtunik                         Innokenti Menšikov

Kohtuistungi sekretär            Egle Nigulist

Tõlk                             Aleksandra Eik

Kriminaalasi                     Viru Vangla Kriminaalhooldusosakonna Jõhvi talituse
                                 kriminaalhooldusametnik        Anastassia    Pospelova
                                 erakorraline ettekanne nr 8-2/10904-1 Anna Nagovitsõna
                                 suhtes
Hooldusalune                     Anna Nagovitsõna

                                 Elukoht xxx, viibimiskoht Ida Prefektuuri Narva kamber,
                                 isikukood 48402212218, EV kodanik, põhiharidus,
                                 emakeel – vene keel, töötu.
                                 Varasem karistus:
                                 - 08.03.2016 Viru Maakohtu Narva kohtumaja poolt
                                 KarS § 199 lg 2 p 9 järgi, § 74 lg 1 alusel tingimisi
                                 vangistusega 9 kuud ja 28 päeva katseajaga 1 aast.

Istungil osalenud isikud         Kriminaalhooldusametnik            Viktoria Semjonova
                                 Hooldusalune                       Anna Nagovitsõna

Kohtuistungi toimumise aeg       11.05.2016


RESOLUTSIOON

KarS § 74 lg 4 alusel pöörata täitmisele Anna Nagovitsõnale Viru Maakohtu Narva
kohtumaja 08.03.2016 kohtuotsusega nr 1-16-392 mõistetud karistus - 9 (üheksa) kuud
ja 28 (kakskümmend kaheksa) päeva vangistust.

Karistuse kandmise tähtaja alguseks lugeda 10.05.2016.

Jätta Anna Nagovitsõnale valitud tõkend vahistamine muutmata.



                                                                                      1
                                                                                    1-16-392
Edasikaebamise kord

Kohtumäärusele võib esitada määruskaebuse Viru Maakohtu Narva kohtumajale 15 päeva
jooksul alates päevast, kui isik sai kohtumäärusest teada või pidi teada saama.


Asjaolud

Viru Maakohtu Narva kohtumaja 08.03.2016 kohtuotsusega nr 1-16-392 tunnistati Anna
Nagovitsõna süüdi KarS § 199 lg 2 p 9 järgi ja mõisteti talle karistuseks 10 (kümme) kuud
vangistust. Arvati KarS § 68 lg 1 alusel eelvangistuses viibitud aeg alates 14.09.2015 kuni
15.09.2015, so 2 (kaks) päeva, karistusaja hulka ning mõisteti Anna Nagovitsõnale lõplikult
ärakandmisele 9 (üheksa) kuud ja 28 (kakskümmend kaheksa) päeva vangistust. Kohaldati
KarS § 74 lg 1 ja mitte pöörata vangistust täielikult täitmisele, kui Anna Nagovitsõna ei pane
katseajal toime uut kuritegu ja täidab talle KarS § 75 lg 1 sätestatud käitumiskontrolli ajaks
pandud kontrollnõudeid, nimelt: 1) elama aadressil xxx; 2) ilmuma kriminaalhooldaja
määratud ajavahemike järel kriminaalhooldusosakonda registreerimisele; 3) alluma
kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta; 4) saama kriminaalhooldusametnikult eelneva loa elukohast
lahkumiseks Eesti territooriumi piires kauemaks kui viieteistkümneks päevaks; 5) saama
kriminaalhooldusametnikult eelneva loa elu-, töö- või õppimiskoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks ning KarS § 75 lg 2 p 2 ettenähtud kohustust – mitte tarvitama
alkoholi. KarS § 74 lg 3 alusel määrati katseajaks 1 (üks) aasta. Viru Maakohtu Narva
kohtumaja 08.03.2016 kohtuotsus jõustus 24.03.2016.

14.04.2016 saabus Viru Maakohtu Narva kohtumajja Anna Nagovitsõna suhtes erakorraline
ettekanne ettepanekuga pöörata Nagovitsõnale mõistetud karistus täitmisele.

Rikkumine seisneb selles, et Anna Nagovitsõna ei ole ilmunud registreerimisele ega ei ole
reageerinud      kutsetele      kriminaalhooldusalasele      kohtumisele      tulemiseks.
Kriminaalhooldusametnik temaga kontakti saanud ei ole ning tema tegelik asukoht ja tegevus
on kriminaalhooldusametnikule teadmata.

31.03.2016 registreerimisele mitteilmumise kohta seletus puudub. Anna Nagovitsõnaga ei ole
seisuga 14.04.2016 toimunud mitte ühtegi kohtumist. Erakorralise ettekande ajaks seletused
puuduvad.

Kriminaalhooldusametnik Anna Nagovitsõnaga kohtunud ei ole. 24.03.2016 saadeti Anna
Nagovitsõnale esimene kirjalik kutse aadressil xxx, et ta tuleks kriminaalhooldusosakonda
31.03.2016. Anna Nagovitsõna kohale ei ilmunud. 31.03.2016 teostas nooremametnik kell
15.55 kodukülastuse aadressil xxx, kus selgus, et Anna Nagovitsõna antud elukohas ei ela
vaid omab ainult sissekirjutust. 01.04.2016 võttis kriminaalhooldusametnik ühendust
abiprokuröriga Veronika Lauriga, kes andis andmed võimaliku elukoha kohta, kus Anna
Nagovitsõna viibida võiks: xxx ja telefoni numbri xxx. Kriminaalhooldusametnik helistas
antud numbrile, kuid telefon oli väljas. 01.04.2016 kontrollitud rahvastikuregistri andmeid.
Sealsete andmete järgi on Anna Nagovitsõna kehtivaks elukohaks xxx. Samuti sai
kriminaalhooldusametnik rahvastikuregistri andmetest Anna Nagovitsõna ema xxx telefoni
numberi xxx. Kriminaalhooldusametnik võttis ühendust xxx ning vestlusest temaga selgus, et
ta ei tea kus Anna Nagovitsõna viibida võiks. Kriminaalhooldusametnik uuris kas Anna
Nagovitsõna võiks elada aadressil xxx. xxx sõnul Anna Nagovitsõna varasemalt tõesti elas
antud aadressil, kuid umbes kaks kuud tagasi kolis ta sealt välja (tegu oli üürikorteriga), ka
telefoni numbrit emal kriminaalhooldusametnikule anda ei olnud, kuna Anna Nagovitsõna
                                                                                             2
                                                                                1-16-392
vahetab pidevalt oma telefoni numbreid. 12.04.2016 võttis kriminaalhooldusametnik taas
ühendust xxx, et välja selgitada kas Anna Nagovitsõna kohta on mingeid uusi sõnumeid. xxx
selgitas, et jätkuvalt ei tea ta oma tütrest mitte midagi ning temale on teadmata Anna
Nagovitsõna elukoht.

22.12.2014 kell 13.45 toimunud kohtuistungile kahtlustavav xxx ei ilmunud. Kohtukutse on
jäänud talle kätte andmata. xxx mobiiltelefon on välja lülitatud.

Viru Maakohtu Narva kohtumaja 23.12.2014 kohtumäärusega edasi lükati xxx suhtes esitatud
erakorralise ettekande arutamine. Kohaldati kriminaalhooldusaluse xxx suhtes sundtoomist
Viru Maakohtu Narva kohtumajja 29.12.2014 kell 13.30 toimuvale kohtuistungile.

30.12.2014 toimunud kohtuistungile kriminaalhooldusalune xxx ei ilmunud. Sundtoomine ei
andnud tulemust.

Viru Maakohtu Narva kohtumaja 05.01.2015 kohtumäärusega valiti Anna Nagovitsõnale
tõkend – vahistamine. Kuulutati Anna Nagovitsõna tagaotsitavaks ja tema tabamisel määrati
võtta ta vahi alla.

Kinnipidamise protokolli kohaselt peeti Anna Nagovitsõna kinni 10.05.2016 Narvas.


Menetlusosaliste seisukohad kohtuistungil

11.05.2016 kohtuistungil kandis kriminaalhooldaja ette erakorralise ettekande ning palus
pöörata Anna Nagovitsõnale mõistetud karistus täitmisele.

Anna Nagovitsõna põhjendas kontrollnõuete rikkumist asjaoluga, et ta ei elanud koos
vanematega, ei teadnud, kelle käest tuleb küsida luba elukohast lahkumiseks. Palub mitte
pöörata karistus täitmisele, lubab edaspidi järgida kontrollnõudeid.


Maakohtu seisukoht

Vaadanud läbi toimiku materjalid ja kuulanud ära menetlusosalised, on kohus seisukohal, et
kriminaalhooldusametniku ettepanek Anna Nagovitsõna suhtes on põhjendatud ja kuulub
rahuldamisele.

Kui süüdimõistetu ei järgi katseajal kontrollnõudeid või ei täida talle pandud kohustusi, võib
kohus KarS § 74 lg-st 4 tulenevalt kriminaalhooldusametniku ettekande alusel määrata
täiendavaid kohustusi vastavalt KarS § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele.

Kohus tuvastas, et kriminaalhooldusalune Anna Nagovitsõna rikkus kohtu poolt määratud
kohustusi: elada kohtu määratud alalises elukohas aadressil xxx; ilmuda kriminaalhooldaja
määratud ajavahemike järel kriminaalhooldusosakonda registreerimisele; saama
kriminaalhooldusametnikult eelneva loa elu-, töö- või õppimiskoha vahetamiseks ning saada
kriminaalhooldusametnikult eelnev luba elukohast lahkumiseks Eesti territooriumi piires
kauemaks kui viieteistkümneks päevaks. Anna Nagovitsõna poolt nimetatud kontrollnõuete
mittetäitmise põhjuseid ei pea kohus mõjuvaks. Tal ei olnud sellist objektiivset takistust, mis
ei võimaldanud tal täita kohtu poolt määratud kontrollnõudeid.

Anna Nagovitsõna antud selgitustest ei nähtu, et ta oleks astunud mingeid reaalseid samme,
mis võimaldaksid tal ettenähtud kohustusi korrektselt täita. Anna Nagovitsõna näitab oma
                                                                                        3
                                                                                1-16-392
käitumisega, et te ei võta tõsiselt tingimisi mõistetud karistust. Seega on olemas alused
vangistuse täitmisele pööramiseks.

Arvestades kriminaalhooldaja hinnangut ja Anna Nagovitsõna seletusi, on kohus veendunud,
et Anna Nagovitsõna hoidub käitumiskontrolli teostamisest kõrvale ning mõjuvad põhjused
selleks puuduvad. Ka kohtusse ei ilmunud ta vabatahtlikult.

Kohus leiab, et hooldusalune hoidub kohtuotsuse täitmisest kõrvale tahtlikult ega ole teinud
mingeid jõupingutusi talle pandud kohustuste täitmiseks. Seetõttu süüdimõistetu lubadused
edaspidi järgida kontrollnõudeid ei ole tõsiseltvõetavad.

Ülaltoodu alusel ei ole kohtu hinnangul kriminaalhoolduse edasine teostamine otstarbekas.

Seega tuleb KarS § 74 lg-st 4 lähtuvalt pöörata täitmisele Anna Nagovitsõnale Viru Maakohtu
Narva kohtumaja 08.03.2016 kohtuotsusega nr 1-16-392 mõistetud karistus - 9 kuud 28
päeva vangistust.

Kohus teeb määruse tuginedes eeltoodule ja juhindudes KrMS § 427 lg-st 2, 432 lg-st 3.

/allkirjastatud digitaalselt/

Innokenti Menšikov
Kohtunik




                                                                                            4
