                        KOHTUMÄÄRUS


Kohus                           Pärnu Maakohus

Kohtu koosseis                  Kohtunik Anne Randjärv
                                Istungisekretär Elen Rasmussen
Otsuse teatavakstegemise        8.02.2016 Rapla kohtumaja kantselei kaudu
aeg ja koht

Tsiviilasja number              2-15-16878
Tsiviilasi                      Raul Roosna pärandvara pankrot
Menetlusosalised                Avaldaja: Rita Roosna (xxxxxxxxxxx) eestkostja Paldiski linn
                                Paldiski Linnavalitsuse kaudu (75021126 asukoht: Paldiski, Rae
                                38)
                                Esindaja: Rein Küttim e-post: rk@saurix.ee


Istungi toimumise aeg           8.02.2016


RESOLUTSIOON
Kuulutada välja Raul Roosna (xxxxxxxxxxx, surn xx.xx.xxxx) pärandvara pankrot 8.02.2016
kell 12.10.

Nimetada pankrotihalduriks Ly         Müürsoo (OÜ Sentire MK reg kood       10539935   e-post:
lyy.myyrsoo@mail.ee).

Võlausaldajate esimene üldkoosolek toimub 1.03.2016 kell 10.00 Pärnu Maakohtu Rapla
kohtumajas Raplas Sauna tn. 5.

Määrus kuulub pankroti väljakuulutamise osas viivitamatule täitmisele.

Edastada määrus Tartu Maakohtu kinnistusosakonnale pankroti väljakuulutamise märke
sissekandmiseks Raul Roosna nimele registreeritud korteriomanditele registriosa nr xxxxxxx
asukohaga xxxxxxxxx x-x, xxxxxx xxxxxx, xxxxxx xxxx ja registriosa nr xxxxxxx asukohaga
                                              2

xxxxxx xx-xx, xxxxxxxx xxxx.

Ärakiri määrusest saata avaldajale ja pankrotihaldur Ly Müürsoo’le.

Pankroti väljakuulutamise kohta avaldada viivitamatult teade väljaandes Ametlikud Teadaanded.

Välja mõista pankrotivarast OÜ-le Sentire MK (10539935) kasuks, mille kaudu haldur Ly
Müürsoo tegutseb, ajutise halduri tasu ja tehtud vajalike kulutuste katteks kokku 800 eurot, millele
lisandub käibemaks 160 eurot, kokku 960 (üheksasada kuuskümmend) eurot.


Edasikaebamise kord Määruse peale võib võlgnik ja ajutise halduri tasu osas ka ajutine haldur
esitada määruskaebuse Tallinna Ringkonnakohtule Pärnu Maakohtu Rapla kohtumaja kaudu 15
päeva jooksul pankrotiteate avaldamisest.


Asjaolud
10.11.2015 esitas Raul Roosna pärija Rita Roosna eestkostja Paldiski Linn kohtule avalduse Raul
Roosna pärandvara pankroti väljakuulutamiseks. 28.01.2016 nimetas kohus ajutiseks
pankrotihalduriks Ly Müürsoo. 8.02.2016 toimunud kohtuistungil jäi avaldaja pankrotiavalduse
juurde.

Ajutise halduri seisukoht
Ajutise halduri aruanne kinnitab esitatud avalduse põhjendatust. Raul Roosna pärandvaral lasub
teadaolevaid kohustusi 36 417.84 euro ulatuses. Raul Roosna pärandis on vara hinnanguliselt
2000 euro ulatuses. Ajutine haldur on hinnangu andmisel lähtunud pärandvara inventuuris märgitud
hindades, kui ka faktilistest asjaoludes. Kuna inventuuris märgitud sõiduki ja sõudepaadi asukoht ei
ole teada, ei ole ajutine haldur nimetatud esemeid varana arvestanud.

Ajutine haldur on seisukohal, et Raul Roosna pärandvara on püsivalt maksejõuetu ja sellest ei ole
võimalik rahuldada võlausaldajate nõudeid. Maksejõuetuse põhjustas Raul Roosna surm.

Kohtu seisukoht
Kohus leiab, et PankrS § 31 lg 1 alusel tuleb välja kuulutada Raul Roosna pärandvara pankrot.
Raul Roosna pärandvara pankrotihalduriks tuleb nimetada Ly Müürsoo.

PankrS § 23 lg 1 järgi on ajutisel halduril õigus saada oma ülesannete täitmise eest tasu, samuti
nõuda ülesannete täitmiseks tehtud vajalike kulutuste hüvitamist. Kohtule esitatud aruande kohaselt
on ajutine haldur kulutanud oma ülesannete täitmiseks 9 töötundi. Halduri tunnitasu suuruseks on 80
eurot. Seega kuulub ajutisele haldurile töötasuna väljamaksmisele 720 eurot. Bürookulud (sh side,
posti, transpordi ning kontoritehnika ja ruumide kasutuskulud) moodustavad 80 eurot. Kokku
kuulub ajutisele haldurile väljamaksmisele 800 eurot, millele lisandub käibemaks 160 eurot.

(allkirjastatud digitaalselt)
Anne Randjärv
kohtunik
