                                                                                            1
                                                                      2-16-14603




                               KOHTUMÄÄRUS

Kohtuasja number                 2-16-14603

Määruse tegemise aeg ja koht     11. oktoober 2016, Jõhvi

Kohus                            Viru Maakohus

Kohtunik                         Helgi Vinni

Kohtuasi                         KÜ Hariduse 8 Jõhvi hagi K. P. vastu võlgnevuse 950,02
                                 euro ja lisanduva viivise nõudes.

Menetlustoiming                  Menetluse lõpetamine       /   Kompromissi   kinnitamine       /
                                 Riigilõivu tagastamine
Kohtuistungi toimumise aeg       Kirjalik menetlus
Menetlusosalised ja nende        Hageja:               KÜ Hariduse 8 Jõhvi (RK 80180430)
esindajad
                                 Hageja esindaja:      vandeadvokaadi    vanemabi    Roman
                                                       Golovenko
                                                       (e-post roman.golovenko@jewelex.ee)

                                 Kostja:               K. P. (IK xxx, elukoht xxx, e-post
                                                       xxx; xxx)
RESOLUTSIOON

1. Kinnitada KÜ Hariduse 8 Jõhvi ja K. P. vaheline kompromiss, mille kohaselt:
    1.1 Kostja K. P. tunnistab hageja nõuet kogusummas 1 323 (üks tuhat kolmsada
        kakskümmend kolm) eurot 02 senti, sh põhivõlgnevus 824,84 eurot, viivis
        seisuga 20.09.2016 summas 125,18 eurot, ½ riigilõivust 100 eurot, õigusabikulud
        270 eurot ja dokumentaalse tõendi saamise kulu 3 eurot.
    1.2 Kostja K. P. kohustub tasuma hagejale võlgnevuse kogusummas 1 323 (üks
        tuhat kolmsada kakskümmend kolm) eurot 02 senti osade kaupa iga kuu 10-ks
        kuupäevaks 26 kuu jooksul igakuiselt summas 50 (viiskümmend) eurot.
        Esimese makse teeb kostja hiljemalt 10.10.2016. Viimane makse on 73,02 eurot.
        Kostjal on õigus tasuda antud summa ka enne kokkulepitud tähtaega. Kostja
        tasub     võlgnevuse      KÜ     Hariduse     8    Jõhvi     arveldusarvele    nr.
        EE662200221021172411 AS Swedbank, selgitusega: „tsiviilasi nr 2-16-14603“.
    1.3 Pooled kinnitavad, et pärast käesolevas kokkuleppes nimetatud
        maksekohustuse täitmist kostja poolt ei ole kokkuleppe osalistel üksteisele
        mingeid tsiviilasjas nr 2-16-14603 käsitletust vastastikke nõudeid. Osamaksega
        viivitamisel või jooksva KÜ Hariduse 8 Jõhvi poolt esitatud arvete tasumata
        jätmisel (s.h osaliselt) on võlgnevus täies ulatuses sissenõutav koos arvestatava
                                                                                             2
         viivisega täitemenetluses (sundtäitmine). Maksetega viivitamisel kohustub
         kostja tasuma viivist 0,07 % päevas sissenõutavaks muutunud summalt.
    1.4 K. P. on kohustatud täiendavalt määruse punktis 1.2. märgitud maksetele tasuma
         ka jooksvad KÜ Hariduse 8 Jõhvi poolt esitatud arved.
    1.5 Pooled lühendavad määruskaebuse esitamise tähtaega 2 (kahe) päevani.

2. Tagastada KÜ-le Hariduse 8 Jõhvi JeweLex Advokaadibüroo OÜ poolt 28.09.2016
   hageja eest Rahandusministeeriumi arvele tasutud riigilõivust (200 eurot) riigilõiv
   summas 100 (ükssada) eurot ja 00 senti KÜ Hariduse 8 Jõhvi (RK 80180430)
   arveldusarvele nr EE662200221021172411 AS Swedbank.

3. Lõpetada menetlus KÜ Hariduse 8 Jõhvi hagis K. P. vastu võlgnevuse 950,02 euro ja
   lisanduva viivise nõudes.

4. Määrus saata menetlusosalistele teadmiseks.

Edasikaebamise kord

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 3 (kolme) päeva jooksul kohtumääruse kättetoimetamisest alates vastavalt TsMS §
661 lg 4. Kohtumääruse peale määruskaebuse esitamisel tasutakse riigilõivu 50 eurot.


ASJAOLUD JA ASJA VARASEM KÄIK

1. Viru Maakohtu menetluses on KÜ Hariduse 8 Jõhvi hagi K. P. vastu võlgnevuse 950,02
euro ja lisanduva viivise nõudes. Hagiavalduse kohaselt kuulub kostjale korteriomand
asukohaga xxx, Jõhvi. Kostja võlgnevus hageja ees 20.09.2016 seisuga moodustab 950,02
eurot, sh põhivõlgnevus 824,84 eurot ja viivised 125,18 eurot. Hageja palub kostjalt välja
mõista võlgnevus summas 950,02 eurot ja lisanduva viivise põhinõudelt alates 21.09.2016
0,07% päevas kuni nõude täitmiseni. Hageja palus jätta menetluskulud kostja kanda.

2. 06.10.2016 esitasid pooled kohtule kompromissi, mille palusid kohtul kinnitada ja lõpetada
tsiviilasja menetlus. Kompromissi kohaselt tunnistab kostja hageja nõuet kogusummas
1 323,02 eurot, sh põhivõlgnevus 824,84 eurot, viivis seisuga 20.09.2016 summas 125,18
eurot, ½ riigilõivust 100 eurot, õigusabikulud 270 eurot ja dokumentaalse tõendi saamise kulu
3 eurot. Kostja kohustub tasuma hagejale võlgnevuse kogusummas 1 323,02 eurot osade
kaupa iga kuu 10-ks kuupäevaks 26 kuu jooksul summas 50 eurot igakuiselt. Esimese makse
teeb kostja hiljemalt 10.10.2016. Viimane makse on 73,02 eurot. Kostjal on õigus tasuda
antud summa ka enne kokkulepitud tähtaega. Kostja tasub võlgnevuse KÜ Hariduse 8 Jõhvi
arveldusarvele nr. EE662200221021172411 AS Swedbank, selgitusega: „tsiviilasi nr 2-16-
14603“. Pooled kinnitavad, et pärast käesolevas kokkuleppes nimetatud maksekohustuse
täitmist kostja poolt ei ole kokkuleppe osalistel üksteisele mingeid tsiviilasjas nr 2-16-14603
käsitletust vastastikke nõudeid. Osamaksega viivitamisel või jooksva KÜ Hariduse 8 Jõhvi
poolt esitatud arvete tasumata jätmisel (s.h osaliselt) on võlgnevus täies ulatuses sissenõutav
koos arvestatava viivisega täitemenetluses (sundtäitmine). Maksetega viivitamisel kohustub
kostja tasuma viivist 0,07 % päevas sissenõutavaks muutunud summalt. K. P. on kohustatud
täiendavalt määruse punktis 1.2. märgitud maksetele tasuma ka jooksvad KÜ Hariduse 8 Jõhvi
poolt esitatud arved. Pooled lühendavad määruskaebuse esitamise tähtaega 2 päevani. Pooled
on teadlikud kompromissi kinnitamise ja menetluse lõpetamise tagajärgedest. Hageja palus
tagastada ½ hagi esitamisel tasutud riigilõivust summas 100 eurot.

KOHTUMÄÄRUSE PÕHJENDUSED
                                                                                               3
3. Kohus, tutvunud asja kirjalike materjalidega, leiab, et poolte taotlus on põhjendatud ja
kuulub rahuldamisele.

TsMS § 428 lg 1 p 4 kohaselt lõpetab menetluse otsust tegemata, kui pooled on sõlminud
kompromissi ja kohus kinnitab selle.

TsMS § 430 lg 1 kohaselt pooled võivad menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega. Pooltevaheline
kompromiss on seadusega kooskõlas, mistõttu kohus kinnitab poolte kompromissi ja lõpetab
tsiviilasja menetluse.

4. Kooskõlas TsMS § 431 lg 1 selgitab kohus menetlusosalistele menetlustoimingu tegemise
või tegemata jätmise tagajärgi, et vastavalt TsMS § 432 menetluse lõpetamise korral seoses
poolte kompromissi kinnitamisega ei või samad pooled sama hagi eseme suhtes esitada uut
hagi.

Täitemenetluse seadustiku § 2 lg 1 p 1 kohaselt juhul, kui kostja ei täida kompromissiga
võetud kohustust, siis hagejal on õigus pöörduda kohtutäituri poole         kohtumääruse
sundtäitmiseks.

5. Vastavalt TsMS § 150 lg 2 p 1, pool menetluses tasutud riigilõivu tagastatakse, kui pooled
sõlmivad kompromissi. TsMS § 150 lg 4 kohaselt, riigilõivu tagastab kohus, kelle menetluses
asi viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti./---/ Riigilõiv tagastatakse menetlusosalisele, kes selle pidi tasuma, või tema
korraldusel muule isikule. Hageja taotles esitatud kompromissis tasutud riigilõivust poole
tagastamist.

Hageja esindaja on tasunud 28.09.2016 riigilõivu hagi esitamiselt summas 200 eurot. Sellest
lähtuvalt tagastab kohus hagejale poole tasutud riigilõivust summas 100 eurot.

6. TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada.

7. Eelpooltoodu alusel ja juhindudes TsMS § 428 lg 1 p 4, § 430, § 431 lg 1, § 433, § 463 lg
1, § 465, § 661 lg 4 kinnitab kohus poolte vahelise kompromissi ja lõpetab tsiviilasjas
menetluse.


/allkirjastatud digitaalselt/

Helgi Vinni
Kohtunik
