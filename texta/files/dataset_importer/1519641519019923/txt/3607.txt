                        KOHTUMÄÄRUS
Kohus                           Viru Maakohus

Määruse tegemise aeg ja koht    03.11.2016, Rakvere kohtumaja

Kriminaalasja number            1-16-4319

Kohtunik                        Tiit Kullerkupp

Kohtuistungi sekretär           Merle Kaegas

Prokurör                        Sirje Merilo

Kriminaalasi                    J M suhtes psühhiaatrilise sundravi kohaldamine

                                J M (isikukood xxxx; elukoht xxxx)
Õigusvastase teo toimepanija
                                Silver Reinsaar

Kaitsja                         03.10.2016., lühimenetlus

Kohtuistung

RESOLUTSIOON

KrMS § 199 lg 1 p 1 alusel lõpetada J M suhtes menetlus kriminaalasjas nr 1-16-4319
kriminaalmenetluse aluse puudumise tõttu.

KrMS § 402 lg 1 alusel jätta J M suhtes psühhiaatriline sundravi kohaldamata.

KrMS § 183 alusel jätta riigi kanda menetluskulud – kohtupsühhiaatria ekspertiisi
läbiviimisega seotud kulud summas 637.50 eurot ja kaitsja Silver Reinsaare poolt
ostutatud õigusabi kulu summas 1056.00 eurot.

Välja mõista riigieelarve selleks otstarbeks eraldatud vahenditest Advokaadibüroo
CLARUS kasuks 216 eurot (sh käibemaks 20%) vandeadvokaadi abi Silver Reinsaare
poolt J M kaitsjana riigi õigusabi korras osutatud õigusabi eest.

Asitõendid – CD-plaadid jätta toimikusse, nuga (asub Põhja Prefektuuri asitõendite
hoidlas Rahumäe tee 6 Tallinn) hävitada kohtumääruse jõustumisel.

Määruse väljatrükk saata J M, tema kaitsjale ja prokurörile.




                                                                                  1
EDASIKAEBAMISE KORD

Määrusele võib esitada kümne päeva jooksul alates päevast, mil isik sai vaidlustatavast
kohtumäärusest teada või oleks pidanud teada saama, määruskaebuse Tartu Ringkonnakohtule
Viru Maakohtu Rakvere kohtumaja kaudu.

ASJAOLUD

19.05.2016 saabus Viru Maakohtu Rakvere kohtumajja Viru Ringkonnaprokuratuurist
kriminaalasi Janno Maiste suhtes psühhiaatrilise sundravi kohaldamise otsustamiseks.

Viru Ringkonnaprokuratuuri 17.05.2016 määruse kohaselt on J M pannud toime järgmised
õigusvastased teod:

- J M läks suhtlusvõrgustikus Facebook isiklike suhete pinnal tekkinud tülist tulenevalt
  23.08.2015.a kella 17.00 paiku S-A A elukohta xxxx, kus tõukas S.-A. A kahe käega rinna
  ning lõi ühe korra rusikaga näo piirkonda. Löök näkku tegi S.-A. A valu. S.-A. A asus end
  kaitsma ja poiste vahel tekkis kähmlus. Kähmluse lõpetasid poiste isad - A isa tõmbas poisid
  teineteisest eemale ja M isa saatis poja koju. Enne lahkumist ähvardas J. M tagasi tulla ja S.-
  A. A maha lüüa.
- J M ähvardas 23.08.2015 kella 17.45 paiku telefoni teel S.-A. A „nuga anda“, s.o
  tervisekahjustuse tekitamisega ja mõni hetk hiljem tuli nuga kaasas S.-A. A elukohta xxxx,
  kus ülestõstetud asendis käes nuga hoides liikus kiirelt S.-A. A poole kuni hetkeni, mil M isa
  pojalt noa ära võttis ja poisi maha surus. Sellise J. M täitumise ja äsja kasutatud füüsilise
  vägivalla tõttu oli S.-A. A alust karta ähvarduse täideviimist.
- J M lõi 22.10.2015.a kella 09.29 paiku xxxx linnas xxxx asuva xxxx õppekeskuse
  erihoolekande rühmaruumis alaealist J F käega näo piirkonda, põhjustades J. F füüsilist valu.
- J M tõukas 23.10.2015.a kella 10.05 ajal xxxx linnas xxxx asuva xxxx õppekeskuse
  erihoolekande rühmaruumis J. F kolm korda kätega vastu õlgu, seejärel lõi tütarlapsele parema
  käega vastu vasakut põske ja vasaku käega vastu paremat põske, jätkas peksmist, lüües parema
  põlvega J. F paremale kõhu piirkonda, kaks korda vastu pead kaitsvat kätt ning ühe korra
  käega näo piirkonda, põhjustades J. F füüsilist valu ja verejooksu ninast.
- J M lõi 28.10.2015.a kella 11.27 ajal xxxx linnas xxxx asuva xxxx õppekeskuse erihoolekande
  rühmaruumis, peale seda kui S. A oli diivanil istunud J. F külili lükanud, tütarlast vastu õlavart
  ja pead löönud ning kui J. F oli diivanilt tõusnud ja liikus oma toa suunas, J. F jalaga kõhtu,
  tabades sama löögiga sotsiaalpedagoog V A näkku ning mõni hetk hiljem, kui J. F oli oma toa
  tualettruumis, lõi J. M J. F käega näkku, võttis seejärel tüdrukul peast kinni ja lõi otsaesisega
  vastu seina. Oma tegevusega põhjustas J. M kannatanutele füüsilist valu, J. F muhu otsaesisel
  ja V. A ülahuule paistetuse.
- J M väänas 30.10.2015.a kella 15.18 ajal xxxx linnas xxxx asuvas xxxx õppekeskuse
  erihoolekande rühmaruumis S. A diivanil kinni hoidnud kasvatuspedagoogi V V parema käe
  seljale ning istus sellele peale, ei vabastanud naise kätt, kuigi V. V ütles korduvalt, et
  väänamine teeb talle valu. Sellise tegevusega põhjustas J. M V. V füüsilist valu parema käe
  küünarliigeses ja vasaku käe õlaliigeses ning hematoomi paremal küünarnuki piirkonnas.
- J M koos alaealise S. A tungis 30.10.2015.a kella 20.00 paiku xxxx linnas xxxx asuva xxxx
  õppekeskuse erihoolekande rühmas J. F tuppa, kus S. A väänas J. F kätest ja püüdis tüdrukut

                                                                                                  2
 tualettruumi ukseraamiga lüüa, J. M samal ajal lõi voodil pikali olnud J. F sahtliga vastu jalgu
 nii, et sahtel purunes, misjärel püüdis S. A J. F sahtli metallist siiniga lüüa, kuid siiniga
 vehkides vigastas tütarlast kaitsnud kasvatuspedagoogi V. V parema käe pöialt. Oma
 tegevusega põhjustas J. M J. F füüsilist valu.
- J M ähvardas 29.11.2015 kella 20.51 paiku tehtud telefonikõnes kodus xxxx vallas viibinud
  S.-A. A tapmisega, öeldes, et tuleb jõuludeks koju ja tapab S.-A. A ära. S.-A. A oli alust karta
  ähvarduse täideviimist, sest J. M oli 23.08.2015 kasutanud tema suhtes vägivalda ja
  ähvardanud S.-A. A noaga.

J M, kahjustades teise inimese tervist ning põhjustades löömise ja muul keha väärkohtleval
viisil mitmele inimesele füüsilist valu, pani toime korduva kehalise väärkohtlemise, s.o KarS §
121 lg 2 p 3 järgi kvalifitseeritava kuriteo.

J M, ähvardades teist inimest tervisekahjustuse tekitamisega ja tapmisega, kui oli alust karta
ähvarduste täideviimist, pani toime KarS § 120 lg 1 järgi kvalifitseeritava kuriteo.

25.01.2016 määrati J M kohtupsühhiaatria ambulatoorne ekspertiis. 02.03.2016 tehtud
kohtupsühhiaatrilise ekspertiisi tulemustest (tl 97-104) nähtub, et J M esineb raske
psüühikahäire – segatüüpi käitumis- ja tundeeluhäire ning aktiivsus- ja tähelepanuhäire, mis
takistab isikul läbi mõtlemast oma olukorda, takistab analüüsimist ja mõistmist, takistab
asjakohaste tegevusplaanide väljatöötamist ja nende seast parima välja valimist ning tundeelu
häire takistab isikul enese ja teiste tundeid hoomata ning neist juhinduda. Vaimse seisundi tõttu
ei olnud J M süütegude toimepanemise ajal võimeline aru saama oma tegude keelatusest ega
oma käitumist vastavalt sellele arusaamisele juhtima. J M suhtes on vaja kohaldada
psühhiaatrilist sundravi, kuna J M on väljaspool piisavalt tugevasti kontrollitud keskkonda
jätkuvalt ohtlik nii enesele kui teistele, kuna ta ei tarvita ravimeid järjepidevalt.

Arvestades eeltoodut saatis prokurör kohtule määruse J M suhtes psühhiaatrilise sundravi
kohaldamiseks.

J M kaitsja ja prokurör leidsid kohtulikus eelmenetluses, et J M suhtes oleks vaja läbi viia uus
kohtupsühhiaatria ekspertiis, et selgitada, kas arvestades möödunud ajavahemikku ja J M suhtes
läbiviidud ravi, esinevad endiselt asjaolud, millest tulenevalt on sundravi kohaldamine J M
suhtes vajalik.

19.08.2016 määras Viru Maakohus J M suhtes ambulatoorse kohtupsühhiaatriaekspertiisi ning
eksperdilt küsiti kas J M vajab psühhiaatrilist sundravi. 05.09.2016 teostati J M suhtes
ambulatoorne kohtupsühhiaatria ekspertiis (tl 33-37), millest nähtub, et J M ilmnevad lapseeas
alanud segatüüpi käitumis- ja tundeeluhäired, mis on avaldunud püsiva agressiivse asotsiaalse
või trotsliku käitumisena ning muude tundeeluhäirete sümptomitena. J M psüühika- ja
käitumishäired on praegu kompenseeritud seisundis, uuritav on suuteline elama oma
perekonnas ja õppima üldhariduslikus koolis. Eksperdi arvamuse kohaselt ei ole J M käesoleval
ajal ühiskonnaohtlik – J M ei ole 2016. aasta vältel vajanud statsionaarset psühhiaatrilist ravi ja
ta on järjepidevalt tarvitanud psühhiaatri poolt ordineeritud ravimeid. J M psühhosotsiaalse
rehabilitatsiooni läbiviimiseks soovitab psühhiaater jätkata ambulatoorset psühhiaatrilist ravi ja
psühhoteraapiat, kuid isik ei vaja psühhiaatrilise sundravi kohaldamist vastavalt KarS § 86
sätetele.

KOHTULIK UURIMINE, TÕENDID JA KOHTU SEISUKOHT



                                                                                                 3
03.10.2016 taotles J M ja tema kaitsja, et kohus lahendaks J Ma kriminaalasja lühimenetluse
sätete järgi. Kohus arutas taotlust lühimenetluse sätete kohaselt KrMS 16. peatükis sätestatud
erisusi arvestades. Kohtuistungil osalesid prokurör Sirje Merilo, kaitsja Silver Reinsaar ja J M.

03.10.2016 toimunud kinnisel kohtuistungil kinnitas J M, et ta on talle ette heidetavad
õigusvastased teod toime pannud ning kinnitas, et prokuröri määruses toodud õigusvastaste
tegude asjaolud on tõesed. Kohus luges avaldatuks prokuröri ja kaitsja poolt taotletud kõik
kriminaalasjas olemasolevad tõendid.

Prokuratuuri määruses kirjeldatud asjaoludel pani J M toime valu tekitava kehalise
väärkohtlemise episoodid: 23.08.2015 kella 17.00 paiku, 22.10.2015 kella 09.29 paiku,
23.10.2015 kella 10.05 ajal, 28.10.2015 kella 11.27 ajal, 30.10.2015 kella 15.18 ajal ja
30.10.2015 kella 20.00 paiku.

23.08.2015 kella 17.00 paiku toimunud valu tekitava kehalise väärkohtlemise episood

J M süüks arvatud tegu on tõendamist leidnud järgnevaga:
- Kannatanu S-A A ülekuulamise protokoll (tl 153-156), millest nähtub, et J lõi S rusikaga
  näo piirkonda ning millest S tundis füüsilist valu.
- S-A A läbivaatuse protokoll (tl 127-131), millest nähtub, et S-A A olid marrastused
  rinnapiirkonnas ja kriimustused seljapiirkonnas.
- Tunnistaja A M ülekuulamise protokoll (tl 141-144), tunnistaja M A ülekuulamise protokoll
  (tl 149-152), tunnistaja H K ülekuulamise protokoll (tl 197-200), J M läbivaatuse protokoll
  (tl 120-124), asitõendi vaatlusprotokoll (CD salvestatud kõnega naabrer H K
  häirekeskusesse, tl 138-140).

22.10.2015 kella 09.29 paiku toimunud valu tekitava kehalise väärkohtlemise episood

J M süüks arvatud tegu on tõendamist leidnud järgnevaga:
- Kannatanu J F ülekuulamise protokoll (tl 9-10), millest nähtub, et J lõi J käega näkku ning J
  oli valus kui löök tuli.
- Asitõendi vaatlusprotokoll (turvakaamerate salvestused, tl 13-18), millest nähtub, et J lööb
  J peapiirkonda, mille peale J kaotab tasakaalu ja astub sammu tagasi.
- Lisaks tunnistaja Ü P ülekuulamise protokoll (tl 11-12) ja tunnistaja I R ülekuulamise
  protokoll (tl 51-52).

23.10.2015 kella 10.05 ajal toimunud valu tekitava kehalise väärkohtlemise episood

J M süüks arvatud tegu on tõendamist leidnud järgnevaga:
- Kannatanu J F ülekuulamise protokoll (tl 9-10), millest nähtub, et J lõi J ning J oli väga
  valus.
- Tunnistaja M S ülekuulamise protokoll (tl 30-31), millest nähtub, et J tõukas J vastu seina
  ning peksis J kätega näkku, lõi jalaga kõhtu ja siis lõi veel mõned korrad J näkku.
- Asitõendi vaatlusprotokollist (turvakaamerate salvestused, tl 13-18) nähtub, et J lööb kaks
  korda lahtise käega vastu J vasakut põske, seejärel lööb vasaku käega vastu J paremat põske.



                                                                                               4
   Seejärel paneb J käed näo kaitseks põskedele ning J lööb parema põlvega J paremale kõhu
   piirkonda.

28.10.2015 kella 11.27 ajal toimunud valu tekitava kehalise väärkohtlemise episood

J M süüks arvatud tegu on tõendamist leidnud järgnevaga:
- Kannatanu J F ülekuulamise protokoll (tl 9-10), millest nähtub, et J lõi J jalaga paremale
  poole kõhtu, mille tagajärjel tundis J sai väga haiget. Hiljem lõi J J käega näkku ning võttis
  J peast kinni ning lõi J otsaesise jõuga vastu seina. Siis kukkus J vetsupoti ja seina vahele
  kokku.
- Kannatanu V A ülekuulamise protokoll (tl 42-43).
- Tunnistaja M S 11.11.2015 ülekuulamise protokoll (tl 30-31).
- Asitõendi vaatlusprotokoll (turvakaamerate salvestused, tl 23-25), millest nähtub, et J M
  lööb J jalaga kõhtu. Kui J J eemaldub, hoiab J kätega kõhust kinni.

30.10.2015 kella 15.18 ajal toimunud valu tekitava kehalise väärkohtlemise episood

J M süüks arvatud tegu on tõendamist leidnud järgnevaga:
- Kannatanu V V 16.11.2015 ülekuulamise protokoll (tl 39-41), millest nähtub, et J võttis V
  parema käe ja väänas selle selja taga ning istus sellele peale. V tundis väga tugevat valgu
  parema käe küünarliigeses ning vasakul pool õlaliigeses. Samuti nähtub, et V ütles J
  korduvalt, et tal on väga valus.
- Väljavõte kooli meditsiinitöötaja poolt fikseeritud vigastusest (tl 33), millest nähtub, et V oli
  paremal küünarnukil hematoom.
- Asitõendi vaatlusprotokoll (turvakaamerate salvestused, tl 36-38).
30.10.2015 kella 20.00 paiku toimunud valu tekitava kehalise väärkohtlemise episood
J M süüks arvatud tegu on tõendamist leidnud järgnevaga:
- Kannatanu J F ülekuulamise protokoll (tl 49-50), millest nähtub, et J võttis J kapi sahtli ja
  lõi selle vastu J jalga puruks. J tundis valu.
- Kannatanu V V ülekuulamise protokoll (tl 39-41), millest nähtub, et J võttis kapist sahtli
  välja ja virutas sellega J.
- Kannatanu esindaja P M ülekuulamise protokoll (tl 27-29).
- Asitõendi vaatlusprotokoll (turvakaamerate salvestused, tl 47-48).

KarS § 121 objektiivne koosseis sisaldab kahte alternatiivset tegu – tervise kahjustamist ning
valu põhjustavat kehalist väärkohtlemist. Valu põhjustav kehaline väärkohtlemine on inimese
keha mõjutamine viisil, mis ei ole normaalsetes inimestevahelistes suhetes aktsepteeritav
(sotsiaalselt adekvaatne). Kehaline väärkohtlemine moodustab kuriteokoosseisu ainult juhul,
kui see põhjustab tagajärjena valu, mida tuleb mõista kui tegeliku või potentsiaalse kudede
kahjustamisega kaasnevat ebameeldivat aistingut.
Subjektiivsest küljest eeldab vaadeldav kuritegu tahtlust. Süüteo koosseis on mõlema
koosseisualternatiivi puhul täidetud, kui isik pani teo toime vähemalt kaudse tahtlusega. KarS


                                                                                                 5
§ 16 lg 3 kohaselt paneb isik teo toime otsese tahtlusega, kui ta teab, et teostab
süüteokoosseisule vastava asjaolu, ja tahab või vähemalt möönab seda.
KarS § 121 lg 2 p 3 näeb ette vastutuse teise inimese tervise kahjustamise eest, samuti valu
tekitava kehalise väärkohtlemise eest, kui see on toime pandud korduvalt. Korduvus on kehalise
väärkohtlemise varasem toimepanemine, sõltumata kas selle eest on karistatud või mitte.
Objektiivne koosseis on täidetud juhul, kui isik on toime pannud vähemalt kaks eraldi teona
käsitletavat kehalist väärkohtlemist või kui isikut on varem karistatud kehalise väärkohtlemise
eest. Subjektiivsest küljest eeldab kehalise väärkohtlemise koosseis tahtlust kõigi objektiivse
koosseisu asjaolude suhtes.
Kuna J M on toime pannud 6 eraldi teona käsitletavat kehalist väärkohtlemist, mille tagajärjel
on J M kahjustanud teise inimese tervist ning põhjustades löömise ja muul keha väärkohtleval
viisil mitmele inimesele füüsilist valu, siis on KarS §-s 121 lg 2 p 3 sätestatud objektiivne
koosseis täidetud.
Kohus leiab, et J M pani Kars § 121 lg 2 p 3 vastava kuriteo toime otsese tahtlusega. On ilmne,
et lüües kannatanut rusikaga näo piirkonda (mh lüües põlvega kõhtu, jätkates peksmist ja lüües
sahtliga vastu jalgu), pidi süüdistatav aru saama, et tekitas kannatanule valu ja kahjustas
kannatanu tervist, mistõttu pidi ta teadma, et teostas kehalist väärkohtlemist. Ühtlasi oli
süüdistatavale teada, et ta on samalaadseid tegusid ka varem toime pannud (kokku 6 kuriteo
episoodi).
Kuna J M käitumises on tuvastatud nii KarS § 121 lg 2 p 3 süüteokoosseisu objektiivsete kui
ka subjektiivsete tunnuste esinemine, pani J M toime KarS § 121 lg 2 p 3 teokoosseisule
vastavad teod.

Prokuratuuri määruses kirjeldatud asjaoludel pani J M toime ka tervisekahjustuse tekitamisega
ähvardamise (episood 23.08.2015 kell 17.45) ja tapmisega ähvardamise (episood 29.11.2015
kella 20.51 paiku), kui oli alust karta ähvarduse täideviimist.

23.08.2015 kella 17.45 paiku toimunud tervisekahjustuse tekitamisega ähvardamise episood
J M süüks arvatud tegu on tõendamist leidnud järgnevaga:
- Kannatanu S-A A 07.04.2016 ülekuulamise protokoll (tl 153-156), millest nähtub, et J
  helistas S ning J lubas S nuga anda. Neid sõnu tundis S reaalsena. Seejärel tuli J S juurde
  koos noaga ning suundus S poole. S mainib, et hetkel, kui J liikus tema poole, tajus ta seda
  reaalsena – kui tapmisega ähvardamine, kuna noa tera oli suunatud tema näole.
- Sealhulgas kannatanu E L 09.03.2016 ülekuulamise protokoll (tl 161-163), tunnistaja A M
  ülekuulamise protokoll (tl 141-144), tunnistaja K M ülekuulamise protokoll (tl 145-148),
  tunnistaja M A ülekuulamise protokoll (tl 149-152), tunnistaja H K 24.04.2016 ülekuulamise
  protokoll (tl 197-200), politseiametnik Roman Rubinovi ettekanne (tl 132), asitõendi
  vaatlusprotokoll (nuga, tl 133-134) ja asitõendi vaatlusprotokoll (CD salvestatud kõnega
  naabrer H K häirekeskusesse, tl 138-140).

29.11.2015 kella 20.51 paiku toimunud tapmisega ähvardamise episood

J M süüks arvatud tegu on tõendamist leidnud järgnevaga:


                                                                                             6
- Kannatanu S-A A ülekuulamise protokoll (tl 158- 160), millest nähtub, et J M lubas
  telefonikõnes, et ta tapab S ära. Lisaks nähtub, et J kardab oma elu pärast (J arvates oli
  ähvardus reaalne).
- Kannatanu E L ülekuulamise protokoll (tl 161-163), millest nähtub, et J helistas S ja
  ähvardas tapmisega. Samuti avaldas kannatanu, et kardab oma poja elu ja tervise pärast.
- Tunnistaja K K ülekuulamise protokoll (tl 164-167), millest nähtub, et J M ähvardas
  telefonis, et lööb S-A A maha.
- Tunnistaja V V ülekuulamise protokoll (tl 183-188).
- Sideettevõttelt saadud andmete protokoll (tl 181).
- Asitõendi vaatlusprotokoll (V V mobiiltelefon, tl 189-192).
- Valgejõe õppekeskuse vastus päringule (J M õppekeskuses viibimise ajavahemikul
  25.11.2015-30.11.2015).
KarS 120 lg 1 näeb ette vastutuse tapmisega, tervisekahjustuse tekitamisega või olulises
ulatuses vara rikkumise või hävitamisega ähvardamise eest, kui on olnud alust karta ähvarduse
täideviimist.

KarS § 120 lg 1 objektiivne koosseis seisneb tegudes, millega ähvardatakse kannatanuid
tapmisega, tervisekahjustuse tekitamisega või olulise ulatuses vara hävitamisega. See ähvardus
peab näima kannatnutele veenev. See saab toimuda vaid süüdlase aktiivse tahteaktiga - tahtliku
teoga. Süüdlane teadvustab ja avaldab otseselt kannatanutele temapoolset kahju tekitamise
kavatsust. Süüdlane eeldab tema tegu / käitumine jätab mulje, et kannatanutele kahju tekitamine
sõltub otseselt tema tahtest. Subjektiivsest küljest eeldab vaadeldav kooseis tahtlust.
Süüteokoosseis on täidetud, kui isik pani teo toime vähemalt kaudse tahtlusega, st süüdistatav
peab vähemalt võimalikuks, et kannatanu võtab ähvardust reaalsena. Tahtlik ähvardamine
eeldab muu hulgas, et süüdlane teaks või peaks võimalikuks, et kannatanu võtab ähvardust
reaalsena.

Käesolevas kriminaalasjas on kohus tuvastanud, et J M ähvardas S-A A ära tappa (29.11.2015)
ning ähvardas S-A A tekitada tervisekahjustuse (23.08.2015 episood). Samuti on kohus teinud
kindlaks, et kannatanu hakkas oma elu pärast kartma, sest J M on kannatanu suhtes ka
varasemalt vägivalda kasutanud. Lisaks kartis kannatanu ema S-A A elu ja tervise pärast,
mistõttu tekitas J M hirmu ka kõrvalseisjale. Eeltoodust lähtuvalt on kohtu hinnangul täidetud
KarS § 201 lg 1 objektiivne koosseis.

J M, olles kannatanu suhtes tarvitanud varasemalt vägivalda, pidi teadma, et tema poolt
kannatanule öeldavad ähvardused on tõeselt võetavad. Kannatanu tundis süüdistatava poolt
talle öeldud tapmisähvardust ja tervisekahjustuse tekitamist tõesena ning tundis vastava
ähvarduse täideviimise ees tõelist hirmu. Seega pani J M talle süüksarvatud kuriteod toime
otsese tahtlusega.
Kuna J M käitumises on tuvastatud nii KarS § 120 lg 1 süüteokoosseisu objektiivsete kui ka
subjektiivsete tunnuste esinemine, pani J M toime KarS § 120 lg 1 teokoosseisule vastavad
teod.

KarS § 2 lg 2 kohaselt saab isikut karistada teo eest, kui see vastab süüteokoosseisule, on
õigusvastane ja isik on selle toimepanemises süüdi.

KarS § 32 lg 1 teise lause kohaselt on isik teo toimepanemises süüdi, kui ta on süüvõimeline ja
puudub seaduses sätestatud süüd välistav asjaolu.



                                                                                             7
KarS §-st 33 tulenevalt on isik süüvõimeline, kui ta on teo toimepanemise ajal süüdiv ja
vähemalt neljateistaastane.

KarS § 34 p 5 sätestab, et isik ei ole süüdiv, kui ta teo toimepanemise ajal ei olnud võimeline
aru saama oma teo keelatusest või oma käitumist vastavalt sellele arusaamisele juhtima seoses
muu raske psüühikahäirega.

25.01.2016 kohtupsühhiaatrilise ekspertiisi aktist nähtub, et J M esineb raske psüühikahäire –
segatüüpi käitumis- ja tundeeluhäire ning aktiivsus- ja tähelepanuhäire, mis takistab isikul läbi
mõtlemast oma olukorda, takistab analüüsimist ja mõistmist, takistab asjakohaste
tegevusplaanide väljatöötamist ja nende seast parima välja valimist ning tundeelu häire takistab
isikul enese ja teiste tundeid hoomata ning neist juhinduda. Vaimse seisundi tõttu ei olnud J M
süütegude toimepanemise ajal võimeline aru saama oma tegude keelatusest ega oma käitumist
vastavalt sellele arusaamisele juhtima seoses muu raske psüühikahäirega.

Eksperdi arvamusele tuginedes leiab kohus, et J M oli inkrimineeritud kuritegude
toimepanemise ajal süüdimatusseisundis.

KrMS § 402 kohaselt lõpetab kohus KrMS § 199 lg 1 p 1 alusel kriminaalasjas menetluse, kui
kohus tunnistab tõendatuks, et isik pani õigusvastase teo toime süüdimatus seisundis. Seega
tuleb kriminaalasjas menetlus lõpetada.

KarS § 86 lg 1 järgi kohaldatakse sundravi juhul, kui isik on pannud õigusvastase teo toime
süüdimatus seisundis või kui ta on pärast kohtuotsuse tegemist, kuid enne karistuse ärakandmist
jäänud vaimuhaigeks, nõdrameelseks või kui tal on tekkinud muu raske psüühikahäire, samuti
kui tal on eeluurimise või kohtus asja arutamise ajal tuvastatud nimetatud seisundid, mis ei
võimalda kindlaks teha tema vaimset seisundit õigusvastase teo toimepanemise ajal ning ta on
oma teo ja vaimse seisundi tõttu ohtlik endale ja ühiskonnale ning vajab ravi, määrab kohus
talle psühhiaatrilise sundravi.

05.09.2016 kohtupsühhiaatria ekspertiisi aktist nr 479 nähtub, et isik ei vaja psühhiaatrilise
sundravi kohaldamist (J M ei ole ühiskonnaohtlik) vastavalt KarS § 86 sätetele, mistõttu tuleb
jätta J M suhtes psühhiaatriline sundravi kohaldamata.

KrMS § 183 sätestab, et kriminaalmenetluse lõpetamise korral hüvitab menetluskulud riik, kui
käesolevas seadustikus ei ole sätestatud teisiti. Menetluskuludeks on kohtupsühhiaatria
ekspertiiside läbiviimisega seotud kulud summas 637.50 eurot (255.00 + 382.50) ja kaitsja
Silver Reinsaare poolt ostutatud õigusabi kulu summas 1056.00 (96 + 96 + 60 + 24 + 72 + 144
+ 120 + 228 + 216) eurot.

Kohtunik                      /digitaalselt allkirjastatud/              Tiit Kullerkupp




                                                                                               8
