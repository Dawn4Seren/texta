                                                              Kriminaalasi nr. 1-16-4194




                      KOHTUOTSUS
                              EESTI VABARIIGI NIMEL




Kohus                           Harju Maakohus Liivalaia Kohtumaja
Otsuse tegemise aeg ja koht     16.05.2016.a. Tallinnas

Kohtunik                        Aime Ivanson
Sekretär                        Martin Kalamees
Tõlk                            Marianna Sidorok
Prokurör                        Enge Selge
Kaitsja                         Karine Nersesjan

Süüdistatav                      Roman Kisljakov, isikukood 38408030233,
                                 Kehtivad kriminaalkaristused puuduvad
                                 elukoht: XXX
                                 töökoht: XXX
                                 kinni peetud 14.05.2016.a. kell 19.32

Süüdistus                        KarS § 424 järgi
Kriminaalasja nr.                16230200414
Menetluse liik                   lühimenetlus (kiirmenetluse korras)


RESOLUTIIVOSA
Süüdi mõista Roman Kisljakov KarS § 424 järgi ja karistada rahalise karistusega 150
päevamäära (päevamäära suurus 20.40 eurot), s.o. 3060 eurot.

KrMS § 238 lg 2 alusel vähendada mõistetavat karistust ühe kolmandiku võrra ja
karistuseks mõista rahaline karistus 100 päevamäära, s.o. 2040 eurot.

KarS § 68 lg 1 alusel lugeda Roman Kisljakovi poolt eelvangistuses viibitud aeg
14.05.2016.a. kuni 16.05.2016.a. 3 (kolm) päeva karistusaja hulka. (KarS § 68 lg 1 järgi
vastab ühele eelvangistuspäevale rahalise karistuse 3 päevamäära).
Roman Kisljakovil tuleb seega kanda rahaline karistus 91 päevamäära, s.o. 1856.40 eurot.

KarS § 66 lg 1 järgi määrata rahalise karistuse eurot tasumine ositi 12 kuu jooksul arvates
kohtuotsuse jõustumisest, igas kuus tasuda 154.70 eurot.

Esimene rahalise karistuse osamakse tasuda ühe kuu jooksul otsuse jõustumisest alates,
järgmised maksed tasuda iga järgneva kuu viimaseks kuupäevaks.

KrMS § 159 lg 3 kohaselt makseinfo (kontode ja viitenumbriga) rahalise karistuse tasumiseks
edastatakse Roman Kisljakovile täiendavalt eraldi dokumendina.
Vabastada Roman Kisljakov kohtusaalis.

Kriminaalmenetluse kulud
Välja mõista Roman Kisljakovilt riigituludesse:
1) KrMS § 175 lg 1 p. 9 ja § 256 5 lg 2 alusel sundraha – 322.50 eurot
2) KrMS § 175 lg 1 p. 4 alusel kaitsjatasu – 120 eurot

KrMS § 180 lg 3 alusel määrata Roman Kisljakovil kriminaalmenetluse kulude kogusummas
442.50 eurot tasumine ositi 12 kuu jooksul järgmiselt: esimesel 11 kuul tasuda igas kuus 36.86
eurot, 12. kuul 37.04 eurot.
Kriminaalmenetluse kulude esimene makse tasuda ühe kuu jooksul alates kohtuotsuse
jõustumisest, järgmised maksed tasuda iga järgneva kuu viimaseks kuupäevaks.

KrMS § 159 lg 3 kohaselt makseinfo (maksegraafik koos kontode ja viitenumbriga)
menetluskulude tasumiseks edastatakse Roman Kisljakovile täiendavalt eraldi dokumendina.

Edasikaebe kord
Kohtuotsuse peale võib esitada apellatsiooni Tallinna Ringkonnakohtule kirjalikult 15 päeva
jooksul, alates otsuse avalikult teatavakstegemisest, teatades apellatsiooniõiguse kasutamise
soovist Harju Maakohtu Liivalaia Kohtumajale kirjalikult 7 (seitsme) päeva jooksul alates
kohtuotsuse resolutiivosa kuulutamisest. Kui üks kohtumenetluse pool on nimetatud tähtaja
jooksul teatanud apellatsiooniõiguse kasutamise soovist ega ole sellest loobunud, on ülejäänud
kohtumenetluse pooltel apellatsiooniõigus olenemata sellest, kas nad ise on apellatsiooniõiguse
kasutamise soovist teatanud.
Vahistatud süüdistatav või tema kaitsja võib esitada apellatsiooni 15 päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb            Harju Maakohtu Liivalaia
Kohtumajale kirjalikult teatada 7 (seitsme) päeva jooksul alates kohtuotsuse kuulutamisest.


Süüdistus
Roman Kisljakovi süüdistatakse selles, et tema juhtis tahtlikult 14.05.2016 kella 19.32 paiku
Tallinnas Raadiku 12 juures, suunaga Raadiku 10 poole, mootorsõidukit Audi A6
registreerimismärgiga XXX, olles joobeseisundis (alkoholijoove 1,02 mg/l laiendmääramatusega
± 0,10 mg/l, lõplik tulemus 0,92 mg/l).
Sellise käitumisega rikkus Roman Kisljakov liiklusseaduse § 69 lg 1/ Juht ei tohi olla
joobeseisundis. Joobeseisundi või käesoleva paragrahvi lõikes 3 nimetatud piirmäära ületamine
tuvastatakse korrakaitseseaduses sätestatud korras/ ja § 69 lg 2 p 1 / Alkoholijoobes olevaks
loetakse mootorsõidukijuht, trammijuht ja maastikusõidukijuht järgmistel juhtudel: juhi ühes
grammis veres on vähemalt 1,50 milligrammi alkoholi või tema väljahingatavas õhus on alkoholi
0,75 milligrammi ühe liitri kohta või rohkem/ ning korrakaitseseaduse § 36 lg 1 /Joobeseisund on
alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes ja psüühilistes
funktsioonides ja reaktsioonides/ ning § 36 lg 4 p 1 /Joobeseisundi liigid on: alkoholijoove; /
nõudeid.
Seega pani Roman Kisljakov toime mootorsõiduki juhtimise joobeseisundis s.o. KarS § 424 järgi
kvalifitseeritava kuriteo.


Kohus juhindub KrMS § 2561, § 2564 , § 2565 lg 1 p 2, § 233 – 238, § 306, § 313.
Apellatsiooniõiguse kasutamise soovist teate korral on motiveeritud kohtuotsus Harju Maakohtu
Liivalaia Kohtumaja kantselei kaudu kättesaadav alates 08.06.2016.a. kell 13.00.


(digitaalselt allkirjastatud)
Aime Ivanson
kohtunik
