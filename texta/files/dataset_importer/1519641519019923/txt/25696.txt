                         KOHTUMÄÄRUS
 Kohus                             Tartu Maakohus

 Määruse tegemise aeg ja koht      20. jaanuaril 2016. a Tartu kohtumajas

 Väärteoasja number                4-15-5168

 Kohtukoosseis                     Kohtunik Peet Teidearu

 Kohtuistungi sekretär             Heli Nurmoja

 Väärteoasi                        Sissenõudja avaldus       süüdlasele     asenduskaristuse
                                   kohaldamiseks

 Taotluse esitaja                  Sissenõudja Politsei- ja Piirivalveameti Lääne Prefektuur
 Süüdlane                          Oskar Saarmann
                                   isikukood: 38804164218; elukoht isiku ütlustel: XXXX;
                                   viibimiskoht: Tallinna Vangla asukohaga Magasini 35,
                                   Tallinn


Juhindudes väärteomenetluse seadustiku (edaspidi VTMS) §-st 211, kohus

                                        määras:

   1. Karistusseadustiku (edaspidi KarS) § 72 lg-te 1 ja 2 alusel asendada Oskar
      Saarmannile Politsei- ja Piirivalveameti Lääne Prefektuuri 11.09.2013. a otsusega
      väärteoasjas nr 2670,13,005868 määratud rahatrahv 50 trahviühikut 5 (viie) päeva
      arestiga.
   2. Asendusarest pöörata täitmisele viivitamatult pärast seda, kui Oskar Saarmann
      vabaneb temale Pärnu Maakohtu 05.09.2013. a otsusega kriminaalasjas nr 1-13-
      4149 karistuseks mõistetud vangistuse ärakandmata osa, s.o 6 (kuue) kuu ja 17
      (seitsmeteistkümne) päeva vangistuse kandmiselt.
   3. Aresti täitmisele pööramisest teatada viivitamatult Tartu Maakohtule.
   4. Käesoleva määruse koopia edastada Oskar Saarmannile, Politsei- ja Piirivalveameti
      Lääne Prefektuurile ning kohtutäitur Õnne Pajurile.




                                                                                          1
Edasikaebamise kord
Käesoleva kohtumääruse peale võib esitada määruskaebuse vaidlustatava kohtumääruse
koostanud kohtule viieteistkümne päeva jooksul alates kohtumääruse tegemisest.

Asjaolud ja menetluse käik
Politsei- ja Piirivalveameti Lääne Prefektuuri 11.09.2013. a otsusega väärteoasjas nr
2670,13,005868 karistati Oskar Saarmanni KarS § 262 järgi rahatrahviga 50 trahviühikut, s.o
200 eurot. Otsus rahatrahvi määramise kohta jõustus 03.10.2013. a.
Kuna Oskar Saarmann ei tasunud rahatrahvi vabatahtlikult, pöörati eeltoodud otsus
sundtäitmisele kohtutäitur Õnne Pajuri juures (täiteasi nr 179/2013/1363).
29.09.2015. a saabus kohtualluvuse korras Tartu Maakohtusse sissenõudja Politsei- ja
Piirivalveameti Lääne Prefektuuri avaldus Oskar Saarmannile asenduskaristuse määramiseks,
kuna rahatrahvi nõude sundtäitmine on isiku materiaalsest seisundist tulenevalt võimatu.

Menetlusosalise seisukoht
Kohtuistungil Oskar Saarmann kinnitas, et kõnealune rahatrahv on tal tasumata, kuna tal ei olnud
selliseid rahalisi vahendeid, millest rahatrahvi maksta. Ta kinnitas, et tema vastu esitatud täiturite
nõuded on täitmata.

Kohtu seisukoht
KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

VTMS § 211 lg 1 sätestab täpsustavalt, et maakohus teeb sissenõudja avalduse alusel määruse
rahatrahvi asendamise kohta arestiga või üldkasuliku tööga vastavalt KarS §-le 72, kui süüdlane
ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

Oskar Saarmann ei ole tasunud temale Politsei- ja Piirivalveameti Lääne Prefektuuri 11.09.2013.
a otsusega väärteoasjas nr 2670,13,005868 määratud rahatrahvi. Kohtutäitur on kontrollinud
tema vara olemasolu ning registrite andmetel Oskar Saarmannil selline vara, millele sissenõuet
pöörata, puudub. Oskar Saarmanni pangakontod on arestitud, kuid nendele laekumisi rahatrahvi
katteks ei ole olnud.
Rapla kohtutäituri Õnne Pajuri teatisest Lääne Prefektuurile 29.05.2015 nähtub, et Oskar
Saarmani vastu on täiteasju 18 täituril ning nõudeid kokku on 45.

Eelnevast saab järeldada, et rahatrahvi täitmine on Oskar Saarmanni puhul olnud võimatu ning
järelikult tuleb see KarS § 72 lg-st 1 ja VTMS § 211 lg-st 1 tulenevalt asendada arestiga, sest
Oskar Saarman kannab vangistust ning üldkasuliku töö kohaldamine temale on võimatu.
Oskar Saarmanni tasumata rahatrahvi suuruseks on 50 trahviühikut. KarS § 72 lg 2 kohaselt
vastab rahatrahvi kümnele trahviühikule üks päev aresti. Sellest lähtuvalt tuleb Oskar
Saarmannile määratud rahatrahv asendada 5 (50/10) päeva pikkuse arestiga.




                                                                                                   2
Oskar Saarmannile käesoleva kohtumäärusega kohaldatud asendusarest pöörata täitmisele
koheselt, kui Oskar Saarmann vabaneb temale Pärnu Maakohtu 05.09.2013. a otsusega
kriminaalasjas nr 1-13-4149 karistuseks mõistetud vangistuse ärakandmata osa, s.o 6 kuu ja 17
päeva vangistuse kandmiselt (täitmisele pööratud Tartu Maakohtu 08.12.2015. a määrusega
alates 07.12.2015. a).



Peet Teidearu
Kohtunik
/allkirjastatud digitaalselt/




                                                                                          3
