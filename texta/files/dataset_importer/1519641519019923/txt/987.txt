                              KOHTUMÄÄRUS
Kohus                                      Tartu Ringkonnakohus
Määruse tegemise aeg ja koht               12. detsember 2016, kirjalikus menetluses
Väärteoasja number                         4-16-5253
Kohtukoosseis                              Maarika Kuusk
Vaidlustatud kohtulahend                   Tartu Maakohtu (Tartu kohtumaja) 14. novembri 2016
                                           otsus
Kaebuse esitaja ja kaebuse liik            Menetlusalune isik Taavet Loogväli, määruskaebus
RESOLUTSIOON
Jätta Tartu Ringkonnakohtu menetlusse võtmata Taavet Loogväli määruskaebus Tartu
Maakohtu (Tartu kohtumaja) 14. novembri 2016 otsusele. Saata kaebus alluvusjärgselt
lahendamiseks Riigikohtule.

VTMS § 191 p 2 alusel ei ole määrus edasikaevatav.

ASJAOLUD

1.      Tartu Maakohtu 14. novembri 2016 otsusega jäeti rahuldamata Taavet Loogväli kaebus
Politsei- ja Piirivalveameti Lõuna prefektuuri 16. juuni 2016. a otsuse peale väärteoasjas nr
2780,16,004499. Kaevatav otsus jäeti muutmata. Kaebuse menetlemisega kaasnevad kulud jäeti
KrMS § 180 lg 1 alusel Taavet Loogväli kanda. Menetluskuluks on tunnistaja transpordikulu 10
eurot.
2.      Taavet Loogväli esitas 21. novembril 2016. a maakohtule kassatsiooniteate, milles teavitas, et soovib
kasutada kassatsiooniõigust.

3.      Tartu Maakohus koostas põhistatud kohtuotsuse.

4.       Tartu Maakohtule esitatud määruskaebuses taotleb Taavet Loogväli maakohtu 14. novembri 2016 otsusega
temalt välja mõistetud tunnistaja transpordikulu 10 eurot jätmist riigi kanda.

5.      Maakohus edastas kaebuse lahendamiseks Tartu Ringkonnakohtule.

RINGKONNAKOHTU SEISUKOHT

6.     VTMS § 14 lg 1 kohaselt arutab väärteoasja või väärteoasjas tehtud lahendi peale esitatud
kaebust see maakohus, kelle tööpiirkonnas on tegu toime pandud. Väärteoasjas tehtud
kohtuvälise menetleja 16. juuni 2016. a otsuse peale esitatud kaebust arutas Tartu Maakohus
juhindudes VTMS § 132 p-st 1.
VTMS § 136 lg 2 kohaselt ei saa apellatsiooni esitada maakohtu otsuse peale, mis on tehtud
VTMS § 132 kohaselt kaebust arutades. Küll aga on juhindudes VTMS § 155 lg 1 p-st 1
kassatsiooni esitamise õigus kohtumenetluse poolel maakohtu otsuse peale, mis on tehtud VTMS
§-s 132 sätestatud alusel.
7.     Vastavalt VTMS § 14 lg-le 2 kontrollib kohus väärteoasja kohtualluvust kohtulikku
arutamist ette valmistades. Kui kohus tuvastab ebaõige kohtualluvuse, koostab ta väärteoasja
alluvusjärgsele kohtule saatmise määruse. Ringkonnakohus, kontrollides eelmenetluses
kohtualluvust, leiab, et kaebuse lahendamine kuulub VTMS § 155 lg 1 p 1 kohaselt Riigikohtu
pädevusse ja Taavet Loogväli määruskaebus on Tartu Ringkonnakohtule lahendamiseks
edastatud ekslikult.

8.     Lähtudes eeltoodust ja juhindudes VTMS § 141 ja VTMS § 14 lg-st 2 ei võta Tartu
Ringkonnakohus Taavet Loogväli määruskaebust Tartu Maakohtu 14. novembri 2016 otsuse
peale menetlusse ja saadab selle alluvusjärgselt lahendamiseks Riigikohtule.


/allkiri/
Maarika Kuusk
Kohtunik




2                                            2
