                              KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number                2-15-109206
Otsuse tegemise aeg ja koht     18 jaanuar 2016.a, Jõhvi
Kohus                           Viru Maakohus
Kohtunik                        Olev Mihkelson
Kohtuasi                        Condor     Inkasso         OÜ    hagi    P.     P.`i    vastu
                                võlgnevuse nõudes.
Kohtuistungi toimumise aeg      Kirjalik menetlus
Hagihind                        828,88 eurot
Menetlusosalised                Hageja:              OÜ Condor Inkasso (RK xxx)
                                Hageja esindaja:     Marie Tsine (volikirja alusel, e-post:
                                                     marie@condorinkasso.ee)
                                Kostja:              P. P. (IK xxx elukoht: xxx, e-post xxx )




RESOLUTSIOON

1. Hagi rahuldada tagaseljaotsusega.

2. Välja mõista kostjalt P. P.`ilt OÜ Condor Inkasso kasuks võlgnevus 676,75 eurot
(kuussada seitsekümmend kuus eurot, 75 senti), sh 595,44 eurot põhinõue ja 81,31 eurot
sissenõutavaks muutunud viivised.

2.1 Välja mõista kostjalt P. P.`ilt OÜ Condor Inkasso kasuks viivised põhinõudelt (595,44
eurot) alates 10.07.2015 kuni põhinõude täitmiseni seadusjärgse viivise määraga 0,07%
päevas.

3. Menetluskulud jätta kostja P. P.`i kanda.

3.1 Välja mõista kostjalt P. P.`ilt OÜ Condor Inkasso kasuks menetluskulud summas 415
eurot (nelisada viisteist eurot), sh riigilõiv 175 eurot ja esindajatasu 240 eurot.

3.2 Välja mõista kostjalt P. P.´ilt OÜ Condor Inkasso kasuks viivis menetluskuludelt (415
eurot) alates kohtulahendi jõustumisest kuni täitmiseni VÕS § 113 lg 1 sätestatud määras.

                                                                                                1(4)
4. Toimetada kohtuotsuse ärakiri P. P.´ile kätte TsMS § 313 ettenähtud korras ning kui
see ei anna tulemusi, siis toimetada kohtuotsuse ärakiri P. P.´ile kätte TsMS § 327
ettenähtud korras.

5. Tagaseljaotsus kuulub viivitamatult täitmisele.


EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Apellatsioonkaebuse võib esitada vahetult Tartu Ringkonnakohtule 30
päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest. Tartu Ringkonnakohus
võib apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil. Apellatsioonkaebuse esitamisel tasutakse riigilõivu sama palju, kui tuleb
tasuda esialgsel esitamisel maakohtule, arvestades kaebuse ulatust.

Menetluskulude jaotust saab vaidlustada üksnes selle kohtulahendi peale edasi kaevates, millega
menetluskulude jaotus kindlaks määrati. Hüvitatavate menetluskulude suurust saab vaidlustada
selle kohtulahendi peale edasi kaevates, millega menetluskulude rahaline suurus kindlaks määrati.
Menetluskulude kindlaksmääramise peale võib edasi kaevata menetluskulude hüvitamiseks
õigustatud või menetluskulusid kandma kohustatud isik, kui vaidlustatav menetluskulude summa
ületab 200 eurot. Menetluskulude kindlaksmääramise vaidlustamisel tekkinud kulusid ei hüvitata.

Kostjal on õigus esitada kohtule kaja tagaseljaotsuse kättetoimetamisest alates 30 päeva jooksul,
lisades kajale asja ettevalmistamise lõpuleviimiseks vajalik ning tasudes Rahandusministeeriumi
kontole SEB Pank – a/a EE571010220229377229, Swedbank – a/a EE062200221059223099,
Danske Bank – a/a EE513300333522160001 või Nordea Bank – a/a EE221700017003510302
kautsjoni 100 eurot ja esitades kohtule selle kohta maksekorralduse (TsMS § 142 lg 2). Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui
kostja sai tagaseljaotsusest või selle täitmiseks algatatud täitemenetlusest teada.

ASJAOLUD

1. Viru Maakohtu menetluses on Condor Inkasso OÜ hagi P. P.`i vastu                 võlgnevuse
nõudes. Hagiavalduse kohaselt on kostja omandis korteriomand asukohaga Kaare 29-5, Jõhvi.
Nimetatud kortermaja haldajaks ja kommunaalteenustega varustajaks on KÜ Kaare 29 ning
teenuse saajaks kostja. Kostja poolt kommunaalteenuste tarbimise eest ja igakuiste elamu
haldamisega seotud kulutuste eest väljastas KÜ kostjale igakuiselt teenuste arved. KÜ loovutas
10.04.2015 võlgnevuse kostja vastu Condor Inkasso OÜ-le. Hageja palub kostjalt välja mõista
595,44 eurot põhinõue ja 81,31 eurot sissenõutavaks muutunud viivised. Lisaks viivised
põhinõudelt (595,44 eurot) alates 10.07.2015 kuni põhinõude täitmiseni seadusjärgse viivise
määraga 0,07% päevas. Menetluskulud palus jätta kostja kanda. Välja mõista kostjalt
menetluskulud summas 415 eurot, sh riigilõiv 175 eurot ja esindajatasu 240 eurot. Lisaks välja
mõista kostjalt viivis menetluskuludelt (415 eurot) alates kohtulahendi jõustumisest kuni
täitmiseni VÕS § 113 lg 1 sätestatud määras.


2. Kohus saatis kostjale hagimaterjalid ja nõudis kirjalikku vastust ning palus kostjal teavitada
kohut kas kostja soovib olla kohtu poolt ära kuulatud. Hagimaterjalid ja kirjaliku vastuse nõue
toimetati kostjale kätte 25.12.2015 TsMS § 327 lg 1 sätestatud korras hoiustamisega. Kostja

                                                                                               2(4)
kohtule vastanud ega kirjalikke vastuväiteid esitanud ei ole. Kostjat hoiatati, et kohtu määratud
tähtajaks vastamata jätmise korral võib kohus hageja taotlusel hagi rahuldada tagaseljaotsusega.

3. Hageja esindaja taotles hagiavalduses hagi rahuldamist tagaseljaotsusega vastavalt TsMS
§ 407 lg 1.

KOHTUOTSUSE PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas TsMS § 407 lg 1 rahuldamisele tagaseljaotsusega.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada hagiavalduses märgitud ja asjaoludega õiguslikult põhjendatud ulatuses, kui kostja,
kellele kohus on määranud vastamise tähtaja, ei ole tähtaegselt vastanud, isegi kui hagi toimetati
kostjale kätte välisriigis või kui see toimetati kätte avalikult. Sel juhul loetakse hageja esitatud
faktilised väited kostja poolt omaksvõetuks. Tagaseljaotsuse võib käesoleva paragrahvi lõikes 1
nimetatud juhul teha kohtuistungit pidamata.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud VÕS § 76, § 100, § 101, §
108, § 113.

Eeltoodu alusel ja juhindudes TsMS § 407 lg 1, lg 3, § 415, § 416, § 442 lg 1, § 444 lg 3 kuulub
kostjalt hageja kasuks väljamõistmisele võlgnevus 676,75 eurot, sh 595,44 eurot põhinõue ja
81,31 eurot sissenõutavaks muutunud viivised.

MENETLUSKULUD

Vastavalt TsMS § 173 lg 1, asja menetlenud kohus esitab menetluskulude jaotuse menetlusosaliste
vahel kohtuotsuses või menetlust lõpetavas määruses, /---/. Kooskõlas TsMS § 162 lg 1 kannab
hagimenetluse kulud pool, kelle kahjuks otsus tehti. Kuna hagi rahuldatakse, siis jätab kohus
menetluskulud kostja P. P.´i kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esitas hagiavalduses taotluse menetluskulude, so riigilõivu kogusummas 175 eurot ja
esindaja tasu summas 240 eurot, kokku 415 eurot väljamõistmiseks. Kohus leiab, et hageja taotlus
menetluskulude väljamõistmiseks kostjalt on põhjendatud.

Seega kuulub kostjalt hageja kasuks väljamõistmisele menetluskulu summas 415 eurot.


Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.
TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda

                                                                                                3(4)
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.

VIIVITAMATU TÄITMINE

Vastavalt TsMS § 468 lg 1 p 2, kohus tunnistab omal algatusel tagatiseta viivitamata täidetavaks
tagaseljaotsuse.

Kohtuotsus kuulub täitmisele viivitamatult.



/allkirjastatud digitaalselt/

Olev Mihkelson
Kohtunik




                                                                                             4(4)
