                           KOHTUOTSUS
                                EESTI VABARIIGI NIMEL


Kohus                            Viru Maakohus

Otsuse tegemise aeg ja koht      01. november 2016, Rakvere kohtumaja

Kriminaalasja number             1-16-9579 (16259000735)

Kohtunik                         Tiit Kullerkupp

Kohtuistungi sekretär            Merle Kaegas

Prokurör                         Elle Karm

Kriminaalasi                     Aleksandr Orlov süüdistatuna         KarS     §   424   järgi
                                 kokkuleppemenetluses

Süüdistatav                      Aleksandr Orlov, ik 36202114936, kodakondsus
                                 määratlemata, põhiharidus, emakeel vene keel, elukoht
                                 xxxx; töökoht – xxxx; varem kriminaal- ja väärteokorras
                                 karistamata; tõkend – puudub
RESOLUTSIOON:

Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                             otsustas:

Süüdi tunnistada Aleksandr Orlov KarS § 424 järgi ning karistuseks mõista 3 (kolm) kuud
vangistust.

KarS § 73 lg 1 ja 3 alusel jätta vangistus tingimisi kohaldamata ja määrata katseajaks 1 (üks)
aasta.

KarS § 50 lg 1 p 1 alusel võtta Aleksandr Orlovil lisakaristusena ära mootorsõiduki juhtimise
õigus 3 (kolmeks) kuuks.

Vastavalt liiklusseaduse § 127 sätetele kohustada Aleksandr Orlovit kohtuotsuse jõustumisest
arvates viie tööpäeva jooksul loovutama oma juhiloa Maanteeametile.

KrMS § 175 lg 1 p 4 alusel välja mõista Aleksandr Orlovilt menetluskuluna kaitsjatasu
114.72 (ükssada neliteist eurot 72 senti) riigituludesse vandeadvokaadi vanemabi Andres
Veski poolt osutatud õigusabi eest.


                                                                                             1
KrMS § 175 lg 1 p 9 ja § 179 lg 1 p 2 alusel välja mõista Aleksandr Orlovilt menetluskuluna
sundraha 645.00 (kuussada nelikümmend viis) eurot riigituludesse.

KrMS § 180 lg 1 ja 3 alusel võimaldada kriminaalmenetluse kulud kokku summas 759.72
eurot tasuda ositi 1 aasta jooksul igakuiste osamaksetena alates kohtuotsuse jõustumisest –
igakuiselt vähemalt 63.31 eurot kuus.

Menetluskulude osamaksed tuleb tasuda Maksu- ja Tolliameti arveldusarvele SEB Pank
EE351010052031000004,           Swedbank       EE502200221014193355,        Nordea Pank
EE401700017002872300 või Danske Bank EE873300333499990003, viitenumbriga
99916700078657 ning selgitusega: „Aleksandr Orlov, 1-16-9579, menetluskulude osamakse“.
Kui menetluskulude osamakse ei ole tähtajaks tasutud, pööratakse otsus tasumata osas
täitmisele kohtutäituri kaudu täitemenetluse seadustikus sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.

SÜÜDISTUS

Aleksandr Orlovi süüdistatakse selles, et tema olles alkoholijoobes, juhtis 27.09.2016 kella
17.44 paiku Lääne-Virumaal Tapa vallas Jänedal MeieR kaupluse juures mootorsõidukit xxxx
registreerimismärgiga xxxx. Aleksandr Orlovi joove tuvastati tõendusliku alkomeetriga Lion
Intoxilyzer 8000 seeria nr 80-005391, mille mõõtetulemus oli 0,76 mg/l. Vastavalt
Liiklusseaduse § 69 lg 1 ei tohi juht olla joobeseisundis ning vastavalt § 69 lg 2 p 1 loetakse
alkoholijoobes olevaks juhti, kelle väljahingatavas õhus on alkoholi 0,75 milligrammi ühe
liitri kohta või rohkem.

Seega Aleksandr Orlov, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.

MENETLUSE KÄIK JA MAAKOHTU SEISUKOHT

Süüdistatava, tema kaitsja ja prokuröri vahel sõlmitud kokkuleppe kohaselt on Aleksandr
Orlovile mõistetavaks karistuseks KarS § 424 järgi 3 kuud vangistust. KarS § 73 lg 1 ja 3
alusel jätta vangistus tingimisi kohaldamata ja määrata katseajaks 1 aasta. KarS § 50 lg 1 p 1
alusel võtta Aleksandr Orlovil lisakaristusena ära mootorsõiduki juhtimise õigus 3 kuuks.

Kokkuleppe arutamise põhjal tegi kohus järelduse, et süüdistatav Aleksandr Orlov on
kokkuleppest aru saanud ja nõustunud sellega ning on kokkulepet sõlmides väljendanud oma
tõelist tahet. Samuti on kriminaalasja menetlemisel järgitud kokkuleppemenetlust reguleerivaid
sätteid.

Aleksandr Orlov tuleb süüdi tunnistada KarS § 424 järgi ning mõista talle karistus vastavalt
kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva

                                                                                             2
kohtuotsusega kaasnev sundraha, mis teise astme kuriteo puhul on 1,5 kuupalga alammäära,
s.o 645.00 eurot ja KrMS § 175 lg 1 p 4 alusel kaitsjatasu 114.72 eurot. KrMS § 180 lg 1 ja 3
alusel võimaldada kriminaalmenetluse kulud kokku summas 759.72 eurot tasuda ositi 1 aasta
jooksul igakuiste osamaksetena alates kohtuotsuse jõustumisest – igakuiselt vähemalt 63.31
eurot kuus.




Kohtunik                      /digitaalselt allkirjastatud/                 Tiit Kullerkupp




                                                                                           3
