                           KOHTUOTSUS
                                EESTI VABARIIGI NIMEL



Kohus                           Viru Maakohus

Otsuse tegemise aeg ja koht     12. august 2016, Rakvere kohtumaja

Kriminaalasja number            1-16- 6914

Kohtunik                        Kristel Vedro

Kohtuistungi sekretär           Raili Raja

Prokurör                        Ain Tali

Kriminaalasi                    Maarjo Kovalenko süüdistuses KarS § 199 lg 2 p 7, 8, 9 ja
                                KarS § 4231 järgi kokkuleppemenetluses


Süüdistatav                     Maarjo Kovalenko (isikukood 39607020229), EV kodanik,
                                viibimiskoht Viru Vangla (xxxx) ei tööta, kriminaalkorras
                                karistatud 1.korral, 08.12.2015       Pärnu Maakohtu Paide
                                kohtumaja poolt KarS § 199 lg 2 p 8 alusel 3 kuud 28 päeva
                                vangistust KarS § 73 alusel tingimisi 1 aastase k/ajaga.
                                Väärteokorras korduvalt karistatud..
                                Tõkend kahtlustatavana kinni peetud 06.05.- 07.05.2016 ja
                                26.05.2016 vahistatud 27.05.2016
                                Kaitsja vandeadvokaat Arvo Suuban



RESOLUTSIOON:
Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus
otsustas:

Tunnistada Maarjo Kovalenko pärast 08.12.2015 toimepandud KarS § 199 lg 2 p 8, 9 järgi
süüdi ja karistuseks mõista 8 (kaheksa) kuud vangistust.




                                                                                            1
Tunnistada Maarjo Kovalenko pärast 08.12.2015 toimepandud KarS § 4231 järgi süüdi ja
karistuseks mõista 4 (neli) kuud vangistust.

KarS § 64 lg 1 alusel lugeda kergem karistus kaetuks raskema karistusega ja mõista
M.Kovalenko liitkaristuseks 8 (kaheksa) kuud vangistust.

KarS § 68 lg 1 alusel arvata karistusaja hulka eelvangistusaeg 06.05.- 07.05.2016 s.o. 2 päeva,
M. Kovalenkol jääb kanda 7 (seitse) kuud 28 (kakskümmend kaheksa) päeva vangistust.

KarS § 65 lg 2 alusel suurendada mõistetavat karistust 08.12.2015 Pärnu Maakohtu Paide
kohtumaja poolt mõistetud ärakandmata karistuse 3 kuud 28 päeva vangistust võtta ning
mõista M.Kovalenko liitkaristuseks 11 (üksteist) kuud 26 (kakskümmend kuus) päeva
vangistust.

Tunnistada Maarjo Kovalenko enne 08.12.2015 toimepandud kuritegude eest KarS § 199 lg 2
p 7, 8, 9 järgi süüdi ja karistuseks mõista 5 (viis) kuud vangistust.

KarS § 65 lg 1 alusel suurendada mõistetavat karistust pärast 08.12.2015 toimepandud
kuritegude eest mõistetud karistuse 11 (üksteist) kuu 26 (kahekümne kuue) päeva vangistust
võrra ja mõista liitkaristuseks 1 (üks) aasta 4 (neli) kuud 26 (kakskümmend kuus) päeva
vangistust.

Karistuse kandmise aja alguseks lugeda M.Kovalenko kahtlustavana kinnipidamise aeg
26.05.2016.

TÕKEND
Maarjo Kovalenko suhtes kohaldatud tõkend vahistamine jätta muutmata, tõkend tühistada
kohtuotsuse jõustumisel.

TSIVIILHAGI
Kannatanu J M on esitanud tsiviilhagi summas 56 eurot (a/arve xxxx SEB).
Kannatanu Mo M on esitanud tsiviilhagi summas 136 eurot (a/arve xxxx Swedbank).
Kannatanu H M on esitanud tsiviilhagi summas 33 eurot (a/arve xxxx)
Kannatanu T M on esitanud tsiviilhagi summas 200 eurot (a/arve xxxx SEB)

Rahuldada Võlaõigusseadus (VÕS) § 1043 ja 1045 lg 1 p 5 alusel J M, M M, H M, T M
tsiviilhagid ja mõista Maarjo Kovalenkolt välja :
J M kasuks 56,00 (viiskümmend kuus) eurot, kannatanu arveldusarvele xxxx SEB Pank.
M M kasuks 136 (ükssada kolmkümmend kuus) eurot, kannatanu arveldusarve xxxx
Swedbank.
H M kasuks 33 (kolmkümmend kolm) eurot, kannatanu arveldusarve xxxx.
T M kasuks 200 (kakssada) eurot, kannatanu arveldusarve xxxx SEB.
Maarjo Kovalenko on kohustatud tasuma tsiviilhagid 30 päeva jooksul kohtuotsuse
jõustumisest. Kui rahaline nõue pole täies ulatuses tähtaegselt tasutud, on kannatanul õigus
pöörduda nõude täitmiseks kohtutäituri poole täitemenetluse seadustikus sätestatud korras.

                                                                                             2
Kohtuotsus edastada kannatanutele.

MENETLUSKULUD
KrMS § 175 lg 1 p 9, 179 lg 1 p 2 alusel mõista Maarjo Kovalenkolt välja menetluskuluna
sundraha 645,00 (kuussada nelikümmend viis) eurot riigituludesse.
KrMS § 175 lg 1 p 4 alusel mõista Maarjo Kovalenkolt välja menetluskuluna kaitsjatasu
267,60 (kakssada kuuskümmend seitse eurot, 60 senti) eurot riigituludesse v.-adv. Arvo
Suubani poolt osutatud õigusabi eest.

Menetluskulud summas 912,60 (üheksasada kaksteist eurot, 60 senti) eurot tasuda 30 päeva
jooksul kohtuotsuse jõustumisest alates Maksu- ja Tolliamet arveldusarvele SEB PANK
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003, maksekorraldusele
märkida viitenumber 99916700056310 ning selgitus: nimi, nr 1-16- 6914, menetluskulud.
Kui rahalised nõuded pole täies ulatuses tähtaegselt tasutud, suunatakse nõue täitemenetluse
läbiviimiseks kohtutäiturile täitemenetluse seadustikus sätestatud korras.

EDASIKAEBAMISE KORD
Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega, samuti KrMS § 318 lg 4 sätestatud juhtudel. Apellatsioon esitatakse Tartu
Ringkonnakohtule kirjalikult viieteistkümne päeva jooksul, alates otsuse avalikult
teatavakstegemisest.

SÜÜDISTUS
Maarjo Kovalenkole on esitatud süüdistus selles, et tema
- ajavahemikul 02.01.2015 kuni 06.01.2015 varastas Lääne-Virumaal Väike-Maarja vallas
Vao külas OÜ Vao Metall töökoja juurde pargitud harvesteri Valmet 911.2 kütusepaagist
diiselkütust 50 liitrit väärtusega 50 eurot, ühe liitri hind 1 eurot. Diiselkütuse vargusega
tekitati Marker Holdin OÜ’le varalist kahju summas 50 eurot;

- ajavahemikul 05.01.2015 kella 17:30 kuni 06.01.2015 kella 09:30 varastas Lääne-Virumaal
Väike-Maarja vallas Vao külas Vao ratsatalli juurde pargitud sõidukist xxxx reg nr xxxx 30
liitrit diiselkütust väärtusega 33 eurot, ühe liitri hind 1,10 eurot ning sõidukile paigutatud
generaatorist varastas bensiini 20 liitrit väärtusega 23 eurot, ühe liitri hind 1,15 eurot. Bensiini
ja diiselkütuse vargusega tekitas kahju J M kokku 56 eurot;

- 08.01.2015 ajavahemikul kella 17:00 kuni 19:45 vahel ebaseaduslikult tungis ukse lahti
kangutamise teel valdaja OÜ Thorsen Grupp tahte vastaselt Lääne-Virumaal Väike-Maarja
vallas Vao külas saekaatri kinnistule ning varastas teleskooplaadurist 30 liitrit diiselkütust
väärtusega 35 eurot, ühe liitri hind 1,10 eurot. Diiselkütuse vargusega kahju ei tekitatud kuna
kanister koos diiselkütusega leiti ning sissetungimisega kahju samuti ei tekitatud;

- 09.08.2015 öösel varastas Lääne-Virumaal, Väike-Maarja vallas, Ebavere külas asuva


                                                                                                  3
kortermaja xxxx korteri xxxx rõdult A K jalgratta Scott väärtusega 509 eurot;

- 09.08.2015 öösel varastas koos T L´ga Lääne-Virumaal, Väike-Maarja vallas, Vao külas,
xxxx kinnistult kõrvalhoonest ukse luku lõhkumise ja sisse tungimise teel keevitusaparaadi
väärtusega 200 eurot, metallist armatuuritangid väärtusega 80 eurot ning erinevas mõõdus
katuse tsinkplekki koguväärtusega 90 eurot.

  -05.04.2016 kell 19.30 kuni 06.04.2016 kell 03.30 varastas Järvamaal xxxx vallas xxxx
külas OÜ Estonia Piibu farmi juurde pargitud T M kuuluva punast värvi mopeedi xxxx
(2011), VIN kood xxxx, registreerimismärgiga xxxx koos mopeedil olnud halli värvi kinnise
motokiivriga xxxx. Samuti varastas farmist kannatanu riidekapist mopeedi võtmed ja
dokumendid. Mopeedi väärtus 350 eurot, kiivri väärtus 70 eurot. Vargusega tekitatud
kogukahju 420.- eurot. K.a. on avariiline mopeed koos kiivri, võtmete ja dokumentidega
tagastatud omanikule. Lõplik kahju 200.- eurot.

-25.05.2016 ajavahemikul kella 05.00 kuni 06.30 tungis sisse Lääne-Virumaal xxxx vallas
xxxx külas H M`i eramu õuel olevasse lukustama garaaži ja varastas sealt halli värvi 1996.
aasta sõiduauto xxxx registreerimismärgiga xxxx, VIN xxxx, väärtusega 1200 eurot ja
garaažis riiulil olnud viis erinevas mõõdus plastikust kanistrit, milles oli bensiini A95 kokku
30 liitrit väärtusega 1 euro liiter koguväärtusega 30 eurot. Kanistrite koguväärtus 10.- eurot.
Kokku tekitas Maarjo Kovalenko kannatanule H M vargusega varalise kahju summas 1240.-
eurot.
Seega Maarjo Kovalenko, varavastaseid süütegusid süstemaatiliselt toimepaneva
isiskuna,võttes sissetungimisega ja grupis ära võõraid vallasasju nende ebaseadusliku
omastamis eeesmärgil, pani toime KarS § 199 lg 2 p 7,8,9 järgi kvalifitseeritava kuriteo.

Maarjo Kovalenkot süüdistatakse veel selles, et tema isikuna, kes on varasemalt juhtinud
mootorsõidukit omamata vastava kategooria mootorsõiduki juhtimisõigust ning keda on selle
eest karistatud 18.04.2016 Harju Maakohtu poolt LS § 201 lg 2 järgi, (rikkumise aeg:
08.02.2016.a. kella 01.50 ajal ja 08.02.2016.a. kella 20.03 ajal) juhtis tahtlikult uuesti
06.05.2016 kella 23.20 ajal Harjumaal Tallinnas Tulika 62 juures mootorsõidukit xxxx
registreerimismärgiga xxxx omamata vastava kategooria mootorsõiduki juhtimisõigust,
rikkudes seeläbi süstemaatiliselt Liiklusseaduse § 94 lg 1 nõuet.

- selles, et tema isikuna, kes on varasemalt juhtinud mootorsõidukit omamata vastava
kategooria mootorsõiduki juhtimisõigust ning keda on selle eest karistatud 18.04.2016 Harju
Maakohtu poolt LS § 201 lg 2 järgi, (rikkumise aeg: 08.02.2016.a. kella 01.50 ajal ja
08.02.2016.a. kella 20.03 ajal) juhtis tahtlikult uuesti 26.05.2016 kella 01.15 ajal Harjumaal
Tallinnas Sõle tn 36 juures mootorsõidukit xxxx registreerimismärgiga xxxx omamata
vastava kategooria mootorsõiduki juhtimisõigust, rikkudes seeläbi süstemaatiliselt
Liiklusseaduse § 94 lg 1 nõuet.
Seega Maarjo Kovalenko, juhtides süstemaatiliselt mootorsõidukit omamata vastava
kategooria mootorsõiduki juhtimisõigust, pani toime KarS § 4231 järgi kvalifitseeritava
kuriteo.

                                                                                             4
T L suhtes on kriminaalasi lõpetatud.

MAAKOHTU SEISUKOHT

Süüdistatava, süüdistatava kaitsja ja prokuröri vahel sõlmitud kokkuleppe kohaselt on Maarjo
Kovalenkole mõistetavaks karistuseks pärast 08.12.2015 toimepandud kuritegude osas :
KarS § 199 lg 2 p 8, 9 järgi 8 (kaheksa) kuud vangistust.
KarS § 4231 järgi 4 (neli) kuud vangistust.
KarS § 64 lg 1 alusel lugeda kergem karistus kaetuks raskema karistusega ja mõista
M.Kovalenko liitkaristuseks 8 (kaheksa)kuud vangistust.
KarS § 68 lg 1 alusel arvata karistusaja hulka eelvangistusaeg 06.05.- 07.05.2016 s.o. 2 päeva,
M. Kovalenkol jääb kanda 7 (seitse) kuud 28 (kakskümmend kaheksa) päeva vangistust.
KarS § 65 lg 2 alusel suurendada karistust 08.12.2015 Pärnu Maakohtu Paide kohtumaja
poolt mõistetud ärakandmata karistuse 3 kuud 28 päeva vangistust võtta ning mõista
M.Kovalenko liitkaristuseks 11(üksteist) kuud 26 (kakskümmend kuus)) päeva vangistust.
Süüdistatava, süüdistatava kaitsja ja prokuröri vahel sõlmitud kokkuleppe kohaselt on Maarjo
Kovalenkole mõistetavaks karistuseks enne 08.12.2015 toimepandud kuritegude osas:
KarS § 199 lg 2 p 7, 8, 9 järgi 5 (viis) kuud vangistust.
KarS § 65 lg 1 alusel suurendada mõistetavat karistust pärast 08.12.2015 toimepandud
kuritegude eest mõistetud karistuse 11(üksteist) kuu 26 (kahekümne kuue) päeva vangistust
võrra ja mõista liitkaristuseks 1 (üks) aasta 4 (neli) kuud 26 (kakskümmend kuus) päeva
vangistust.
Karistuse kandmise aja alguseks lugeda M.Kovalenko kahtlustavana kinnipidamise aeg
26.05.2016.

Süüdistatav Maarjo Kovalenko avaldas kohtuistungil, et ta on kokkuleppest aru saanud ja
nõustus sellega. Kokkuleppe arutamise põhjal tegi kohus järelduse, et süüdistatav Maarjo
Kovalenko on kokkulepet sõlmides väljendanud oma tõelist tahet ja asja menetlemisel on
järgitud kokkuleppemenetlust reguleerivaid sätteid. Maarjo Kovalenko tuleb süüdi tunnistada
enne ja pärast Pärnu Maakohtu Paide kohtumaja 08.12.2015 otsuse kuulutamist toime
pandnud kuritegude eest ja mõista talle karistus vastavalt kokkuleppele. Kohus kinnitab
kokkuleppe kõigis kokkuleppe punktides, sh ka menetluskulude suuruses ja tasumises.

(allkirjastatud digitaalselt)
Kristel Vedro
kohtunik




                                                                                             5
