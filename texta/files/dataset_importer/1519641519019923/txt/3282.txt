                                                                               1-16-9278




                          KOHTUOTSUS
                              EESTI VABARIIGI NIMEL


Kohus                             Harju Maakohus

Otsuse tegemise aeg ja koht       08. november 2016 Tallinn, Liivalaia kohtumaja

Kriminaalasja number              1-16-9278 (16230200093)

Kohtunik                          Külli Iisop

Kohtuistungi sekretär             Sigrid Dikker

Tõlk                              Oleg Zolotarjov

Kriminaalasi                      Jevgeni Malašonoki süüdistuses KarS § 424 järgi
                                  kokkuleppemenetluses

Kohtuistungi toimumise aeg        08.11.2016

Prokurör                          Paul Pikma

Süüdistatav                       J e v g e n i MALAŠONOK – isikukood 38511022214
                                  Eesti kodanik; kõrgharidusega; elukoht: XXXX; töökoht
                                  puudub; arvel tööotsijana: varem kriminaalkorras
                                  karistamata; 3 kehtivat väärteokaristust; tõkendit
                                  kohaldatud ei ole

RESOLUTSIOON
1. Süüdi tunnistada J e v g e n i MALAŠONOK KarS § 424 järgi ja karistuseks mõista 3
(kolm) kuud vangistust.

2. KarS § 73 alusel ei pöörata mõistetud vangistust täielikult täitmisele, kui Jevgeni
Malašonok 1 (ühe) aasta pikkuse katseaja kestel ei pane toime uut tahtlikku kuritegu.

KarS § 78 p 1 kohaselt hakkab katseaeg kulgema kohtuotsuse kuulutamisest.

3. Lisakaristusena KarS § 50 lg 1 p 1 alusel ära võtta Jevgeni Malašonokilt mootorsõiduki
juhtimise õigus 3 (kolmeks) kuuks alates kohtuotsuse jõustumisest.

Liiklusseaduse § 127 alusel tuleb J. Malašonokil loovutada juhiluba Maanteeametile 5
(viie) tööpäeva jooksul arvates otsuse jõustumisest.
4. Välja mõista Jevgeni Malašonokilt KrMS § 180 lg 1 alusel menetluskulud riigieelarve
tuludesse: määratud kaitsjale makstud tasu 72 eurot, joobe tuvastamise kulu 38 eurot ja
süüdimõistva kohtuotsusega kaasnev sundraha 645 eurot, s.o kokku menetluskulud 755
(seitsesada viiskümmend viis) eurot.

KrMS § 180 lg 3 alusel kohus määrab, et menetluskulusid on võimalik tasuda
vabatahtlikult osade kaupa igakuiste maksetena 10 (kümne) kuu jooksul (75,50 eurot
kuus) arvates kohtuotsuse jõustumisest Maksu- ja Tolliameti arveldusarvele (SEB Pank
EE351010052031000004, Swedbank EE502200221014193355, Danske Bank AS Eesti
filiaal   EE873300333499990003       või   Nordea      Bank     AB     Eesti   filiaal
EE401700017002872300).
Viitenumber on 99916700079216.

Kui menetluskulud ei ole tähtaegselt (10 kuu jooksul) tasutud, suunatakse need täitmiseks
kohtutäiturile täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.


Süüdistus
Jevgeni Malašonok juhtis tahtlikult 17.01.2016 kella 01.27 ajal Tallinnas Laagna teel Lasnamäe
tn 22 maja juures mootorsõidukit Audi A6 registreerimismärgiga XXXXolles joobeseisundis
(EKEI uuringu kohaselt etanoolisisaldus veres vähemalt 2,09 mg/g), rikkudes seega LS § 69 lg
1, lg 2 p 1 ja korrakaitseseaduse § 36 lg 1 sätteid.
LS § 69 lg 1 - Juht ei tohi olla joobeseisundis. Joobeseisundi või käesoleva paragrahvi lõikes 3
nimetatud piirmäära ületamine tuvastatakse korrakaitseseaduses sätestatud korras.
LS § 69 lg 2 p 1 - Alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem.
KorS § 36 lg 1 - Joobeseisund on alkoholi, narkootilise või psühhotroopse aine või muu
joovastava aine tarvitamisest põhjustatud terviseseisund, mis avaldub väliselt tajutavas häiritud
või muutunud kehalistes või psüühilistes funktsioonides ja reaktsioonides.
J. Malašonok pani seega toime mootorsõiduki joobeseisundis juhtimise, s.o KarS § 424 järgi
kvalifitseeritava kuriteo.


Kokkuleppe sisu
Süüdistatava, kaitsja ja prokuröri vahel sõlmitud kokkuleppe kohaselt taotleb prokurör kohtus
Jevgeni Malašonoki süüditunnistamist KarS § 424 ettenähtud kuriteo toimepanemise eest ning
tema karistamist 3-kuulise vangistusega. Mõistetud vangistus jätta KarS § 73 alusel täitmisele
pööramata 1-aastase katseajaga. Lisakaristusena võetakse J. Malašonokilt mootorsõiduki
juhtimisõigus kolmeks kuuks.



                                                2
Süüdimõistetul tuleb tasuda menetluskulud (määratud kaitsja eest 72 eurot, joobe tuvastamise
eest 38 eurot ja sundraha 645 eurot) kogusummas 755 eurot 10 kuu jooksul otsuse jõustumisest.

Kohtuliku arutamise järeldused
Kohtuistungil J. Malašonok tunnistas oma süüd ning kinnitas, et on kokkuleppest aru saanud ja
nõustub sellega täies ulatuses. Kaitsja osavõttu kohtuistungist ta ei soovinud.
Prokurör jäi sõlmitud kokkuleppe juurde ning palus kohtul kokkulepe otsusega kinnitada.

Kohtuliku arutamise põhjal teeb kohus järelduse, et süüdistatava poolt süü tunnistamine ja
kokkuleppe sõlmimine on olnud tema tõelise tahte avaldus ning kriminaalasja menetlemisel on
järgitud kõiki kokkuleppemenetluse sätteid.

Kohus leiab, et õigesti on kvalifitseeritud süüdistatava käitumine, tema süü talle inkrimineeritud
kuriteo toimepanemises on tõendamist leidnud kriminaalasjas kogutud kirjalike tõenditega ning
J. Malašonok tuleb süüdi tunnistada ja talle karistus mõista vastavalt sõlmitud kokkuleppele.
Õigusvastasust või süüd välistavaid asjaolusid ei ole kohus tuvastanud.

Samuti tuleb süüdistatavalt välja mõista menetluskulud kokkuleppes näidatud suuruses ja
viisil.

Kui 10 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Õigusnormid, millest kohus juhindub otsuse tegemisel, on KrMS §-d 175, 180, 179, 248 lg 1 p
5, 249, 311, 313.



Külli Iisop
Kohtunik
/allkirjastatud digitaalselt/




                                                3
