                        KOHTUOTSUS
                              EESTI VABARIIGI NIMEL

Kohus                          Harju Maakohus Liivalaia kohtumaja

Otsuse tegemise aeg ja koht    06.09.2016 Tallinnas

                               1-16-7259 (16231500938)
Kriminaalasja number

Kohtukoosseis                  kohtunik Janika Kallin

Kohtuistungi sekretär          Martin Kalamees

Kohtuistungi tõlk              Julia Zautina

Kriminaalasi                   Vladimir Shabaltas süüdistuses karistusseadustiku (KarS) §
                               424 järgi kokkuleppemenetluses.
Prokurör                       Rainer Amur

Süüdistatav                    Vladimir Shabaltas

                               isikukood: 36510220343; kodakondsus: VF; emakeel: vene
                               keel; elukoht: XXXX; haridus: kesk-eriharidus; töökoht:
                               puudub; varem kriminaalkorras karistamata.
                               Tõkend: puudub. Kahtlustatavana kinni peetud 27.07.2016-
                               28.07.2016.a, so 2 (kaks) päeva.
Kaitsja                        Kristina Isokoski (kohtuistungil ei osalenud)

RESOLUTSIOON
Juhindudes kriminaalmenetluse seadustiku (KrMS) § 239 lg 1, § 248 lg 1 p 5, § 249, §
175 lg 1 p 4, 9; § 179 lg 1 p 2, § 180 lg 1kohus otsustas:

   1) Süüdi mõista Vladimir Shabaltas KarS § 424 järgi ja karistada 4 (nelja) kuu
      pikkuse vangistusega.
   2) KarS § 68 lg 1 järgi lugeda karistusaja hulka Vladimir Shabaltase poolt
      eelvangistuses viibitud aeg 2 (kaks) päeva (27.07-28.07.2016.a). Vladimir
      Shabaltas peab ära kandma 3 (kolme) kuu ja 28 (kahekümne kaheksa) päeva
      pikkuse vangistuse.
   3) KarS § 73 lg 1, 3 järgi jätta Vladimir Shabaltasele mõistetud ja ärakandmisele
      kuuluv 3 (kolme) kuu ja 28 (kahekümne kaheksa) päeva pikkune vangistus
      tingimisi täitmisele pööramata juhul kui Vladimir Shabaltas ei pane 1 (ühe) aasta
      pikkuse katseaja jooksul toime uut, tahtlikku, kuritegu.
   4) KarS § 78 p 1 järgi hakkab Vladimir Shabaltase katseaeg kulgema kohtuotsuse
       kuulutamisest, so 06.09.2016.a
    5) KarS § 50 lg 1 p 1 alusel võtta Vladimir Shabaltaselt lisakaristusena ära
       mootorsõiduki juhtimise õigus 3 (kolmeks) kuuks.
    6) Välja mõista Vladimir Shabaltaselt sundraha 645,00 eurot ning kaitsjatasu 60,00
       eurot. Kriminaalmenetluse kulu tasuda kohtuotsuse jõustumisest arvates 12
       (kaheteistkümne) kuu jooksul. Väljamõistetud menetluskulud tasuda Maksu- ja
       Tolliameti     arveldusarvele     EE351010052031000004          SEB       pangas,
       EE502200221014193355 Swedbankis, EE873300333499990003 Danske Bankis
       või EE401700017002872300 Nordea pangas, märkides selgitusena „Vladimir
       Shabaltas, 1-16-7259, menetluskulu“. Menetluskulude tasumiseks vajaminev
       viitenumber edastatakse makseinfona süüdimõistetu postiaadressile. Samuti on
       makseinfo koos kohtuotsusega kättesaadav e-toimiku süsteemi kaudu. Kui
       rahalised nõuded ei ole täies ulatuses tähtaegselt tasutud, suunatakse nõuded
       täitemenetluse läbiviimiseks kohtutäiturile täitemenetluse seadustikus sätestatud
       korras ning süüdimõistetul tuleb kanda ka kohtuotsuse täitmisega seonduvad
       kulud.
 Edasikaebamise kord
 Kohtuotsuse peale on õigus esitada apellatsioon seoses kokkuleppemenetlust
 reguleerivate menetluse normide rikkumisega või kriminaalmenetlusõiguse olulise
 rikkumisega ning KrMS § 318 lg 4 sätestatud juhtudel. Süüdistatav ja kaitsja võivad
 esitada kokkuleppemenetluses tehtud kohtuotsuse peale apellatsiooni ka juhul, kui
 kokkuleppes kirjeldatud tegu ei ole kuritegu, see on karistusseadustiku järgi ebaõigesti
 kvalifitseeritud või kui süüdistatavale on kuriteo eest mõistetud karistus, mida seadus
 selle eest ette ei näe. Apellatsioonkaebuse esitamise soovist tuleb teatada kirjalikult
 Harju Maakohtu Liivalaia Kohtumajale 7 päeva jooksul alates kohtuotsuse
 kuulutamisest. Apellatsioon tuleb esitada 15 päeva jooksul alates kohtuotsuse
 kohtumenetluse pooltele kättesaadavaks tegemise päevast Tallinna Ringkonnakohtule
 Harju Maakohtu Liivalaia Kohtumaja kaudu.

 Kriminaalmenetluse kulude hüvitamise võib vaidlustada kohtuotsusest eraldi KrMS
 15.peatüki kohaselt, see on määruskaebe korras 10 päeva jooksul. Määruskaebus tuleb
 esitada Harju Maakohtu Liivalaia Kohtumajale.

 Selgitada, et Liiklusseaduse (LS) § 127 kohaselt on Vladimir Shabaltas kohustatud viie
 tööpäeva jooksul arvates käesoleva kohtuotsuse jõustumisest loovutama oma juhiloa
 Maanteeametile.

Asjaolud:
Vladimir Shabaltas’t süüdistatakse selles, et tema tahtlikult juhtis 27.07.2016 kella 00.05
ajal Tallinnas Kalevipoja tänaval mootorsõidukit Volkswagen Sharan registreerimismärgiga
XXXX, olles joobeseisundis (etanooli väljahingatavas õhus 1.01 mg/l), rikkudes LS § 69 lg 1
ja KorS § 36 lg 1 /Juht ei tohi olla joobeseisundis. Joobeseisund on alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis
avaldub väliselt tajutavas häiritud või muutunud kehalistes või psüühilistes funktsioonides ja
reaktsioonides/ ning LS § 69 lg 2 p 1 /alkoholijoobes olevaks loetakse mootorsõidukijuht,
trammijuht ja maastikusõidukijuht kui juhi ühes grammis veres on vähemalt 1,50 milligrammi
alkoholi või tema väljahingatavas õhus on alkoholi 0,75 milligrammi ühe liitri kohta või
rohkem/ nõudeid.




                                                                                             2
Vladimir Shabaltas pani toime mootorsõiduki joobeseisundis juhtimise s.o KarS § 424
järgi kvalifitseeritava kuriteo.

Kokkuleppe sisu, menetlusosaliste seisukohad:

Süüdistatava, tema kaitsja ja prokuröri vahel sõlmitud kokkuleppe alusel nõudis prokurör
kohtus süüdistatava süüdi mõistmist ja karistamist alljärgnevalt:

KarS § 424 järgi ettenähtud kuriteo toimepanemise eest nõuab prokurör kohtus süüdistatava
karistamist vangistusega 4 /neli/ kuud.

KarS § 68 lg 1 alusel arvata karistuse hulka kahtlustatavana kinnipeetud olemise aeg 27.07.16
– 28.07.16 s.o 2 /kaks/ päeva.

Seega lõplikuks karistuseks nõuab prokurör kohtus süüdistatava karistamist vangistusega 3
/kolm/ kuud 28 /kakskümmend kaheksa/ päeva, mis jätta KarS § 73 lg 1 ja 3 alusel tingimisi
täielikult täitmisele pööramata, kui süüdimõistetu ei pane 1 /üks/ aastase katseaja jooksul toime
uut tahtlikku kuritegu.

KarS § 50 lg 1 p 1 alusel võtta ära mootorsõiduki juhtimise õigus 3 /kolm/ kuuks.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooniga, tekitatud kahju liigi- ja määraga ning
jõudsid kokkuleppele prokuröri poolt kohtus nõutava karistuse liigis ja määras.

Süüdistatav tunnistas end talle esitatud süüdistuses süüdi ning jäi kokkuleppe ja sellest tuleneva
karistuse juurde, kinnitades et sõlmis kokkuleppe vabatahtlikult.
Prokurör jäi kohtuistungil sõlmitud kokkuleppe juurde.

Kohtu seisukoht:
Kohtuliku arutamise põhjal tegi kohus järelduse, et Vladimir Shabaltase poolt kokkuleppe
sõlmimine oli tema vaba tahe. Kohus nõustub kuriteo kvalifikatsiooniga, karistuse liigi ja
määraga. Seega tuleb Vladimir Shabaltasele mõista kokkuleppe kohane karistus.

Menetluskulu:
KrMS § 245 lg 1 p 12 kohaselt märgitakse kokkuleppes süüdistatava poolt hüvitatavad
kriminaalmenetluse kulud võimaluse korral absoluutsummana. Kokkuleppe kohaselt on
kriminaalasja menetluskulu KrMS § 179 lg 1 p 2 alusel sundraha 645,00 eurot ja KrMS § 175
lg 1 p 4 alusel kaitsjatasu 60,00 eurot. KrMS § 180 lg 1 järgi tasub menetluskulud
süüdimõistetu; pooled on kokkuleppes märkinud, et Vladimir Shabaltas tasub menetluskulu 12
kuu jooksul arvates otsuse jõustumisest. Menetluskulu tasumiseks vajalik viitenumber on
kajastatud käesoleva otsuse lahutamatuks lisaks olevas makseinfos.



/allkirjastatud digitaalselt/


                                                                                                3
