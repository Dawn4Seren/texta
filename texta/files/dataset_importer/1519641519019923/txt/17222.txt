                                                                                         1-16-2813




                              KOHTUOTSUS
                                   EESTI VABARIIGI NIMEL



 Kohus                             Harju Maakohus, Liivalaia kohtumaja

 Otsuse tegemise aeg ja koht        27. aprillil 2016.a Tallinn

 Kriminaalasja number              1-16-2813 / 15230201100/

 Kohtukoosseis                     Kohtunik Leili Raedla

 Kohtuistungi sekretär             Jane Põldoja , tõlk Maksim Tšurkin

 Kohtuistungi aeg                  27. aprillil 2016.a

 Kriminaalasi                      Vitali Moskalenko süüdistuses KarS § 423 lg.1 järgi kokkuleppe-
                                   menetluses
 Abiprokurör                       Rainer Amur

 Kaitsja                           Kaarel Kais


Süüdistatav
Vitali Moskalenko-elukoht ja aadress: XXX, isiku-kood: 35103180267, kodakondsus: EV,
haridus: kõrgharidus, emakeel: vene keel. Töökoht või õppeasutus: Pensionär. Tõkend- ei ole
kohaldatud. Karistatus: Kehtivaid väärteokaristusi 1 (liiklusrikkumine) Kriminaalkorras varem
karistamata.


RESOLUTSIOON

Mõista Vitali Moskalenko süüdi KarS § 423 lg.1 järgi ja karistada teda rahalise karistusega 200
päevamäära, arvestades päevamäära suuruseks 115.20 €, s.o kokku 23040.00 € (kakskümmend
kolm tuhat nelikümmend eurot).

KarS § 73 lg.1 , lg.2, lg.3 alusel jätta rahaline karistus osaliselt s.o. 170 päevamäära ulatuses e.
19584. 00 € (üheksateist tuhat viissada kaheksakümmend neli eurot) täimisele pööramata, kui süü-
distatav ei pane 1 (ühe) aasta ja 3(kolme) kuulise katseaja jooksul toime uut tahtlikku kuritegu.
Ärakandmisele kuulub rahaline karistus 30 päevamäära (päevamäär 115.20 eurot) s.o. 3456 €
(kolm tuhat nelisada viiskümmend kuus eurot)
1-16-2813
Rahaline karistus 3456 € (kolm tuhat nelisada viiskümmend kuus eurot) tasuda kohtuotsuse
jõustumisest Maksu- ja Tolliameti arveldusarvele EE351010052031000004 SEB pangas,
EE502200221014193355 Swedbankis, EE873300333499990003 Danske Bankis või
EE401700017002872300 Nordea pangas. Makseinfo rahalise karistuse tasumiseks edastatakse
süüdimõistetule tema poolt avaldatud meili- või postiaadressile.

KarS § 50 lg.1 p.1 alusel lisakaristusena võtta Vitali Moskalenkolt mootorsõiduki juhtimise õigus
3(kolmeks) kuuks.

LS § 127 alusel tuleb süüdimõistetul kohtuotsuse jõustumisest arvates 5(viie) tööpäeva jooksul
oma juhiluba loovutada Maanteeametile.

Mõista Vitali Moskalenkolt välja KrMS § 175, § 179 ja § 180 alusel menetluskuludena
riigituludesse:
    - sundraha II astme kuriteo toimepanemise 645 € (kuussada nelikümmend viis eurot);
    - erinevate ekspertiiside maksumus 800 € ( kaheksasada eurot);
    - surnuveoteenuse maksumus 84 € (kaheksakümmend neli eurot)

KrMS § 180 lg 3 alusel menetluskulud 1529 € tasuda kohtuotsuse jõustumisest arvates 2 (kahe)
kuu jooksul , seega kuulub ühes kuus tasumisele 764.50 eurot. Väljamõistetud menetluskulud
tasuda Maksu- ja Tolliameti arveldusarvele EE351010052031000004 SEB pangas,
EE502200221014193355 Swedbankis, EE873300333499990003 Danske Bankis või
EE401700017002872300 Nordea pangas, märkides selgitusena „Vitali Moskalenko, 1-16-2813,
menetluskulu“. Menetluskulude tasumiseks vajaminev viitenumber edastatakse makseinfona
süüdimõistetule tema poolt avaldatud meili- või postiaadressile. Samuti on makseinfo koos
kohtuotsusega kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Asitõendid:

2 CD plaati kõnesalvestuste ja fotodega asuvad kriminaalasja juures ümbrikus toimiku kaane vahel
– jätta KrMS § 126 lg 3 p 1 alusel kriminaalasja juurde;
Klaasikillud, 2 jalutuskeppi, müts ja jalanõud asuvad politsei asitõendite laos aadressil Rahumäe
tee 6/1, Tallinn – klaasikillud KrMS § 126 lg 3 p 4 alusel hävitada;
2 jalutuskeppi, müts ja jalanõud KrMS § 126 lg 3 p 2 alusel anda kohtuotsuse jõustumise üle
kannatanule XXX.
Mootorsõiduk Subaru Legacy registreerimismärgiga XXX on tagastatud omanikule.

EDASIKAEBAMISE KORD
Kohtuotsuse peale on õigus apellatsioonikorras edasi kaevata Tallinna Ringkonnakohtule juhul,
kui on tegemist KrMS 9. ptk. 2. jao sätete, KrMS § 339 lg 1 rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast (KrMS § 319).



2
SÜÜDISTUS JA KOKKULEPPE SISU
Vitali Moskalenko’t süüdistatakse selles, et        tema 20.11.2015 kella 05.30 ajal juhtis
mootorsõidukit Subaru Legacy registreerimismärgiga XXX, liikudes Tallinnas Pirita teel Narva
mnt poolt Pirita suunas. Vitali Moskalenko, juhtides mootorsõidukit Subaru Legacy, lähenes
Tallinnas Pirita tee 56 juures asuvale reguleerimata ülekäigurajale, mis oli tähistatud
liiklusmärkidega nr 543 ja 544 ning teekattemärgisega nr 945a /ülekäigurada/ ja ülekäiguraja
lisavalgustusega, pidi sõitma sellise kiirusega, mis on piisavalt väike, et mitte ohustada
ülekäigurada ületavat jalakäijat /LS § 35 lg 1/; enne reguleerimata ülekäigurajale väljasõitmist
olema tähelepanelikum, hoolikam ja ettevaatlikum, et vältida igasuguse ohu ja kahju tekitamist
vähekaitstud liiklejatele /LS § 35 lg 4/; kohandama oma sõiduki kiiruse olukorrale vastavaks,
arvestades samal ajal ilmastikutingimustega /vihmasadu; pime aeg; tehisvalgustus/, tee seisundiga
/märg teekate/ ja kõikide muude liiklusoludega /võimalike jalakäijate liikumine ülekäigurajal/, et
ta suudaks seisma jääda sõiduki eespoolse nähtavusulatuse piires ning etteaimatava takistuse ees,
milleks kindlasti oli võimalike jalakäijate liikumine ülekäigurajal /LS § 50 lg 3 p 1, 2/. Vitali
Moskalenko jättis need liiklusseadusest tulenevad kohustused täitmata, ei olnud piisavalt
tähelepanelik /LS § 33 lg 1/ ega jäänud reguleerimata ülekäiguraja ees seisma, vaid sõitis kiirust
vähendamata ülekäigurajale välja ja otsa mööda reguleerimata ülekäigurada sõiduteed ületavale
eakale ning kahe kepiga liikuvale jalakäijale XXX, kes sai sõidukilt löögi ning paiskus asfaldile
pikali. XXX suri liiklusõnnetuse käigus saadud vigastustesse sündmuskohal.
Vitali Moskalenko rikkus järgmisi liiklusnõudeid: LS § 33 lg 1 /juht peab olema tähelepanelik teel
ja teeservas seisva või liikuva vähekaitstud liikleja suhtes ning vältima tema ohustamist ja talle
kahju tekitamist/; § 35 lg 1 /juht ei tohi oma tegevusega ohustada jalakäijat, tasakaaluliikuri juhti
ega jalgratturit. Eriti tähelepanelik peab juht olema lapse, vanuri ning haigustunnustega,
liikumispuudega ja pimeda inimese suhtes/; § 35 lg 4 /reguleerimata ülekäigurajale lähenedes peab
juht sõitma sellise kiirusega, mis on piisavalt väike, et mitte ohustada jalakäijat, kes on astunud
või astumas ülekäigurajale. Vajaduse korral peab juht seisma jääma, et võimaldada jalakäijal
sõiduteed ületada/; § 50 lg 3 p 1, 2 /juht peab kohandama oma sõiduki kiiruse olukorrale vastavaks,
kuid ei tohi ületada suurimat lubatud kiirust. Juht peab sõidukiiruse valikul arvestama oma
sõidukogemust, teeolusid, tee ja sõiduki seisundit, veose iseärasusi, ilmastikutingimusi, liikluse
tihedust ning muid liiklusolusid, et ta suudaks seisma jääda sõiduki eespoolse nähtavusulatuse
piires ning teel oleva sellise takistuse ees, mida juht pidi ette aimama. Juht peab vähendama kiirust
ning vajaduse korral seisma jääma, kui tingimused seda nõuavad, eriti siis, kui nähtavus on halb/.


Vitali Moskalenko pani toime KarS § 423 lg 1 järgi kvalifitseeritava kuriteo s.o mootorsõiduki
juhi poolt liiklusnõuete rikkumise ettevaatamatusest, kui sellega on põhjustatud inimese surm.

Vastavalt kokkuleppele nõuab prokurör kohtus Vitali Moskalenko süüdimõistmist ja karistamist
KarS § 423 lg 1 järgi ettenähtud kuriteo toimepanemise eest rahalise karistusega 200 /kakssada/
päevamäära (päevamäära suurus 115.20 eurot) s.o 23040 /kakskümmend kolm tuhat
nelikümmend/ eurot, mis jätta KarS § 73 lg 1 ja lg 3 alusel osaliselt täitmisele pööramata, kui
süüdistatav ei pane 1 /üks/ aasta 3 /kolm/ kuulise katseaja jooksul toime uut tahtlikku kuritegu.
Prokurör taotleb määrata ära kandmisele kuuluva rahalise karistuse osa s.o. 30 päevamäära e.
3456 eurot. KarS § 50 lg 1 p 1 alusel võtta ära mootorsõiduki juhtimise õigus 3 /kolm/ kuuks.

Kannatanule XXX (hukkunu lapselaps) tekitati varaline ning moraalne kahju. Kannatanu
tsiviilhagi ei esitanud.




                                                                                                   3
1-16-2813
Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning jõudsid
kokkuleppele prokuröri poolt kohtus nõutava karistuse liigis ja määras.

Vitali Moskalenko nõustus Harju Maakohtu Liivalaia kohtumajas toimunud kohtuistungil
sõlmitud kokkuleppega ja prokurör taotles kohtult sõlmitud kokkuleppe kinnitamist.


KOHTU SEISUKOHT

Kohus, tutvunud kohtusse saadetud kriminaaltoimikuga, ära kuulanud süüdistatava Vitali
Moskalenko selgituse ja prokuröri arvamuse kokkuleppe kohta ning veendunud, et
menetlusosalised jäävad kokkuleppe juurde, asub seisukohale, et süüdistatav Vitali Moskalenko
on sõlmitud kokkuleppest aru saanud ning sellega nõustunud ja kokkulepet sõlmides on
süüdistatav väljendanud oma tõelist tahet, kokkulepe on sõlmitud kriminaalmenetluse sätteid
järgides.
Arvestades eeltoodut tuleb Vitali Moskalenko temale esitatud süüdistuses KarS § 423 lg.1 järgi
süüdi mõista ja talle karistus mõista vastavalt kokkuleppele. Taotletud karistus vastab Vitali
Moskalenko süü suurusele ning karistuse eesmärkidele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. KrMS § 180 lg 3 kohaselt kui menetluskulude hüvitamine ilmselt käib
süüdimõistetule üle jõu, võib jätta osa neist riigi kanda. Kohus võib määrata, et kriminaalmenetluse
kulud hüvitatakse ositi. Süüdistatav taotles menetluskulude ajatamist ühele aastale. Kohus asub
seisukohale, et esitatud taotlus kuulub rahuldamisele. Arvestades kohtukulude suurust ei ole tal
võimalik tasuda kohtukulusid 1 kuu jooksul. Kohtukulude kohese tasumise kohustus tooks
süüdistatavale kaasa täitemenetluse, millega kaasnevad süüdistatavale lisakulud. Kohtu hinnangul
on oluline, et menetluskulud saaksid riigile mõistliku aja jooksul hüvitatud.
Eeltoodut arvesse võttes ning juhindudes KrMS § 180 lg-.st 3 menetluskulud 1529 € tasuda
kohtuotsuse jõustumisest arvates 2 (kahe) kuu jooksul , seega kuulub ühes kuus tasumisele 764.50
eurot. Väljamõistetud menetluskulud tasuda Maksu- ja Tolliameti arveldusarvele
EE351010052031000004             SEB       pangas,        EE502200221014193355          Swedbankis,
EE873300333499990003 Danske Bankis või EE401700017002872300 Nordea pangas, märkides
selgitusena „Vitali Moskalenko, 1-16-2813, menetluskulu“. Menetluskulude tasumiseks
vajaminev viitenumber edastatakse makseinfona süüdimõistetule tema poolt avaldatud meili- või
postiaadressile. Samuti on makseinfo koos kohtuotsusega kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.


/allkirjastatud digitaalselt/
Leili Raedla
Kohtunik




4
5
