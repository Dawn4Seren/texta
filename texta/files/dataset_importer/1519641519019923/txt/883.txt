                                KOHTUMÄÄRUS

 Kohus                               Tartu Maakohus

 Määruse tegemise aeg ja koht        13.detsember 2016, Tartu kohtumaja

 Väärteoasja number                  4-16-6369

 Kohtunik                            Peet Teidearu



 Väärteoasi                          Politsei- ja Piirivalveameti Lõuna Prefektuuri taotlus
                                     Lauri Nuginile väärteoasjas 2820,13,000005 määratud
                                     rahatrahvi 800 € asendamiseks arestiga
 Süüdlane/trahvivõlgnik              Lauri Nugin
                                     Ik:37805012720;elukoht: XXXX
 Menetlustoiming                     karistuse asendamine taotluse läbivaatamine

Juhindudes väärteomenetluse seadustiku (VTMS) §-st 211, kohtunik

                                       määras:
Jätta rahuldamata Politsei- ja Piirivalveameti Lõuna Prefektuuri taotlus väärteoasjas
2820,13,000005 Lauri Nuginile määratud karistuse asendamiseks seoses Lauri Nugini
poolt nõude tasumisega enne asenduskaristuse kohaldamist.

Määrus edastada Lauri Nuginile, kohtutäitur Anne Böclerile ning Politsei- ja Piirivalveameti
Lõuna Prefektuurile.

Edasikaebamise kord
Määruse peale on kohtumenetluse pooltel, samuti menetlusvälisel isikul, kui kohtumäärusega
on piiratud tema või kaitstava isiku õigusi või seaduslikke huve, õigus esitada määruskaebus
vaidlustatava kohtumääruse koostanud kohtule. Kohtumenetluse pool võib esitada
määruskaebuse viieteistkümne (15) päeva jooksul alates kohtumääruse tegemisest või kui
kohtumäärus tehti kirjalikus menetluses, siis alates päevast, millal ta sai vaidlustatavast
kohtumäärusest teada või pidi teada saama. Menetlusväline isik võib esitada määruskaebuse
viieteistkümne (15) päeva jooksul alates päevast, millal ta sai vaidlustatavast kohtumäärusest
teada või pidi teada saama.
Asjaolud ja menetluse käik
Politsei- ja Piirivalveameti Lõuna Prefektuur karistas väärteoasjas 2820,13,000005 Lauri
Nuginit 18.01.2013 otsusega rahatrahviga 800 €
Kuivõrd Lauri Nugin ei tasunud määratud rahatrahvi vabatahtliku tasumise tähtajal ära, siis
algatas kohtutäitur Anne Böckler rahatrahvi sissenõudmiseks täitemenetluse täiteasjas nr
182/2013/349
30.08.2016 saabus Tartu Maakohtusse Politsei- ja Piirivalveameti Lõuna Prefektuuri taotlus
Lauri Nuginile väärteoasjas 2820,13,000005 määratud rahatrahvi 800 € asendamiseks arestiga,
sest trahv on tasumata ning rahatrahvi nõude sundtäitmine on tema suhtes võimatu.

Kohus määras kohtuistungi KrmS § 432 lg. 3 alusel asenduskaristuse taotluse läbivaatamiseks
8. 11.2016. Kohus rahuldas Lauri Nugini avalduse maksetähtaja pikenduseks ühe kuu võrra
ning andis 8. 11.2016 määrusega Lauri Nuginile ühe kuu ajapikendust nõude tasumiseks.

 Vastuseks kohtu päringule Politsei- ja Piirivalveameti Lõuna Prefektuurist kinnitati
13.12.2016, et Lauri Nugin on tasunud rahatrahvi väärteoasjas 2820, 13, 000005.

Kohtuniku seisukoht
VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata. Sama paragrahvi lõige 3 sätestab, et kui rahatrahvi asendamine arestiga või üldkasuliku
tööga ei ole mingil põhjusel võimalik või süüdlane on enne asendusaresti või üldkasuliku töö
kohaldamist rahatrahvi tasunud, teeb maakohus määruse, milles jätab sissenõudja avalduse
rahatrahvi asendamise kohta arestiga või üldkasuliku tööga rahuldamata.

Kuna Lauri Nugin on tasunud Politsei- ja Piirivalveameti Lõuna Prefektuuri 18.01.2013 otsusega
väärteoasjas 2820,13,000005 temale määratud rahatrahvi enne asenduskaristuse kohaldamist ,
jätab kohus sissenõudja taotluse VTMS § 211 lg 3 alusel rahuldamata.


Peet Teidearu
Kohtunik
/allkirjastatud digitaalselt/
