                                KOHTUMÄÄRUS

Kohtuasja number                2-16-4619
Määruse tegemise aeg ja koht    11. mai 2016, Jõhvi kohtumaja, kell 16.00
Kohus                           Viru Maakohus
Kohtunik                        Helgi Vinni
Kohtuasi                        Kiviõli linna (Kiviõli Linnavalitsuse kaudu) avaldus D. P.`i
                                pärandvara pankroti väljakuulutamise nõudes.
Menetlustoiming                 Pankroti väljakuulutamine ja ajutise pankrotihalduri tasu
                                määramine
Kohtuistungi toimumise aeg    02. mai 2016
Menetlusosalised   ja   nende Avaldaja:                   Kiviõli linn (Kiviõli Linnavalitsuse
esindajad                                                 kaudu, RK 75005162, asukoht
                                                          Keskpuiestee 20, 43199 Kiviõli,
                                                          e-post valitsus@kivioli.ee )

                                Avaldaja esindaja:        Tatjana Pääro (volikirja          alusel,
                                                          e-post valitsus@kivioli.ee )

                                Võlgnik (pärandaja)       D. P. (IK         xxx,   surnud     xxx)
                                                          pärandvara

                                Ajutine pankrotihaldur:   Tiia Kalaus (Fortuuna 1, Tartu
                                                          50603, tel: 7 407 662; 504 6694,
                                                          e-post: tiia.kalaus@civilex.ee ).
 RESOLUTSIOON

 1.   Rahuldada Kiviõli linna (Kiviõli Linnavalitsuse kaudu) avaldus D. P.`i pärandvara
      pankroti väljakuulutamise nõudes.

 2.   Kuulutada välja D. P.`i pärandvara pankrot 11. mail 2016 kell 16.00.

 3.   Nimetada D. P.`i pärandvara pankrotimenetluses pankrotihalduriks Tiia Kalaus
      (Fortuuna 1, Tartu 50603, tel: 7 407 662; 504 6694, e-post: tiia.kalaus@civilex.ee ).

 4.   Võlausaldajate esimese üldkoosolek toimub 30. mail 2016 kell 11.30 Viru Maakohtu
      Jõhvi kohtumajas saalis nr 8, Kooli 2 a, Jõhvi.

 5.   Pankrotimäärus kuulub täitmisele viivitamatult.

 6.    Võlausaldajad on kohustatud hiljemalt kahe kuu jooksul pankrotiteate väljaandes
      Ametlikud Teadaanded ilmumise päevast arvates teatama haldurile kõigist oma enne

 1
     pankroti väljakuulutamist tekkinud nõuetest võlgniku vastu, sõltumata nende
     tekkimise alusest ja nõude tähtajast. Sama tähtaja jooksul on kohustatud kõik isikud,
     kelle valduses on ükskõik mis alusel võlgniku vara, teatama sellest haldurile. Kui nõue
     esitatakse pärast nimetatud tähtaja möödumist ning võlausaldajate üldkoosolek nõude
     esitamise tähtaega ei ennista, siis võetakse nõue vastavalt PankrS § 102 lg 2 kaitsmisele,
     kuid tunnustamise korral rahuldatakse pärast õigeaegselt esitatud tunnustatud nõuete
     rahuldamist. Pankrotivõlgnikule võlgnetavate kohustuste täitmist võib pärast pankroti
     väljakuulutamist vastu võtta üksnes pankrotihaldur.

7.   Teha kohtumäärus teatavaks väljaandes Ametlikud Teadaanded.

8.   Määrata ajutise pankrotihalduri Tiia Kalaus`e tasuks 390 (kolmsada
     üheksakümmend) eurot 72 senti (sh maksud). Nimetatud summa mõista välja D. P.`i
     pankrotivara arvelt OÜ CiviLex arveldusarvele nr. EE312200221055387366 AS-s
     Swedbank.

9.   Määrata ajutise pankrotihalduri Tiia Kalaus`e kulude suuruseks 85
     (kaheksakümmend viis) eurot 25 senti (sh käibemaks). Nimetatud summa mõista
     välja D. P.`i    pankrotivara arvelt     OÜ CiviLex       arveldusarvele nr.
     EE312200221055387366 AS-s Swedbank.

10. Saata kohtumäärus pankrotihaldurile ja avaldajale.

EDASIKAEBAMISE KORD

Kohtumääruse peale võib võlgnik esitada määruskaebuse Tartu Ringkonnakohtule Viru
Maakohtu kaudu 15 päeva jooksul käesoleva kohtumääruse kättesaamise päevale järgnevast
päevast alates. Ajutise halduri tasu ja kulutuste hüvitamise osas võivad määruskaebuse esitada
võlgnik ja ajutine haldur.

ASJAOLUD

Viru Maakohtu 28. märtsi 2016 kohtumäärusega algatas kohus D. P.`i                   pärandvara
pankrotimenetluse. Ajutiseks pankrotihalduriks määras kohus Tiia Kalaus`e.

Ajutine haldur esitas 21.04.2016 kohtule kirjaliku aruande, mille kohaselt ajutise halduri
andmed võlgniku varalise seisundi kindlaks tegemisel pärinevad registritelt, krediidiasutustelt,
maksuametilt ja teiste, menetlusega seotud isikute poolt esitatud materjalidest.

Võlgniku üldandmeteks on: D. P., isikukood xxx, surnud xxx.a. Pärimismenetluses on
pankrotiavalduse kohaselt notar Ülle Mesi poolt 23.02.2016 väljastatud pärimistunnistus, mille
kohaselt on D. P. pärijaks kohalik omavalitsusüksus, seega Kiviõli linn. Pärimismenetluses viidi
läbi üleskutsemenetlus, kus pärijaid üle ei astunud. Rahvastikuregistri andmetel oli D. P.
perekonnaseisult surma hetkel vallaline. Rahvastikuregistri andmetel oli pärandajal kaks
järeltulijat: D. Go. ja J. G.

Andmed võlgniku vara kohta:
Ajutise halduri andmed võlgniku varalise seisundi kindlaks tegemisel pärinevad registrite,
krediidiasutuste, kohtutäituri, notari poolt esitatud materjalidest ja antud selgitustest.
Pärimismenetluses on kohtutäitur Kristel Maalman teostanud D. P. pärandvara inventuuri.



2
Kinnisvara:
Tartu Maakohtu kinnistusosakonna andmetel on pärandaja nimele registreeritud korteriomand,
registriosa nr xxx, asukohaga xxx, Kiviõli linnas Ida-Virumaal. Korteriomand on omandatud
pärandaja poolt 2001.aastal. Kinnistusraamatu III jaos ja IV jaos kanded puuduvad.
Kohtutäituri hinnangul on korteriomandi väärtus 3500 eurot. Arvestades asjaolu, et korter on
seisnud kasutuseta alates 2011. aastast ja tegemist on 2-toalise korteriga, siis on selle väärtus
tavamüügihinnast lähtuvalt pankrotimenetluses kiirmüügina kindlasti madalam, mistõttu hinnang
3500 eurot on eelduslikult tõenäoline, kuid pigem on selle väärtus ca 2000-3000 eurot.

Vallasvara, muu vara ja rahalised vahendid:
Maanteeameti andmetel pärandaja nimele sõidukeid registreeritud ei ole ega ole olnud.

Muu vallasvara:
Muud vallasvara pärandajal tuvastatud ei ole. Pärandaja isiklikel esemetel eelduslikult puudub
realiseerimisväärtus ning neid pole pankrotivarasse võimalik arvata. Esemed, mis asuvad
pärandajale kuuluval elamispinnal võib nendel oleva väärtuse korral realiseerida koos
kinnisasjaga ning eraldi võetavalt need väärtust ei oma.

Rahalised vahendid:
Pärandajal olid avatud arvelduskontod järgmistes krediidiasutustes:
       -       EE532200221014220655 Swedbank, konto jääk on negatiivne alates 10.11.2008
               summas 59,95 krooni ehk 3,83 eurot;
       -       EE1010100103082850105 SEB Pank, konto jääk 0,00 eurot;
       -       EE233300335824200007 Danske Bank, konto suleti 17.11.2010.
Kontodel ei ole toimunud tehinguid pärast pärandaja surma.

Pärandaja on liitunud kogumispensioniga ning tema nimele on avatud pensionikonto nr
99802398345, millel on 185.365 Kohustuslik Pensionifond Danske Pension 50 osakut, mille
väärtus fondi valdaja andmetel seisuga 31.03.2016 oli 235,63 eurot. Käesoleval ajal võib väärtus
olla muutunud, see sõltub osakute tagasimüügi päeval kehtivast osaku väärtusest.
Väärtpaberikeskuse andmetel väärtpaberikontot pärandaja nimele registreeritud ei ole.

Nõuded kolmandate isikute vastu
Ajutise halduri poolt ei ole tuvastatud nõudeid kolmandate isikute vastu.

Osalus ühingutes
Äriregistri andmetel puuduvad pärandajal seosed äriühingutega.
Seega, ajutine haldur on tuvastanud, et pärandvarasse kuuluva korteriomandi väärtus on ca 2000-
3000 eurot (kiirmüügi väärtus) ning pensionikonto osakute eelduslik väärtus ca 230 eurot.
Kokku võib pärandvara väärtuseks hinnata kuni 3300 eurot.

Andmed võlgniku kohustuste kohta:
Ajutisele haldurile teadaolevalt on pärandvaral alljärgnevad kohustused:

Kohtutäiturite ja Pankrotihaldurite Koja registri andmetel on D. P.`i vastu algatatud
täitemenetlustest käesolevaks ajaks lõpetamata 3 täitemenetlust, mis on kohtutäitur Urmas Tärno
menetluses. Kõik kolm täiteasja on algatatud AS Ühisteenused nõude sissenõudmiseks 2007.
aastal. Tegemist on eelduslikult väärteomenetluses väljamõistetud trahvinõuetega. Kohtutäituri
esitatud nõude kohaselt on nõuete jäägiks täitemenetluse algatamisel välja mõistetud kohtutäituri
tasu, alustamise tasu ja täitekulud, mis kolme asja eest moodustavad kokku 164,06 eurot.



3
Maksu- ja Tolliameti andmetel on pärandajal nõude saldo summas 17,37 eurot maamaksu
tasumata jätmisest.
AS-le Swedbank nõue kontol olevast võlgnevusest summas 3,83 eurot.

Inventuuri kohaselt on Kiviõli Kinnisvarahooldus OÜ teatanud, et korteriomandist tulenevad
kohustused pärandaja surma hetkel (xxx) olid 1838,76 eurot ning seisuga 10.12.2014 oli
võlgnevus kasvanud 2914,48 euroni. Ajutise halduri hinnangul on käesoleval ajal võlgnevus
kommunaalkulude osas eelduslikult veelgi kasvanud (juhul kui pärija ei ole tasunud jooksvaid
makseid). Pärandvara arvelt on kohustuslik katta pärija võlad, seega Kiviõli Kinnisvarahooldus
OÜ ees tuleb pärandaja võlaks lugeda võlgnevus surma hetkel, s o 1838,76 eurot.

Inventuuri kohaselt on Kiviõli Soojus AS teatanud, et pärandaja vastu oli surma hetkel nõue
4076,42 eurot ja seisuga 7.1.2014 oli võla suurus 6176,73 eurot. Ajutine haldur arvestab, et
pärandaja vastu on Kiviõli Soojus AS-il võimalik esitada nõuet summas 4076,42 eurot.

Notarite hinnangul on võlgnevus, mis on tekkinud pärast pärandaja surma, pärija vastutus. Samas
kui pärija võtab pärandi vastu inventuuriga, siis vastutab ta pärandvaraga seotud kohustuste eest
pärandvara väärtuse ulatuses.

Ajutise halduri hinnangul ei saa välistada asjaolu, et nii Kinnisvarahoolduse kui ka Soojuse
nõuded isegi pärandaja surma hetkel võivad olla osaliselt aegunud, sest tegemist on juba
pärandaja eluajal tekkinud suuremahulise võlgnevusega ning juhul, kui pole esitatud nõuet
kohtule, siis tuleb lugeda see aegunuks TsMS § 146 lg 1 kohaselt pärast kolme aasta möödumist.

Muudest täitmata kohustustest ei ole teatatud ajutisele haldurile ega ka pärandvara inventuuri
teostanud kohtutäiturile. Ajutisele haldurile teadaolevatel andmetel on seisuga 21.04.2016
pärandvara vastu esitatavaid nõudeid vähemalt summas 6100,44 eurot.

Lähtudes eeltoodust asub ajutine haldur seisukohale, et pärandvara arvelt eelduslikult ei jätku
tekkinud kohustuse tasumiseks ning pärandvara suhtes on tekkinud alaline maksejõuetus.
Pärandvara väärtus prognoositavalt ei kata pärandvaral olevaid kohustusi.

Arvamus maksejõuetuse põhjuste kohta
Maksejõuetus on ilmselt välja kujunenud pärast pärandaja surma. Ajutine haldur tutvunud
pärandaja vastu esitatud nõuetega täitemenetluses on arvamusel, et pärandajal oli ka eluajal palju
nõudeid just väärteomenetluses määratud trahvinõuete osas. Ajutisel halduril puuduvad andmed
selle kohta, et pärandaja maksejõuetuse põhjuseks oleks kuriteo tunnustega tegu.

Ajutise halduri arvamus edasise pankrotimenetluse kohta.

Ajutise halduri hinnangul pärandvara ei kata pankrotimenetluse kulusid ning selle arvelt pole
võimalik rahuldada võlausaldaja nõudeid.
Kuna pärand on vastu võetud inventuuriga, siis vastutab pärija pärandaja kohustuste ees ainult
pärandvara ulatuses. Pärandaja kinnisvara ei ole koormatud kolmandate isikute kasuks.
Arvestades, et pärandvarasse kuuluva korteri väärtus võib olla 2000-3000 eurot, siis ei jätku
vahendeid võlausaldaja nõude rahuldamiseks. Antud hinnang vara väärtuse kohta on siiski väga
tinglik ning võimalik, et selline hind on võimalik saada pikaajalise müügiperioodi jooksul.
Pankrotimenetluses tuleb vara müüa kiiresti ning vastavalt sellele kujuneb ilmselt ka kiirmüügi
hind, mis on tavapärase müügiprotsessi omast ilmselt madalam. Samuti pankroti
väljakuulutamisel tuleb arvestada, et enne jaotiste väljamaksmist tuleb kanda massikohustused
jooksvate kommunaalkulude osas.


4
Seega, leiab ajutine haldur, et pärandvarast ei piisa pankroti väljakuulutamisel vajalike
pankrotimenetluse kulude tasumiseks vahendeid ning pankrotimenetluse läbiviimiseks oleks
vajalik tasuda deposiiti vähemalt 1500 eurot. Samas on ajutine haldur seisukohal, et pankroti
läbiviimise tagajärjel pole võimalik pankrotimenetluse kulusid selle tasujale tagastada, sest
pärandvara väärtus eelduslikult ei ole nii väärtuslik.

Kuivõrd pärija on esitanud pankrotiavalduse ning võtnud pärandi vastu inventuuriga, siis
vastutab ta nagunii ainult pärandvara väärtuse ulatuses ning seega on pärijal võimalik pärandvara
realiseerida või anda üürile, et tagada jooksvate võlgade tasumine.

Juhul, kui võlausaldajad või pärija rahalisi vahendeid pankrotimenetluse läbiviimiseks ei ole
nõus tasuma, siis teeb ajutine haldur Viru Maakohtule ettepaneku PankrS § 29 lg 1 ja 2 alusel:
       -       lõpetada D. P. pärandvara pankrotiavalduse menetlus pankrotti välja kuulutamata
               raugemise tõttu;
       -       avaldada teade väljaanded Ametlikud Teadaanded;
       -       mõista välja ajutise halduri tasu ja kulud vastavalt esitatud taotlusele.

KOHTUISTUNG

02. mai 2016 kohtuistungil palus ajutine haldur välja kuulutada võlgniku pärandvara pankrot.

Avaldaja esindaja kohtuistungile ei ilmunud, esitades 26.04.2016 kohtule taotluse pankroti-
avalduse läbivaatamiseks ilma avaldaja esindajata.

KOHTUMÄÄRUSE PÕHJENDUSED

Kohus leiab, et pankrotiavaldus kuulub rahuldamisele ja välja tuleb kuulutada D. P.`i pärandvara
pankrot. Pankrotihalduriks nimetab kohus Tiia Kalaus`e.

Vastavalt pankrotiseaduse (PankrS) § 31 lg 1, kohus kuulutab pankroti välja, kui pärandvara on
maksejõuetu.

PankrS § 9 lg 2 kohaselt, võlgniku surma korral võib pankrotiavalduse tema vara suhtes esitada
ka võlgniku pärija, testamenditäitja või pärandi hooldaja. Sel juhul kohaldatakse
pankrotiavaldusele vastavalt võlgniku pankrotiavalduse kohta sätestatut. Lähtuvalt PankrS § 1 lg
2 ja lg 3, võlgnik on maksejõuetu, kui ta ei suuda rahuldada võlausaldaja nõudeid ja see
suutmatus ei ole võlgniku majanduslikust olukorrast tulenevalt ajutine. Juriidilisest isikust
võlgnik on maksejõuetu ka siis, kui võlgniku vara ei kata tema kohustusi ja selline seisund ei ole
võlgniku majanduslikust olukorrast tulenevalt ajutine.

Ajutise halduri aruandest selgub, et pärandvara on maksejõuetu ning maksejõuetus ei ole ajutise
iseloomuga. Ajutise halduri poolt kogutud materjalide põhjal on tuvastatud, et ajutise halduri
nimetamise seisuga lasub pärandvaral kohustusi vähemalt 6100,44 eurot, vara moodustab ca
3300 eurot.

Kohus jõuab järeldusele, et pärandvara maksejõuetuks muutumise põhjuseks on võlgniku surm.

Kohus leiab, et tuleb välja kuulutada võlgniku pärandvara pankrot.

Pankrotihaldur Tiia Kalaus on andnud nõusoleku asuda pankrotihalduriks võlgniku pärandvara
pankrotimenetluses. Kohus leiab, et Tiia Kalaus vastab pankrotihalduri kohta kehtestatud
nõuetele ning nimetab Tiia Kalaus`e D. P.`i pärandvara pankrotimenetluses pankrotihalduriks.

5
Kohus määrab, et võlausaldajate esimene üldkoosolek toimub 30. mail 2016 kell 11.30 Viru
Maakohtu Jõhvi kohtumajas.

Kohus rahuldab ajutise halduri taotluse töötasu ja vajalike kulutuste väljamõistmiseks.

Ajutise pankrotihalduri aruande kohaselt on ajutisel halduril kulunud D. P.`i pärandvara
pankrotimenetlusega seotud ülesannete täitmisele aega 6,4 tundi. Kokku moodustab ajutise
halduri tasu 390,72 eurot (sh maksud). Haldur on pankrotimenetluses kandnud kulutusi s.h. büroo,
side-ja muud kulud kokku 85,25 eurot (sisaldab käibemaksu 14,21 eurot). Ajutine haldur palus
tasu ja kulud mõista välja pankrotivara arvelt.

Lähtuvalt PankrS § 23 lg 1, lg 2 ja lg 3, ajutisel halduril on õigus saada oma ülesannete täitmise
eest tasu, mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete mahtu,
keerukust ja ajutise halduri kutseoskusi. Tasu suuruse arvestamise aluseks on ülesannete
täitmisele kuluv aeg. Ajutise halduri tunnitasu ülemmäär on 96 eurot.

Kohus, arvestades ajutise pankrotihalduri ülesannete mahtu ja keerukust ning ajutise
pankrotihalduri kutseoskusi, leiab, et ajutise halduri taotluses esitatud ajutise halduri tasu ja
kulutuste arvestus on põhjendatud ning ajutise halduri tasu ja kulutuste suurus tuleb määrata
vastavalt ajutise halduri taotlusele.

Ajutine haldur palub mõista välja pankrotivarast ajutise halduri tasu ja kulude katteks kokku
475,97 eurot (sh käibemaks). Ajutine haldur palub tasu ja kulud kogusummas summas 475,97
eurot mõista välja OÜ CiviLex arveldusarvele nr. EE312200221055387366 AS-s Swedbank.

Kohus rahuldab ajutise halduri taotluse ja mõistab pankrotivara arvelt välja ajutise halduri tasu ja
kulud kogusummas 475,97 eurot, sh tasu 390,72 eurot (sh maksud) ja kulud summas 85,25 eurot
(sh käibemaks).



/allkirjastatud digitaalselt/
Helgi Vinni
kohtunik




6
