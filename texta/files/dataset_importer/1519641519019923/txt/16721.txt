                            TA R T U H A L D U S K O H U S
                                Jõhvi kohtumaja


                         KOHTUMÄÄRUS
Kohtuasja number             3-16-686
Määruse kuupäev              2. mai 2016.a
Kohtunik                     Karin Jõks
Kohtuasi                     Nikolai Kazakovi kaebus Narva-Jõesuu linna vastu kahju
                             100 716 euro hüvitamise nõudes
Menetlusosalised             Kaebaja Nikolai Kazakov, esindaja advokaat Andrei Matvejev
Resolutsioon                 1. Võtta vastu Nikolai Kazakovi loobumine kaebusest.
                             2. Lõpetada menetlus.
                             3. Jätta kaebaja menetluskulud tema enda kanda.
Edasikaebamise kord ja       4. Määruse peale võib esitada määruskaebuse Tartu
muud selgitused              Ringkonnakohtule Tartu Halduskohtu kaudu 15 päeva jooksul
                             määruse kättetoimetamisest arvates.
                             5. Määrus toimetatakse kätte kaebajale.

Asjaolud

1. Nikolai Kazakov esitas 07.04.2016.a Tartu Halduskohtule kaebuse, milles ta palus mõista
Narva-Jõesuu linnalt välja Tartu Halduskohtu 03.06.2014.a kohtuasjas 3-14-203 tehtud otsuse
täitmata jätmisega tekitatud kahju summas 100 716 eurot.

2. 12.04.2016.a määras kohus kaebajale tähtaja puuduste kõrvaldamiseks - nõude ja selle
aluseks olevate asjaolude täpsustamiseks ning riigilõivu tasumiseks. Puuduste kõrvaldamise
tähtaeg oli 29.04.2016.a.

3. 02.05.2016.a esitas kaebaja avalduse kaebusest loobumiseks.

Kohtu seisukoht

4. Halduskohtumenetluse seadustiku (HKMS) § 153 lg 1 kohaselt on kaebajal õigus
kaebusest loobuda kuni kaebuse kohta tehtud lõpliku lahendi jõustumiseni, esitades selleks
avalduse. HKMS § 152 lg 1 p 3 ja lg 3 kohaselt lõpetab kohus menetluse, kui kohus võtab
kaebusest loobumise vastu ning kui kaebusest loobutakse enne kaebuse menetlusse võtmist,
lõpetatakse menetlus kaebust menetlusse võtmata.

5. Kaebaja esitas avalduse kaebusest loobumiseks. Kaebusest loobumine on kaebaja õigus.
Kaebaja lepinguliseks esindajaks on advokaat, seega on kaebaja teadlik kaebusest loobumise
tagajärgedest. Kohus võtab kaebusest loobumise vastu ja lõpetab menetluse.

                                             1
HKMS § 43 lg 1 p 2 kohaselt ei ole halduskohtule kaebuse esitamine lubatud, kui sama isik
on halduskohtule juba esitanud kaebuse sama nõudega samal alusel ning selle kohta on
jõustunud kohtumäärus menetluse lõpetamise kohta.

6. Kohus ei ole kaebust menetlusse võtnud ja kaebuse esitamisest vastustajale teatanud. Kuna
vastustajal puudub õigus kaebusest loobumisele vastu vaielda, kaebusest loobumisest
vastustajale teatamise eesmärk on anda vastustajale võimalus esitada taotlus menetluskulude
väljamõistmiseks ja menetluskulusid käesolevas asjas vastustajal olla ei saa, siis puudub
vajadus teatada kaebusest loobumisest enne menetluse lõpetamise otsustamist vastustajale
(HKMS § 153 lg 2).

7. HKMS § 108 lg 7 kohaselt kannab menetluskulud kaebusest loobumise korral kaebaja.
Riigilõivu ei ole kaebaja tasunud. Kaebaja muud võimalikud menetluskulud jäävad tema enda
kanda.


/allkirjastatud digitaalselt/

Karin Jõks
Kohtunik




2                                            2
