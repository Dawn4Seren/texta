                                                                                      1-16-2676




                             KOHTUOTSUS
                                  EESTI VABARIIGI NIMEL
 Kohus                           Viru Maakohus
 Otsuse tegemise aeg ja koht     6. aprill 2016, Jõhvi kohtumaja
 Kriminaalasja number            1-16-2676 (15922700019)
 Kohtunik                        Deniss Minzatov
 Kohtuistungi sekretär           Piret Juuse
 Tõlk                            Marina Davõdovitš
 Prokurör                        Margit Luga
                                 Nikita Belan süüdistuses KarS § 121 lg 2 p 3 järgi
 Kriminaalasi
                                 kokkuleppemenetluses
 Süüdistatav                     Nikita Belan isikukood 38807282215,
                                 kodakondsuseta, põhiharidus, emakeel – vene keel, elukoht
                                 enne vahistamist xxx, kannab vangistust Viru Vanglas,
                                 kriminaalkorras karistatud viimati:
                                 26.02.2015 Viru Maakohtu Narva kohtumaja poolt KarS
                                 §141 lg 2 p 6 alusel - 10 aastat 6 kuud vangistust.
                                 Karistuse kandmise algus 08.01.2014.
                                 Tõkendit ei ole kohaldatud.
 Asja läbivaatamise kuupäev      6.04.2016 avalikul kohtuistungil
 RESOLUTSIOON                     Juhindudes KrMS § 247-§ 249, § 313, § 315-§ 319 kohus

                                       O T S U S T A S:

1. Süüdi tunnistada Nikita Belan kuriteo toimepanemises KarS § 121 lg 2 p 3 järgi ning mõista
   temale karistuseks 3 (kolm) kuud vangistust.

2. KarS § 65 lg 1 ja § 64 lg 1,3 alusel suurendada mõistetud karistust Viru Maakohtu
   26.02.2015 otsusega mõistetud karistuse, s.o. 10 aastat 6 kuud vangistust võrra, ning mõista
   liitkaristuseks 10 (kümme) aastat ja 9 (üheksa) kuud vangistust.

3. Liitkaristuse kandmise algus – alates 8.01.2014.

4. Kohaldada Nikita Belani suhtes tõkend – vahistamine alates antud kohtuotsuse kuulutamisest
   kuni selle jõustumiseni.

5. Vastavalt KrMS § 180 lg 1 ja 3 jätta menetluskulud osaliselt, s.o sundraha 645 eurot osas
   riigi kanda ning ülejäänud osas, s.o 120 eurot kaitsjatasu välja mõista Nikita Belan´ilt.



                                                                                                  1
                                                                                          1-16-2676
6. Nikita Belan´il tasuda menetluskulud 120 eurot 12-kuulise tähtaja jooksul alates kohtuotsuse
   jõustumise tähtajast Maksu- ja Tolliameti arveldusarvele
   SEB pangas nr EE351010052031000004;
   SWEDBANK EE502200221014193355
   NORDEA PANK EE401700017002872300;
   DANSKE BANK EE873300333499990003.
   Maksekorraldusele märkida viitenumber 99916700025011,
   ning selgitus „Nikita Belan 1-16-2676 menetluskulud“.
   Kui rahalised nõuded pole täies ulatuses tähtaegselt tasutud suunatakse nõuded
   täitemenetluse läbiviimiseks kohtutäiturile täitemenetluse seadustikus sätestatud korras.

7. Asitõendid:
   CD -plaat - jätta kriminaalasja juurde.


Edasikaebamise kord
Kohtuotsuse peale on kohtumenetluse poolel õigus esitada apellatsioon Tartu Ringkonnakohtule kui
tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318 lg
4). Apellatsioon esitatakse Viru Maakohtule kirjalikult viieteistkümne päeva jooksul alates
kohtuotsuse ärakirja kättesaamisest.


ASJAOLUD

Nikita Belanile on süüdistus esitatud selles, et tema, olles süüdi mõistetud 27.05.2010 Viru
Maakohtu Narva kohtumaja otsusega nr 1-09-6803 KarS § 121 kvalifitseeritava kuriteo
toimepanemises, pani korduvalt 15.01.2015 kella 14.40 paiku, Jõhvi Ülesõidu 1 asuva Viru
Vangla P hoone meditsiiniosakonna koridoris toime kaaskinnipeetava xx xx´i kehalise
väärkohtlemise mis seisnes selles , et lõi rusikas kätega korduvat kannatanut pea piirkonda,
põhjustades kannatanule füüsilist valu ja tervisekahjustused – vasaku õlavarre esipinna
keskmisest alumise osani punetus mõõtmetega 14×3 cm; vasaku küünarliigese esipinnal punetus
mõõtmetega 3×3 cm ja parema õlaliigese tagapinnal nahapindmine marrastus mõõtmetega 1×3
cm. Seega pani toime KarS § 121 lg 2 p 3 järgi kvalifitseeritava kuriteo.

Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
kohtus Nikita Belan süüditunnistamist KarS § 121 lg 2 p 3 järgi ning palub mõista karistuseks 3
kuud vangistust. KarS § 65 lg 1 ja § 64 lg 1,3 alusel mõista liitkaristus Viru Maakohtu Narva
kohtumaja 26.02.2015.a. otsusega mõistetud karistusega 10 aastat 6 kuud , mõistes
üksikkaristustest raskeima suurendamise teel kohtuotsuste kogumis karistuseks 10 aastat 9 kuud
vangistust. Karistuse kandmise alguseks lugeda 08.01.2014.a.

Kohtuistung

Kohtuistungil tegi kohus kindlaks, et süüdistatav on kokkuleppest aru saanud ja nõustub sellega.
Süüdistatav on selgitanud, et kokkulepet sõlmides väljendas ta oma tõelist tahet. Kõik
menetlusosalised jäid kohtuistungil sõlmitud kokkuleppe juurde ja taotlesid selle kinnitamist
kohtu poolt.


                                                                                                   2
                                                                                       1-16-2676
KOHTU SEISUKOHT

Kohus leiab, et süüdistatav Nikita Belan on kokkulepet sõlmides väljendanud oma tõelist tahet ja
kriminaalasja menetlemisel on järgitud kokkuleppemenetlust reguleerivaid sätteid ning seega
tuleb Nikita Belan süüdi tunnistada KarS § 121 lg 2 p 3 järgi kvalifitseeritava kuriteo
toimepanemises ning mõista temale karistus vastavalt kokkuleppele.

Asitõendid:

CD-plaat – jätta kriminaalasja materjalide juurde.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 175 lg 1 p-dest 4 ja 9 tulenevalt menetluskulud on määratud kaitsjale
määratud tasu ja kulud ja süüdimõistva kohtuotsusega kaasnev sundraha.

KrMS § 179 lg 1 p 2 kohaselt teise astme kuriteos süüdimõistmise korral on süüdimõistva
kohtuotsusega kaasneva sundraha suurus 1,5 kuupalga alammäära. 2016.aastaks kehtestatud
kuupalga alammäära suurus on 430 eurot. Seega sundraha suurus teise astme kuriteo puhul on
645 eurot (430*1,5=645).

Kohus leiab, et menetluskulud tuleb osaliselt, s.o sundraha osas, jätta riigi kanda ning ülejäänud
osas, s.o 120 eurot kaitsjatasu tuleb välja mõista Nikita Belanilt. Menetluskulud tasuda 12
kuulise tähtaja jooksul alates kohtuotsuse jõustumise tähtajast.


/allkirjastatud digitaalselt/
Deniss Minzatov
kohtunik




                                                                                                3
