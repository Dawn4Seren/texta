                                                                                            1

                                                                     Väärteoasi nr 4-16-2114




                            KOHTUMÄÄRUS

Kohus                               Viru Maakohus

Määruse tegemise aeg ja koht        19.04.2016, Rakvere kohtumaja

Väärteoasja number                  4-16-2114

Kohtunik                            Heli Väinaste

Kohtuistungi sekretär                Enjar Malm


Taotlus                              Politsei- ja Piirivalveameti Ida prefektuuri Rakvere
                                     politseijaoskonna taotlus Risto Blum’ile
                                     väärteoasjas nr: 2590,14,001380 määratud rahatrahvi
                                     asendamiseks arestiga

Asja läbivaatamise kuupäev          19.04.2016


Resolutsioon

Jätta rahuldamata Politsei- ja Piirivalveameti (registrikood 70008747 Pärnu mnt 139, 15028
Tallinn) Ida prefektuuri Rakvere politseijaoskonna taotlus 17.03.2016 Politsei- ja
Piirivalveameti Ida prefektuuri korrakaitsebüroo Rakvere politseijaoskonna liikluspolitseiniku
T K kiirmenetluse otsusega nr 10220132132577 08.05.2014 väärteoasjas nr: 2590,14,001380
RISTO BLUM’ile (isikukood 39303035247, elukoht xxxx) liiklusseaduse § 201 lg 1 alusel
määratud rahatrahvi 30 trahviühikut, s.o 120 eurot asendamiseks arestiga.

Määruse väljatrükk saata teadmiseks Risto Blum’ile, Politsei- ja Piirivalveameti Ida
prefektuuri Rakvere politseijaoskonnale ja Rakvere kohtutäiturile Kersti Vilbo’le.


Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.
                                                                                             2



ASJAOLUD JA KOHTUMÄÄRUSE PÕHJENDUSED

Politsei- ja Piirivalveameti Ida prefektuuri Rakvere politseijaoskond esitas 17.03.2016 Viru
Maakohtu Rakvere kohtumajale taotluse ühes lisadega Risto Blumile väärteoasjas nr:
2590,14,001380 määratud rahatrahvi asendamiseks arestiga.

Politsei- ja Piirivalveameti Ida prefektuuri korrakaitsebüroo Rakvere politseijaoskonna
liikluspolitseiniku T K kiirmenetluse otsusega nr 10220132132577 08.05.2014 väärteoasjas
nr: 2590,14,001380 määrati Risto Blumile liiklusseaduse § 201 lg 1 alusel karistuseks
rahatrahv 30 trahviühikut, s.o 120 eurot. Kohtuvälise menetleja lahend rahatrahvi määramise
kohta jõustus 26.05.2014. Kuna Risto Blum ei tasunud rahatrahvi õigeaegselt ja
vabatahtlikult, alustas Rakvere kohtutäitur Kersti Vilbo tema suhtes 04.07.2014 väärteoasjas
nr: 2590,14,001380 täitemenetluse nr 163/2014/837. Täitmisteade on võlgnikule edastatud
väljaande Ametlikud Teadaanded kaudu 22.08.2014. Kohtutäitur on kontrollinud võlgniku
vara olemasolu ning temale teadaolevatel andmetel puudub võlgnikul ametlik töökoht ning
registrijärgne vallas- ning kinnisvara, millele sissenõuet pöörata või ei ole olemasoleva vara
väärtus küllaldane katmaks vara realiseerimisega tekkivaid kulutusi. Võlgnikule kuuluvad
pangakontod on arestitud, kuid neil puuduvad piisavad rahalised vahendid. 02.02.2016 teatas
kohtutäitur sissenõudjale rahatrahvi täitmise võimatusest.

Sissenõudja Politsei- ja Piirivalveameti Ida prefektuuri Rakvere politseijaoskond juhindus
kohtule taotluse esitamisel TMS §-st 201 lg-st 1, mille kohaselt rahatrahvi asendamist arestiga
taotleb kohtult sissenõudja.

06.04.2016 saadeti Rakvere kohtutäituri Kersti Vilbo büroost kohtule xxxx maksekorraldus,
millest nähtub, et 05.04.2016 on H S tasunud Risto Blumi rahatrahvi summas 120 eurot.

VTMS § 211 lg 3 sätestab, et kui süüdlane on enne asendusaresti kohaldamist rahatrahvi
tasunud, teeb maakohus määruse, milles jätab sissenõudja avalduse rahatrahvi asendamise
kohta arestiga rahuldamata.

Lähtudes eeltoodust ja juhindudes VTMS § 211 lg 3 tuleb sissenõudja Politsei- ja
Piirivalveameti Ida prefektuuri Rakvere politseijaoskonna taotlus 17.03.2016 Politsei- ja
Piirivalveameti Ida prefektuuri korrakaitsebüroo Rakvere politseijaoskonna liikluspolitseiniku
T K kiirmenetluse otsusega nr 10220132132577 08.05.2014 väärteoasjas nr: 2590,14,001380
Risto Blumile liiklusseaduse § 201 lg 1 alusel määratud rahatrahvi 30 trahviühikut, s.o 120
eurot asendamiseks arestiga jätta rahuldamata, sest enne asendusaresti kohaldamist on
rahatrahv tasutud.

/allkirjastatud digitaalselt/

Heli Väinaste
Kohtunik
