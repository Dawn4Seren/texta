                                                                    Kriminaalasi nr. 1-16-2471




                             KOHTUOTSUS
                                   EESTI VABARIIGI NIMEL


11. aprillil 2016.a. Tallinnas
Harju Maakohus koosseisus
kohtunik                Margot Mikler
sekretär                Moonika Rubizova ja tõlgi Katrin–Jana Vaab juuresolekul
abiprokurör             Marek Soomaa osavõtul
arutas kokkuleppemenetluse korras avalikul kohtuistungil kriminaalasja

Lidia GRIGORJEVA
Ik 48508290214, EV kodanik, keskharidusega, emakeel – vene keel, ei tööta, ei õpi, elukoht: XXX
(viibib XXX Vanglas), kehtivaid kriminaalkaristusi ei ole, kehtivad väärteokaristusi 15, tõkend –
vahistamine

süüdistuses KarS § 184 lg 1 järgi.

Kriminaalasja kohtulikul uurimisel kohus

                                              tuvastas
Lidia Grigorjeva´t süüdistatakse selles, et tema omandas ebaseaduslikult eeluurimisel tuvastamata
ajal, kohas ja isikult kuid enne 10.12.2015.a kokku suures koguses (s.o. vähemalt 10-le inimesele
narkootilise joobe tekitamiseks mõeldud koguses) erinevaid narkootilisi aineid: fentanüüli
sisaldavat pulbrit kokku massiga mitte vähem kui 0,516 grammi (fentanüüli puhtal kujul mitte
vähem kui 0,0083 grammi), marihuaanat kokku massiga 1,23 grammi ja metadooni sisaldavat
vedelikku massiga 81,61 grammi (metadooni puhtal kujul 0,071 grammi).

Eelnevalt ebaseaduslikult omandatud narkootilistest ainetest osa hoidis ta enda juures kuni
10.12.2015.a kella 14:10-ni, mil XXXristmiku juures oleval kõnniteel tema kahtlustatavana
kinnipidamisel leiti ja võeti tema jope taskust ära 3 fooliumpakendit, millede sees oli narkootiline
aine marihuaana kokku massiga 1,23 grammi ja tema rinnahoidja vahelt leiti ja võeti ära 1 minigrip
kilekott, mille sees 1 fooliumvoldik, mille sees oli narkootilist ainet fentanüüli sisaldav pulber
massiga 0,026 grammi, mille puhta narkootilise aine sisaldust ei ole võimalik aine vähesuse tõttu
kindlaks teha.

Eelnevalt ebaseaduslikult omandatud narkootilistest ainetest osa hoidis ta enda elukohas XXXkuni
10.12.2015.a kella 15:35-ni, mil eelpool nimetatud aadressil teostatud läbiotsimise käigus andis ta
vabatahtlikult välja 1 minigrip kilekoti, mille sees 15 fooliumvoldikut ja 1 minigrip kilekoti, mille
sees 8 fooliumvoldikut. Kokku 23 fooliumvoldikus oli narkootilist ainet fentanüüli sisaldav pulber
kokku massiga 0,49 grammi (fentanüüli puhtal kujul 0,0083 grammi). Samuti leiti ja võeti
läbiotsimise käigus ära musta värvi korgiga plastikpurk, mille sees oli metadooni sisaldav vedelik
massiga 81,61 grammi (metadooni puhtal kujul 0,071 grammi)


Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.
Fentanüül ja metadoon kuuluvad narkootiliste ja psühhotroopsete ainete ning nende lähteainete
seaduse § 31 lõike 1 ja § 4 lõike 15 alusel kehtestatud ja sotsiaalministri 18.mai 2005 määrusega
nr 73 vastu võetud „Narkootiliste ja psühhotroopsete ainete meditsiinilisel ja teaduslikul eesmärgil
käitlemise ning sellealase arvestuse ja aruandluse tingimused ja kord ning narkootiliste ja
psühhotroopsete ainete nimekirjad“ lisa 1 narkootiliste ja psühhotroopsete ainete II nimekirja.

Marihuaana kuulub narkootiliste ja psühhotroopsete ainete ning nende lähteainete seaduse § 31
lõike 1 ja § 4 lõike 15 alusel kehtestatud ja sotsiaalministri 18.mai 2005 määrusega nr 73 vastu
võetud „Narkootiliste ja psühhotroopsete ainete meditsiinilisel ja teaduslikul eesmärgil käitlemise
ning sellealase arvestuse ja aruandluse tingimused ja kord ning narkootiliste ja psühhotroopsete
ainete nimekirjad“ lisa 1 narkootiliste ja psühhotroopsete ainete 1 nimekirja.

Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele.

Fentanüüli puhul piisab kümnele inimesele joobe tekitamiseks keskmiselt 1,3 milligrammist
narkootilisest ainest. Seega piisaks süüdistatava käideldud 8,3 milligrammist fentanüülist
narkojoobe tekitamiseks kokku umbes 63 inimesele.

Metadooni puhul piisab kümnele inimesele joobe tekitamiseks keskmiselt 0,65 grammist
narkootilisest ainest. Seega piisaks süüdistatava käideldud 0,071 grammist metadooni narkojoobe
tekitamiseks kokku vähem kui ühele inimesele.

Marihuaana puhul piisab kümnele inimesele joobe tekitamiseks keskmiselt 7,5 grammist
narkootilisest ainest. Seega piisaks süüdistatava käideldud 1,23 grammist marihuaanast
narkojoobe tekitamiseks kokku umbes 1 inimesele.

Suures koguses narkootilise aine ebaseadusliku käitlemisega pani Lidia Grigorjeva toime
KarS § 184 lg 1 järgi kvalifitseeritava kuriteo.

Juhindudes KrMS § 245 sätetest on abiprokurör Marek Soomaa, süüdistatav Lidia Grigorjeva ja
tema kaitsja Riine Lumiste käesolevas kriminaalasjas sõlminud kokkuleppe selles, et abiprokurör
taotleb kohtus KarS § 184 lg 1 ettenähtud kuriteo toimepanemise eest Lidia Grigorjeva´le
karistuseks 2 aastat vangistust.
KarS § 74 lg 1, 2, 3 ja 5 alusel määrata, et mõistetud karistusest kuulub koheselt ärakandmisele 6
kuud vangistust ning ülejäänud 1 aasta 6 kuu pikkust vangistust ei pöörata täitmisele, kui
süüdistatav ei pane 2 aasta 6 kuu pikkuse katseaja jooksul toime uut kuritegu ja täidab KarS § 75
lg 1 p 1-6 sätestatud käitumiskontrolli ajaks pandud kontrollnõudeid:
    - elama kohtu määratud alalises elukohas;
    - ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    - alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    - saama kriminaalhooldusametnikult eelneva loa elukohast lahkumiseks Eesti territooriumi
        piires kauemaks kui viieteistkümneks päevaks;
    - saama kriminaalhooldusametnikult eelneva loa elu-, töö- või õppimiskoha vahetamiseks;
    - saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.
Lisaks kohustada süüdistatavat:
KarS § 75 lg 2 p 2¹ alusel käitumiskontrolli ajal mitte omama või tarvitama narkootilisi või
psühhotroopseid aineid.
                                                 2
KarS § 75 lg 2 p 5 alusel alluma arsti poolt määratavale ravile (vajadusel ka statsionaarsele ravile)
seoses narkootiliste ainete sõltuvusest vabanemisega.
KarS § 68 lg 1 järgi lugeda eelvangistuses viibitud aeg karistusaja hulka, karistusaja algust hakata
lugema alates Lidia Grigorjeva kahtlustatavana kinnipidamisest, s.o alates 10.12.2015.a.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta ja abiprokuröri arvamuse kokkuleppe kohta ning veendunud selles, et
menetlusosalised jäävad kokkuleppe juurde, asub seisukohale, et süüdistatav on kokkuleppest aru
saanud ja sellega nõustunud ning kokkulepet sõlmides on süüdistatav väljendanud oma tõelist
tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Lidia Grigorjeva temale
KarS § 184 lg 1 järgi ettenähtud kuriteo toimepanemises esitatud süüdistuses süüdimõistmisele ja
temale tuleb määrata karistus sõlmitud kokkuleppe kohaselt.

Konfiskeerimine
Lidia Grigorjeva nõusolekul ning juhindudes KarS § 184 lg 5 p-st 2 ja § 832 lg-st 1 konfiskeerida
kohtuotsusega tema poolt kuriteo toimepanemise tulemusena saadud varana sularaha summas 115
eurot ja jalgratas TREK 4100 (raami number XXX), mis on Harju Maakohtu Liivalaia kohtumaja
01.03.2016.a määruse nr 1-16-1532 alusel arestitud./tl 58-62/.
12.02.2016.a. on Politsei- ja Piirivalveameti finantsbüroo poolt kantud nimetatud sularaha PPA
tagatiskontole nr EE701700017001577198 (Rahandusministeerium). /t.lk 65/.
Jalgratas TREK 4100 (raami number XXX) asub Politsei- ja Piirivalveameti Põhja perefektuuri
asitõendite hoidlas aadressil Rahumäe tee 6, Tallinn.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt,
kuulub Lidia Grigorjeval KrMS § 175 lg 1 p 9, § 179 lg 1 p 1 sätetest lähtuvalt väljamõistmisele I
astme kuriteos süüdimõistmisega kaasnev sundraha 2,5 palga alammääras, s.o. 1075 eurot.

Vastavalt KrMS § 175 lg 1 p 3 kohaselt tuleb Lidia Grigorjeval tasuda riiklikule
ekspertiisiasutusele, muule riigiasutusele või juriidilisele isikule seoses ekspertiisi tegemise või
joobe tuvastamisega tekkinud kulud. Lidia Grigorjevalt tuleb välja mõista ekspertiisitasu summas
336 eurot.

Vastavalt KrMS § 175 lg 1 p 4 kohaselt tuleb Lidia Grigorjevalt välja mõista riigi õigusabi korras
määratud kaitsjatasud summas 240 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. Kohus leiab, et menetluskulude tasumiseks võib
süüdistatavatele anda mõistliku aja 12 kuud, mis on maksimumaeg.

Asitõendid
   - narkootiline aine on jäetud EKEI keemiaosakonda hoiule – peale kohtuotsuse jõustumist
       konfiskeerida ja NPALS § 7 lg 3 alusel jätta ekspertiisiasutusele aine säilitamiseks,
       õppeotstarbel kasutamiseks või hävitamiseks;
                                                 3
   -   Narkootilise aine ekspertiisiaktiga nr 15E-AN1467 tagastatud esemed: 3 fooliumvoldikut,
       1 minigrip kilekott, 1 fooliumitükk, 2 minigrip kilekotti, 15 fooliumitükki, 8 fooliumitükki,
       1 musta värvi korgiga plastpudel, mis asuvad kriminaalasja juures konfiskeerida ja
       hävitada KrMS § 126 lg 3 p 4 alusel pärast kohtuotsuse jõustumist.

Juhindudes KrMS § 173 lg 1 p 1; § 175 lg 1 p 3,4,9; § 179 lg 1 p 1, § 248 lg 1 p 5, 249; § 311; §
312; § 313; § 315, KarS §74 lg 1,2,3 § 75, § 78, § 832 lg 1 ja KarS § 184 lg 5 p 2 kohus:
                                           otsustas

Süüdi tunnistada Lidia Grigorjeva KarS § 184 lg 1 järgi ja mõista karistuseks 2 aastat vangistust.

KarS § 74 lg 1, 2, 3 ja 5 alusel määrata, et kohesele ärakandmisele kuulub 6 kuud vangistust.
Vangistus 1 aasta 6 kuud jätta tingimis kohaldamata ja mõistetud vangistust ei pöörata täitmisele,
kui Lidia Grigorjeva ei pane 2 aasta 6 kuu pikkuse katseaja jooksul toime uut kuritegu ja täidab
KarS § 75 lg 1 p 1-6 sätestatud käitumiskontrolli ajaks pandud kontrollnõudeid:
    - elama kohtu määratud alalises elukohas (XXX);
    - ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    - alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    - saama kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui viieteistkümneks päevaks;
    - saama kriminaalhooldusametnikult eelneva loa elu-, töö- või õppimiskoha vahetamiseks;
    - saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

KarS § 75 lg 2 p 2¹ alusel kohustada Lidia Grigorjevat käitumiskontrolli ajal mitte omama või
tarvitama narkootilisi või psühhotroopseid aineid.

KarS § 75 lg 2 p 5 alusel kohustada Lidia Grigorjeva alluma arsti poolt määratavale ravile
(vajadusel ka statsionaarsele ravile) seoses narkootiliste ainete sõltuvusest vabanemisega.

KarS § 68 lg 1 alusel arvata Lidia Grigorjeval eelvangistuses viibitud aeg karistusaja hulka ja
koheselt ärakandmisele kuuluva 6 kuulise karistuseaja alguseks lugeda 10.12.2015.a.

Lidia Grigorjeva määrata Tallinna              Vangla     Ida–Harju     kriminaalhooldusosakonna
kriminaalhooldusametniku järelevalve alla.

KarS § 78 p 1 alusel arvestada Lidia Grigorjeva´le määratud 2 aasta 6 kuu pikkuse katseaja
algust alates kohtuotsuse kuulutamisest, so alates 11.04.2016.a.

Tõkend – vahistamine tühistada peale kohtuotsuse jõustumist või mõistetud karistuse ärakandmist.

Konfiskeerimine
Vastavalt KarS § 184 lg 5 p 2 ja § 832 lg 1 konfiskeerida Lidia Grigorjevalt kuriteo toimepanemise
tulemusena saadud vara sularaha summas 115 eurot ja jalgratas TREK 4100 (raami number XXX),
mis on Harju Maakohtu Liivalaia kohtumaja 01.03.2016.a määruse nr 1-16-1532 alusel arestitud.
Sularaha on kantud Politsei- ja Piirivalveameti finantsbüroo poolt kantud nimetatud sularaha PPA
tagatiskontole nr EE701700017001577198 (Rahandusministeerium). Jalgratas TREK 4100 (raami
number XXX) asub Politsei- ja Piirivalveameti Põhja prefektuuri asitõendite hoidlas aadressil
Rahumäe tee 6, Tallinn.
                                                4
Menetluskulud
Välja mõista Lidia Grigorjeva´lt 1075 eurot sundraha, ekspertiisitasu 336 eurot ja kaitsjatasu 240
eurot riigi tuludesse.
Menetluskulud tasuda 12 kuu jooksul alates kohtuotsuse jõustumisest.

Makseinfo menetluskulude tasumiseks edastatakse Lidia Grigorjeva´le e-posti või posti teel.
Samuti on võimalik makseinfot saada Harju Maakohtu Liivalaia kohtumaja kantselei kaudu. Kui
rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Asitõendid
   - narkootiline aine on jäetud EKEI keemiaosakonda hoiule – peale kohtuotsuse jõustumist
       konfiskeerida ja NPALS § 7 lg 3 alusel jätta ekspertiisiasutusele aine säilitamiseks,
       õppeotstarbel kasutamiseks või hävitamiseks;

    -   Narkootilise aine ekspertiisiaktiga nr 15E-AN1467 tagastatud esemed: 3 fooliumvoldikut,
        1 minigrip kilekott, 1 fooliumitükk, 2 minigrip kilekotti, 15 fooliumitükki, 8 fooliumitükki,
        1 musta värvi korgiga plastpudel, mis asuvad kriminaalasja juures konfiskeerida ja
        hävitada KrMS § 126 lg 3 p 4 alusel pärast kohtuotsuse jõustumist.


Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.

Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule

/digitaalselt allkirjastatud/
Margot Mikler
Kohtunik




                                                 5
