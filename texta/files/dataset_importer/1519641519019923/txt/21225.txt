                         KOHTUMÄÄRUS

Kohus                             Pärnu Maakohus
                                  Pärnu Kohtumaja
Kohtukoosseis                     Kohtunik Maili Tartu
Istungisekretär                   Getter Piiroja
Määruse avalikult teatavaks       15. märts 2016.a, kell 16.00
tegemise aeg ja koht              Pärnu Kohtumaja, Rüütli 19, Pärnu, kantselei
Tsiviilasja number                2-16-1298
Tsiviilasi                        Võlgniku Tatjana Mohhova pankrotiavaldus.
Menetlustoiming                   Võlgnik Tatjana Mohhova pankroti väljakuulutamine.
Menetlusosalised ja nende         Avaldaja / võlgnik Tatjana Mohhova, isikukood
esindajad                         xxxxxxxxxxx, elukoht xxxx x-xx, xxxxx xxxxx, telefon
                                  xxxxxxxx.
Ajutine pankrotihaldur            Martin Pärn, isikukood xxxxxxxxxxx, Advokaadibüroo
                                  Naur & Pärn, asukoht Juhkentali 52, Tallinn, e-post:
                                  martin@in.ee.
Kohtuistungi toimumise aeg ja     03. märts 2016.a, Pärnu
koht


RESOLUTSIOON                      Juhindudes pankrotiseaduse § 27 lg 5, § 31 lg 1,2,4,5,6,7,
                                  § 32, § 78 lg 1.

Rahuldada avaldus.

Kuulutada välja Tatjana Mohhova (isikukood xxxxxxxxxxx, elukoht xxxx x- xx, xxxxx
Pärnu) pankrot.

Nimetada Tatjana Mohhova pankrotihalduriks Martin Pärn (isikukood xxxxxxxxxxx,
Advokaadibüroo Naur & Pärn, asukoht Juhkentali 52, Tallinn, tel 601 2900, e-post:
martin@in.ee).

Võlausaldajate esimene üldkoosolek toimub 14. aprillil 2016.a. algusega kell 09.00 Pärnu
Maakohtu Pärnu kohtumaja saalis nr 2, asukoht Rüütli 19, Pärnu.
                                                                      Tsiviilasi nr 2-16-1298

Võlausaldajad on kohustatud hiljemalt kahe kuu jooksul pankrotiteate väljaandes
Ametlikud Teadaanded ilmumise päevast arvates teatama haldurile kõigist oma enne
pankroti väljakuulutamist tekkinud nõuetest võlgniku vastu, sõltumata nende tekkimise
alusest ja nõude tähtajast. Sama tähtaja jooksul on kohustatud kõik isikud, kelle
valduses on ükskõik mis alusel võlgniku vara, teatama sellest haldurile. Kui nõue
esitatakse pärast nimetatud tähtaja möödumist ning võlausaldajate üldkoosolek nõude
esitamise tähtaega ei ennista, siis võetakse nõue vastavalt PankrS § 102 lg 2 kaitsmisele,
kuid tunnustamise korral rahuldatakse pärast õigeaegselt esitatud tunnustatud nõuete
rahuldamist. Pankrotivõlgnikule võlgnetavate kohustuste täitmist võib pärast pankroti
väljakuulutamist vastu võtta üksnes pankrotihaldur.

Määrata Martin Pärnale ajutise pankrotihalduri tasuks x.- eurot, millele lisandub
käibemaks x eurot ning hüvitada ajutise pankrotihalduri tasu riigi arvelt.

Ajutise pankrotihalduri tasu kanda OÜ Advokaadibüroo Naur & Pärn (registrikood
12159289, KMKR EE10148221) arveldusarvele nr EE962200221053379266 AS-s
Swedbank.

Määrata Martin Pärnale ajutise pankrotihalduri tehtud vajalikeks kulutusteks 8 eurot,
mis kuulub väljamaksmisele Tatjana Mohhova pankrotivarast Martin Pärna (isikukood
xxxxxxxxxx) arveldusarvele nr EEx.

Avaldada teade pankrotimääruse kohta väljaandes Ametlikud Teadaanded (pankrotiseaduse §
33 lg 1, 2, 3).

Määrus pankroti väljakuulutamise kohta on kehtiv ja kuulub täitmisele alates avalikult
teatavaks tegemisest (PankrS § 41).

Määrus saata võlgnikule ja pankrotihaldurile.

Menetluskulude jaotus               Jätta menetluskulud Tatjana Mohhova enda kanda.

Edasikaebamise kord                 Määruse peale võib esitada määruskaebuse Tallinna
                                    Ringkonnakohtule Pärnu Maakohtu kaudu 15 päeva
                                    jooksul      pankrotiteate    Ametlikes      Teadaannetes
                                    avaldamisest.
                                    Seaduses sätestatud tähtaja järgimiseks peab menetlusabi
                                    taotleja tegema tähtaja kestel ka menetlustoimingu, mille
                                    tegemiseks ta menetlusabi taotleb, eelkõige esitama
                                    kaebuse. Kaebuse põhjendamiseks või riigilõivu
                                    tasumiseks või kaebuses esineva sellise puuduse
                                    kõrvaldamiseks, mis on seotud menetlusabi taotlemisega,
                                    annab kohus mõistliku tähtaja pärast menetlusabi
                                    andmise taotluse lahendamist, kui nimetatud taotlus ei
                                    olnud esitatud põhjendamatult või tähtaja pikendamise
                                    eesmärgil. See ei välista menetlustähtaja ennistamist.
                                    Ajutisel pankrotihalduril on õigus kohtumäärusele esitada
                                    määruskaebus ajutise halduri tasu ja kulutuste hüvitamise
                                    osas.


                                                                                        2(3)
                                Tsiviilasi nr 2-16-1298



/allkirjastatud digitaalselt/
Maili Tartu
Kohtunik




                                                  3(3)
