                        KOHTUMÄÄRUS
Kohus                           Harju Maakohus

Määruse tegemise aeg ja koht    20.10.2016. a Tallinn, Liivalaia kohtumaja

Kohtuasja nr                    1-15-5944

Kohtunik                        Eha Popova

Kohtuistungi sekretär           Julia Senkevitš

Kohtuasi                        Vangla materjalid Ain Heinaru tingimisi enne tähtaega
                                vangistusest vabastamiseks

Süüdimõistetu                   Ain Heinaru (ik 38710040257) viibib Vanglas

Kohtuistungi toimumise aeg,     13.10.2016    Tallinn    Liivalaia    kohtumaja,   avalik
                                kaugkohtuistung
koht


RESOLUTSIOON

1. Vabastada Ain Heinaru karistuse kandmisest tingimisi enne tähtaega katseajaga 6
(kuus) kuud.

2. KarS § 76 lg 5 alusel allutada Ain Heinaru katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1-6 sätestatud
kontrollnõudeid:
   1) elama kohtu määratud alalises elukohas XXXX;
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
                                               2
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Ain Heinaru suhtes käitumiskontrolli ajal KarS § 75 lg 2 p 2 ja 4 sätestatud
kohustusi:
- mitte tarvitada alkoholi;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist.

4. Ain Heinarule määratud katseaja ja käitumiskontrolli kulgemist arvestada alates
kohtumääruse jõustumisest.

5.   Määrata     Ain    Heinarule              kriminaalhooldaja Vangla           Ida-Harju
kriminaalhooldusosakonna juhataja           määramisel ja saata määrus            täitmiseks
kriminaalhooldusosakonnale.

6. Ain Heinaru vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.


Asjaolud ja kohtumääruse põhjendused

Vangla esitas Harju Maakohtule materjalid kinnipeetava Ain Heinaru tingimisi enne tähtaega
vangistusest vabastamiseks.

Harju Maakohtu 22.07.2015.a kohtuotsusega tunnistati Ain Heinaru süüdi KarS § 424 järgi ja
talle mõisteti karistuseks 2 aastat vangistust. KrMS § 238 lg 2 alusel vähendati A. Heinarule
mõistetavat põhikaristust 1/3 võrra ning lõplikuks karistuseks mõisteti 1 aasta ja 4 kuud
vangistust. Kohtuotsus jõustus 23.07.2015.a. Harju Maakohtu 09.03.2016.a määrusega
suurendati KrMS § 413 alusel Ain Heinarule Harju Maakohtu 22.07.2015.a kohtuotsusega
mõistetud karistust – 1 aasta ja 4 kuud vangistust - Harju Maakohtu 29.12.2015.a
kohtumäärusega asenduskaristusena mõistetud 29-päevase vangistuse võrra ning liitkaristuseks
Ain Heinarule kohtulahendite kogumis mõisteti 1 aasta 4 kuud ja 29 päeva vangistust. Ain
Heinaru karistuse kandmise alguseks loeti 21.07.2015.a. Kohtumäärus jõustus 29.03.2016.a.

Karistuse kandmise algus oli 21.07.2015.a ja lõpp on 20.12.2016.a.

Ain Heinaru kohta kinnipidamisasutuses koostatud iseloomustusest nähtub, et alates
08.06.2016 töötab ta väljaspool vanglat AS-is Saarmas. Vangistuses läbis sotsiaalprogrammi
„Eluviisitreening“. Distsiplinaarkaristusi ei ole.

Ain Heinaru kohta kriminaalhoolduses koostatud iseloomustusest nähtub, et ta on
vabanemisjärgselt kindlustatud elukohaga oma vanemate juures XXXX ning tal on olemas
töökoht OÜ-s XXXX.

Ain Heinaru soovib vabaneda tingimisi enne tähtaega ja on nõus kuue kuulise katseajaga.
Elama asub ema nõusolekul ema juurde XXXX. Töökoht vabanemisel on olemas XXXX OÜ-s.
                                               3
Kriminaalkorras karistatud kuus korda, vanglas teist korda. Lubab edaspidi käituda
seaduskuulekalt ja on nõus lisakohustustega.

Abiprokurör Katrin Tron esitas kirjaliku seisukoha, mille kohaselt abiprokurör toetab,
nõustudes vangla seisukohaga, Ain Heinaru ennetähtaegset vabastamist. A. Heinaru karistuse
lõpp on 20.12.2016. Prokurör leiab, et on otstarbekas allutada A. Heinaru KarS § 75 sätestatud
käitumiskontrollile 6 kuuks ning vangla ja kriminaalhooldaja poolt taotletud lisakohustus -
mitte tarvitada alkoholi - on abiks kriminaalhoolduse läbimisel.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu arvamuse, leiab, et Ain Heinaru võib vangistusest tingimisi ennetähtaegselt
vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
süüdimõistetu isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. Ain Heinaru kannab karistust teise astme kuritegude eest, ta on suutnud
karistuse kandmise ajal käituda korrektselt, mida kinnitab distsiplinaarkaristuste puudumine,
samuti läbis ta sotsiaalprogrammi ja osales tööhõives. Vangla ja prokurör toetavad A. Heinaru
tingimisi ennetähtaegset vabastamist.

Kohus usub, et praegune vangistus on pannud A. Heinaru mõistma, et toimepandud kuritegudele
järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab A. Heinaru tingimisi ennetähtaegne vabastamine kohaldada tema üle
käitumiskontrolli ning seeläbi teostada järelevalvet väljaspool kinnipidamisasutust,
kindlustamaks positiivseid muutusi, andes samas talle võimaluse tõestada, et ta on asunud
paranemise teele ning on võimeline edaspidi järgima seaduskuulekat eluviisi. Katseajal on
võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel. Kriminaalhooldusseaduse § 1 lg 1 kohaselt valvatakse kriminaalhoolduse
käigus kriminaalhooldusaluse käitumise ja temale kohtu või prokuröri poolt pandud kohustuste
täitmise järele ning soodustatakse kriminaalhooldusaluse sotsiaalset kohanemist eesmärgiga
mõjutada teda hoiduma kuritegude toimepanemisest.

A. Heinaru sõnul on tal pärast vabanemist olemas kindel elu- ja töökoht, ta on nõustunud
kriminaalhoolduse ja 6 kuulise katseaja kohaldamisega, saades aru selle vajalikkusest ja
kasulikkusest oma edasise elu korraldamisel. Kõik need asjaolud aitavad kohtu hinnangul kaasa
kinnipeetava edaspidisele õiguskuulekale käitumisele ning ühiskonnas aktsepteeritavate hoiakute
ja tõekspidamiste omaksvõtmisel. Kohus usub, et süüdimõistetu on nüüdseks teinud karistusest
vastavad järeldused ning oskab edaspidises elus käituda normikohaselt.

Kohus juhindub KarS § 76 ja KrMS §-dest 426, 432, 383, 384.

Eha Popova
Kohtunik
