                                                            Kriminaalasi nr 1-16-8093




                        KOHTUOTSUS
                              EESTI VABARIIGI NIMEL




Kohus                          Pärnu Maakohus
Otsuse tegemise aeg ja koht    22. september 2016.a., Kuressaare kohtumaja

Kriminaalasja number           1-16-8093 (16274000169)

Kohtukoosseis                  Kohtunik Kristel Pedassaar

Kohtuistungi sekretär          Häli Altmets
                               Üllar Punderi süüdistusasi kuriteos Karistusseadustiku
Kriminaalasi                   (KarS)    §   424     järgi   avalikul   kohtuistungil
                               kokkuleppemenetluses
Prokurör                       ringkonnaprokurör Svetlana Maripuu


Süüdistatav
                               ÜLLAR PUNDER, ik. 37909150271



                               Kaitsja kohtueelses menetluses riigi õigusabi korras
Kaitsja                        vandeadvokaat Kersti Põld,               kaitsja osavõttu
                               kohtuistungist süüdistatav ei ole taotlenud

RESOLUTSIOON

1. Süüdi tunnistada Üllar Punder kuriteos KarS § 424 järgi ja mõista karistuseks
vangistus kuus (6) kuud.

2. KarS §-de 74, 75 alusel jätta Üllar Punderile mõistetud vangistus tingimuslikult
kohaldamata ning määrata, et mõistetud vangistust ei pöörata täitmisele kui Üllar
Punder ühe (1) aasta kuue (6) kuulise katseaja jooksul ei pane toime uut tahtlikku
kuritegu ja täidab talle käitumiskontrolli ajaks pandud kontrollnõudeid ja
kohustusi.

2.1. Määrata     Üllar  Punder    katseajaks  Tallinna  Vangla      Pärnu
kriminaalhooldusosakonna juhataja poolt määratava kriminaalhooldusametniku
järelevalve alla ja kohustada teda täitma KarS § 75 lg 1 p 1-6 tulenevaid
kontrollnõudeid:

    1                                                                                   1
                                                              Kriminaalasi nr 1-16-8093
   2.1.1. elama oma alalises elukohas XXX, XXX, XXX maakond
   2.1.2. ilmuma          kriminaalhooldaja        määratud        ajavahemike       järel
         kriminaalhooldusosakonda registreerimisele;
   2.1.3. alluma kriminaalhooldaja kontrollile oma elukohas ning esitama talle andmeid
         oma kohustuste täitmise ja elatusvahendite kohta;
   2.1.4. saama kriminaalhooldusametnikult eelneva loa elukohast lahkumiseks Eesti
         territooriumi piires kauemaks kui viieteistkümneks päevaks;
   2.1.5. saama kriminaalhooldusametnikult eelneva loa elu-, töö- või õppimiskoha
         vahetamiseks;
   2.1.6. saama kriminaalhooldusametnikult eelneva loa Eesti territooriumilt
         lahkumiseks ja väljaspool Eesti territooriumi viibimiseks.

Katseaja alguseks lugeda kohtuotsuse kuulutamise päev, s.o. 22.september 2016 a.
Käitumiskontrolli nõuded kohalduvad alates kohtulahendi jõustumisest (KarS § 78
lg1).

Kui Üllar Punder katseajal ei järgi kontrollnõudeid või ei täida talle pandud
kohustusi, võib kohus kriminaalhooldusametniku ettekande alusel määrata
täiendavaid kohustusi vastavalt KarS § 75 lg 2 sätestatule, pikendada katseaega
kuni ühe aasta võrra või pöörata karistuse täitmisele.

3. Üllar Punderi suhtes tõkendit ei kohaldatud.

4. Välja mõista Üllar Punderilt riigituludesse kriminaalmenetluse kulud:
- sundraha 645,00 eurot;
- kaitsjatasu72,00 eurot.
kokku menetluskulu 717,00 (seitsesada seitseteist) eurot.

Väljamõistetud menetluskulu tuleb Üllar Punderil tasuda igakuiste osamaksetena
kaheteist (12) kuu jooksul, igakuise makse suurus on 59,75 eurot. Igakuine makse
tuleb teostada hiljemalt kuu 30.–ks kuupäevaks. Esimene menetluskulude osamakse
teostada hiljemalt 30. oktoobriks 2016.a.

Üllar Punderil tuleb tasuda riigi kasuks välja mõistetud menetluskulud Maksu- ja
Tolliameti a/a nr: EE351010052031000004 SEB Pank AS-is või a/a nr:
EE502200221014193355 Swedbank AS-is või a/a nr: EE401700017002872300 Nordea
Bank Finland PLC Eesti filiaalis või a/a nr: EE873300333499990003 Danske Bank AS
Eesti   filiaalis, kohustuslik     on     märkida   maksekorraldusele     viitenumber
„99916700067985“. Selgituseks märkida: menetluskulu, Üllar Punder, kr asi 1-16-8093.

Nõuded menetluskulu tasumise osas loetakse nõuetekohaselt täidetuks, kui isik tasub
temalt väljamõistetud menetluskulu ühe kuu jooksul lahendi jõustumisest või
kohtuotsusega määratud korras. Kui menetluskulu või rahaline karistus ei ole
tasutud seadusega ettenähtud tähtajal või kohtuotsusega määratud tähtajal
saadetakse kohtuotsus kohtutäiturile täitmiseks täitemenetluse seadustikus
kehtestatud korras ning lisandub kohtutäituri tasu. Kui nõude tasub teine isik, siis
selgitusse lisada, kelle eest nõue tasutakse.


Edasikaebamise kord
Apellatsiooni ei saa esitada kokkuleppemenetluses tehtud kohtuotsuse peale, välja
arvatud juhul, kui tegemist on KrMS 9. peatüki 2. jao sätete või § 339 lõike 1
rikkumisega (KrMS § 318 lg 3 p 4). Süüdistatav ja kaitsja võivad esitada
    2                                                                                   2
                                                            Kriminaalasi nr 1-16-8093
 kokkuleppemenetluses tehtud kohtuotsuse peale apellatsiooni ka juhul, kui
 kokkuleppes kirjeldatud tegu ei ole kuritegu, see on karistusseadustiku järgi
 ebaõigesti kvalifitseeritud või kui süüdistatavale on kuriteo eest mõistetud karistus,
 mida seadus selle eest ette ei näe (KrMS § 318 lg 4).
 Apellatsioon esitatakse kirjalikult Tallinna Ringkonnakohtule 15 päeva jooksul
 arvates kohtuotsuse kuulutamisest. Apellatsiooni võib kohtule esitada ka faksi teel.
 Apellatsioon jäetakse läbi vaatamata ja tagastatakse kohtumääruse alusel, kui
 apellatsioonitähtaeg on mööda lastud.
 Kriminaalmenetluse kulude hüvitamise otsustuse võib vaidlustada kohtuotsusest
 eraldi, esitades selles osas määruskaebuse Pärnu Maakohtu Kuressaare kohtumajja
 15 päeva jooksul kohtuotsuse kuulutamisest.

Süüdistus.
ÜLLAR PUNDER’ it süüdistatakse selles, et tema 05.09.2016. a kella 20.53 paiku juhtis
Kuressaare linnas Pihtla tee ja Marientali tee ringristmikul mopeedi XXX reg.nr XXXX
alkoholi tarvitamisest tingitud joobeseisundis, mõõdetuna tõendusliku alkomeetriga Dräger
Alcotest 7110 nr ARAF-0023, alkoholisisaldusega väljahingatavas õhus 0,89 mg/l,
laiendmääramatus +/- 0,09 mg/l, lõplik tulem 0,80 mg/l.
Tulenevalt Liiklusseaduse § 69 Sõiduki juhtimist keelav joobeseisund lõige 2 p 1 loetakse
juht alkoholijoobes olevaks, kui juhi ühes grammis veres on vähemalt 1,50 milligrammi
alkoholi või tema väljahingatavas õhus on alkoholi 0,75 milligrammi ühe liitri kohta või
rohkem.
Oma sellise tegevusega, mis seisnes mootorsõiduki juhtimises joobeseisundis, pani ÜLLAR
PUNDER toime KarS § 424 järgi kvalifitseeritava kuriteo.

Prokuröri poolt kohtus Üllar Punderile nõutud karistus: KarS § 424 ettenähtud kuriteo
toimepanemise eest nõuab prokurör kohtus süüdistatavale karistuseks vangistus kuus (6)
kuud.
KarS § 74 alusel jätta vangistus kohaldamata tingimisi katseajaga üks (1) aasta kuus (6)
kuud ühes KarS § 75 lg 1 sätestatud käitumiskontrollile allutamisega.
KarS § 75 lg 1 alusel kohustada katseajal järgima järgmisi kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
Mõistetud vangistust ei pöörata täielikult või osaliselt täitmisele, kui ta ei pane kohtu poolt
määratud katseajal toime uut tahtlikku kuritegu ja täidab talle käitumiskontrolli ajaks pandud
kontrollnõudeid ja kohustusi ning KarS § 74 lõigetest 4 - 6 ei tulene teisiti.

Süüdistatav Üllar Punder andis kohtus ütlusi, et saab kokkuleppest aru ja nõustub sellega.
Kahetseb toimepandut. Karistuse iseloom ja olemus on arusaadavad. Palub määrata
väljamõistmisele kuuluva menetluskulu tasumisele ositi ühe aasta jooksul.

Prokurör jäi kohtus kokkuleppe juurde.

      3                                                                                     3
                                                               Kriminaalasi nr 1-16-8093

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid
asjaolusid ei esine. Kokkulepe on sõlmitud süüdistatava vabal tahtel ja on talle arusaadav.
Kokkulepe sõlmiti kaitsja juuresolekul. Kohus tunnistab Üllar Punderi süüdi KarS § 424
järgi ning mõistab temale kokkuleppes kokkulepitud karistuse. Kokkulepitud karistus jääb
KarS § 424 sanktsiooni piiresse. KarS § 56 alusel karistuse mõistmisel kohtu poolt
arvestatakse karistust kergendavaid ja raskendavaid asjaolusid. Üllar Punder karistust
kergendavaks asjaoluks on süü puhtsüdamlik kahetsus, karistust raskendavad asjaolud
puuduvad.
Tõkend- ei ole kohaldatud.
Tsiviilhagi – ei ole.
Asitõendid-      kriminaaltoimiku juures on asitõendina DVD plaat kuriteosündmuse
salvestisega. DVD plaat jätta toimiku juurde.

Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
- Sundraha. Vastavalt KrMS § 175 lg 1 p 9 on menetluskuluks süüdimõistva otsusega
kaasnev sundraha. KrMS § 179 lg 2 kohaselt, kui isiku suhtes tehakse süüdimõistev
kohtuotsus karistusseadustiku mitme paragrahvi järgi, tuleb tal maksta sundraha, mis
vastab raskeima kuriteo astmele. Süüdimõistetu poolt toime pandud kuritegu on II
raskusastme kuritegu (KarS § 4 lg 3). Sundraha suuruseks KrMS § 175 lg1 p 9, 179
kohaselt on II raskusastme kuriteos süüdimõistmise korral 1,5 palgaalammäära. Palga
alammääraks on alates 01.01.2016.a. 430.00 eurot ning seega on sundraha suuruseks
1,5x430 eurot = 645 EUR-i.
- Määratud kaitsjale makstud tasu on vastavalt KrMS § 175 lg 1 p 4 menetluskulu mis
KrMS § 180 lg1 alusel kuulub väljamõistmisele süüdistatavalt. Üllar Punderile riigi
õigusabi korras määratud kaitsja taotluse alusel on kohtueelses menetluses kaitsjale tasuks
arvestatud 72,00 eurot (sisaldab käibemaksu), mis vastavalt karistuskokkuleppele kuulub
süüdistatavalt väljamõistmisele. Kohtuistungist kaitsja osavõttu ei ole süüdistatav taotlenud
KrMS § 180 lg 3 alusel määrab kohus vastavalt karistuskokkuleppele menetluskulu
tasumisele ositi 12 kuu jooksul.

/allkirjastatud digitaalselt/
Kristel Pedassaar
Kohtunik




      4                                                                                    4
