                                                                            Väärteoasi nr 4-16-1039




                              KOHTUMÄÄRUS
Kohus                              Tartu Maakohus
Määruse tegemise aeg ja koht       17. märtsil 2016.a Tartu kohtumaja, Kalevi 1.
Väärteoasja number                 4-16-1039 (2602,13,002167) kirjalik menetlus
Täitmiskohtunik                    Ene Muts
Väärteoasi                         Lõuna prefektuuri avaldus Reio Osolinile määratud rahatrahvi
                                   asendamiseks arestiga KarS § 72 alusel
Menetlusalune isik                 Reio Osolin
                                   isikukood: 37712016019, elukoht: XXXX; e-posti aadress:
                                   XXXX
Kohtuvälise menetleja otsus        Lõuna prefektuuri korrakaitsebüroo liiklusjärelevalvetalituse
                                   menetlusteenistuse 13.05.2013 otsusega LS § 227 lg 3 järgi
                                   määratud rahatrahv 109 trahviühikut, s.o 436 eurot.
Kohtutäitur                        Sirje Tael

RESOLUTSIOON

TMS § 45 alusel pikendada Reio Osolinile väärteoasjas nr 2602,13,002167 kohtuvälise menetleja
Lõuna Prefektuuri 13.05.2013. a otsuse alusel täiteasjas nr 193/2013/1051 sissenõutava nõude
täitmise tähtaega 1 (ühe) aasta võrra määruse tegemisest arvates.
Kohustada Reio Osolini tasuma täitmisele pööratud Lõuna prefektuuri 13.05.2013. a otsuse
täitmiseks igakuiselt maksevõimele vastav osa, kuid mitte vähem kui 20 eurot (kakskümmend) eurot
kuu 10. kuupäevaks.
Tasumise tähtaeg on kuni 17.03.2017. a. Esimese tasumise tähtpäev on 10. aprill 2016. a.

Määruse ärakiri saata teadmiseks Reio Osolinile, kohtutäiturile Sirje Taelale ning Lõuna
prefektuurile VTMS §-s 41 sätestatud korras.




                                                                                                   1
Edasikaebamise kord

Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse tegemisele järgnevast päevast.


Põhjendused.

Lõuna prefektuuri korrakaitsebüroo liiklusjärelevalvetalituse menetlusteenistuse 13.05.2013. a otsusega
otsusega määrati Reio Osolinile LS § 227 lg 3 järgi karistuseks rahatrahv 109 trahviühikut, s.o 436
eurot. Rahatrahvi tasumise tähtaeg määrati 15 päeva otsuse kättesaamisest, s.o hiljemalt 30.05.2013.a.
Otsus jõustus 31.05.2013.a.
13.05.2013. a väärteoasjas nr 2602,13,002167 tehtud otsuse alusel ei ole kohtutäituril olnud võimalik
trahvi täies ulatuses sisse nõuda võlgnikul vara ja piisavate sissetulekute puudumise tõttu. Võlgniku
suhtes alustati täitemenetlus 12.07.2013.a. Kohtutäitur teavitas kohtuvälist menetlejat 12.11.2015. a
trahvi, s.o 436 euro täitmise võimatusest.
Sissenõudja tegi 12.02.2016. a taotluse 436 euro asendamiseks arestiga KarS § 72 alusel.

Reio Osolin esitas taotluse taotluse rahatrahvi tasumiseks graafiku alusel. Talle tuli tööpakkumine. Ta
saaks maksta kuus 20 eurot.

Karistusseadustiku (KarS) § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS-s 69
sätestatud korras. KarS § 72 lg 2 järgi rahatrahvi kümnele trahviühikule vastab üks päev aresti. KarS
§ 69 lg 1 järgi ühele päevale arestile või vangistusele vastab üks tund üldkasulikku tööd, mida ei
mõisteta vähem kui viis tundi.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil põhjusel
võimalik või süüdlane on enne asendusaresti või üldkasuliku töö kohaldamist rahatrahvi tasunud, teeb
maakohus määruse, milles jätab sissenõudja avalduse rahatrahvi asendamise kohta arestiga või
üldkasuliku tööga rahuldamata.

Täitemenetluse seadustiku (TMS) § 201 lg 1 järgi kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad karistuse
asendamist välistavad asjaolud, saadab sissenõudja avalduse rahatrahvi asendamiseks arestiga vastavalt
karistusseadustiku §-s 72 sätestatule kohtuotsuse täitmisele pööranud maakohtule. Sissenõudja teatab
avalduse esitamisest võlgnikule ja kohtutäiturile.




                                                                                                       2
Täitemenetluse seadustiku (TMS) § 45 järgi kohus võib võlgniku avalduse alusel täitemenetluse
peatada või täitmist pikendada või ajatada, kui menetluse jätkamine on võlgniku suhtes ebaõiglane.
Seejuures tuleb arvestada sissenõudja huvisid ning muid asjaolusid, muu hulgas võlgniku
perekondlikku ja majanduslikku olukorda.

Kohus leiab, et mõlemad kohtule esitatud taotlused on põhjendatud, kuid kohus rahuldab võlgniku
taotluse.

Reio Osolin on jätnud talle Lõuna prefektuuri 13.05.2013. a otsusega määratud rahatrahvi täies ulatuses
tasumata. Rahatrahvi täitmise tähtaeg saabus 31.05.2013. a. Kohtuvälise menetleja otsus on pööratud
täitmisele KarS § 82 lg 1 p 3 sätestatud tähtajal. Seetõttu on sissenõudja taotlus põhjendatud ja selle
asendamiseks esineb seaduslik alus.

Reio Osolini taotluse sisust tulenevalt on tegu trahvi maksmise tähtaja pikendamisega. Taotleja on
teinud konkreetsed ettepanekud trahvi tasumiseks. Kohus pikendab põhinõude tasumise tähtaega
võlgniku rahalist olukorda ja maksevõimet arvestades 1 (ühe) aasta võrra. Majandusliku olukorra tõttu
on täitemenetluse jätkamine võlgniku suhtes ebaõiglane. Täitmise tähtaja pikendamine ei ole vastuolus
sissenõudja huvidega. Kui Reio Osolin saab töö, on tal tähtaja jooksul võimalik nõude ositi
maksmisega nõue täies ulatuses rahuldada. KarS § 82 lg 4 järgi on väärteoasjas tehtud täitmisele
pööratud otsuse täitmise aegumistähtaeg 4 aasta arvates otsuse jõustumisest. Üheaastase tähtaja
jooksul on võimalik nõuet täita. Otsuse täitmise tähtaja pikendamisel mahub otsuse täitmine
allesjäänud aegumistähtaja piiridesse ja võimaldab otsuse täitmise. Kohus ei määrata osamaksete
suurust. Reio Osolinil tuleb trahvisumma jagada osamakseteks ja vastavalt maksevõimele asuda otsust
täitma igakuiste maksetena mitte vähem kui 20 eurot kuus.

Kui Reio Osolin ei täida otsust igakuiste maksetena, on Lõuna prefektuuril õigus pöörduda karistuse
asendamise taotlusega kohtusse ka enne 1-aastase pikendamise tähtaja möödumist.




Ene Muts
täitmiskohtunik
/allkirjastatud digitaalselt/




                                                                                                     3
