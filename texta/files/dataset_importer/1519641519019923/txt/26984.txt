                                                                                2-15-118705




                           KOHTUOTSUS
                                EESTI VABARIIGI NIMEL
                                      Tagaseljaotsus

Kohus                               Viru Maakohus
Kohtunik                            Pille Aver
Otsuse tegemise aeg ja koht         06. jaanuar 2016, Narva kohtumaja
Tsiviilasja number                  2-15-118705
Tsiviilasi                          KORTERIÜHISTU GRAFOVI-7,9 hagi L R vastu võla
                                    nõudes
Tsiviilasja hind                    1050,32 eurot
Menetlusosalised ja esindajad       Hageja: KORTERIÜHISTU (KÜ) GRAFOVI-7,9 (rk
                                    80180772)
                                    Hageja esindaja: Dmitri Solovjov (seaduslik esindaja)
                                    Kostja: L R (ik XXX, elukoht XXX)
Asja lahendamise viis               Kirjalik menetlus


RESOLUTSIOON
1. Rahuldada KORTERIÜHISTU GRAFOVI- 7,9 hagi L R vastu võla nõudes
   tagaseljaotsusega.
2. Mõista kostjalt L R välja hageja KORTRIÜHISTU GRAFOVI-7,9 kasuks võlgnevus
   1050 (üks tuhat viiskümmend) eurot 32 senti.
3. Jätta menetluskulud kostja L R kanda.
4. Mõista kostjalt L R välja hageja KORTERIÜHISTU GRAFOVI- 7,9                         kasuks
   menetluskulud: hageja poolt tasutud riigilõiv summas 200 (kakssada) eurot.
5. Jätta rahuldamata hageja KORTERIÜHISTU GRAFOVI-7,9 taotlus kostja L R vastu
   õigusabikulude summas 80 (kaheksakümmend) eurot väljamõistmiseks.
6. Tagaseljaotsus on tagatiseta viivitamata täidetav (TsMS § 468 lg 1 p 2).
7. Toimetada käesolev kohtuotsus menetlusosalistele kätte.

Kohtu selgitused

Tagaseljaotsus on tehtud tsiviilkohtumenetluse seadustiku (TsMS) § 407 lg 1 alusel. Kostjale on
hagi kätte toimetatud 03.12.2015 postkasti kaudu. Tagaseljaotsuse võib kohus teha kirjeldava
ja põhjendava osata (TsMS § 444 lg 3).



                                                                                         1(2)
                                                                                 2-15-118705



EDASIKAEBAMISE KORD

Tsiviilkohtumenetluse seadustiku (TsMS) § 420 lg 1 järgi hageja, kelle avalduse alusel on
tehtud tagaseljaotsus või kelle avaldust kostja vastu tagaseljaotsuse tegemiseks ei rahuldata ja
jäetakse tema hagi rahuldamata, võib esitada otsuse peale apellatsioonkaebuse. TsMS § 632 lg 1
alusel esitatakse kaebus Tartu Ringkonnakohtule 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest. Kaebus võidakse lahendada kirjalikus menetluses, kui kaebuses
ei taotleta selle lahendamist istungil.

Kostjal on õigus esitada tagaseljaotsuse peale kaja menetluse taastamiseks. TsMS § 415 lg 2
alusel võib kaja esitada tagaseljaotsuse kättetoimetamisest alates 30 päeva jooksul. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast,
kui kostja sai tagaseljaotsusest või selle täitmiseks algatatud täitemenetlusest teada. Koos
kajaga tuleb kohtule esitada kõik asja ettevalmistamise lõpuleviimiseks vajalik, s.t TsMS § 394
nõuetele vastav kirjalik vastus ning tasuda kajalt kautsjon.

TsMS § 142 lg 2 kohaselt tasutakse kajalt kautsjon, mis vastab riigilõivule poolelt hagihinnalt,
kuid mitte vähem kui 100 eurot ja mitte rohkem kui 1500 eurot. Kautsjon tuleb tasuda
Rahandusministeeriumi arveldusarvele: SEB Pank EE571010220229377229 või Swedbank
EE062200221059223099 või Danske Bank EE513300333522160001 või Nordea Bank
EE221700017003510302.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või
kaebuses esineva sellise puuduse kõrvaldamiseks, mis on seotud menetlusabi taotlemisega,
annab kohus sellisel juhul mõistliku tähtaja pärast menetlusabi andmise taotluse lahendamist,
kui nimetatud taotlus ei olnud esitatud põhjendamatult või tähtaja pikendamise eesmärgil. See
ei välista menetlustähtaja ennistamist.

(allkirjastatud digitaalselt)

Pille Aver
kohtunik




                                                                                          2(2)
