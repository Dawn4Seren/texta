                            KOHTUMÄÄRUS
Kohus                              Viru Maakohus

Määruse tegemise aeg ja koht       22. septembril 2016 Jõhvi kohtumajas

Väärteoasja number                 4-16-6414

Kohtunik                           Inna Kirsipuu

Kohtuistungi sekretär, tõlk        Merike Erisalu, tõlk Marina Davõdovitš

Kohtuasi                           Maksu- ja Tolliameti taotlus Alesha Grigoryanile
                                   asenduskaristuse    kohaldamiseks      (väärteoasjas
                                   9300,15,000950 rahatrahvi jääk 326,66 eurot)
Võlgnik                            Alesha Grigoryan, isikukood 35801282289, xxx

RESOLUTSIOON                       Juhindudes TMS § 201; VTMS § 211 lg 3, kohus

MÄÄRAS

Jätta Maksu- ja Tolliameti taotlus Alesha Grigoryanile Maksu- ja Tolliameti 08.06.2015
üldmenetluse otsusega väärteoasjas nr 9300,15,000950 määratud rahatrahvi jäägi
summas 326,66 eurot (s.o 81 trahviühikut) asendamiseks rahuldamata.


Määruse ärakiri edastada Alesha Grigoryanile ja Maksu- ja Tolliametile.


Edasikaebamise kord

Määruse peale võib esitada määruskaebuse Viru Maakohtule 15 päeva jooksul alates päevast,
mil isik sai määrusest teada või pidi teada saama.


Asjaolud ja menetluse varasem käik

Maksu- ja Tolliameti 08.06.2015 üldmenetluse otsusega väärteoasjas nr 9300,15,000950
määrati VKEMS § 62 lg 1 järgi Alesha Grigoryanile karistuseks rahatrahv summas 400 eurot,
s.o 100 trahviühikut. Otsus jõustus 07.07.2015.

Trahviotsus on võlgnikule VTMS §70 lg-st 4 tulenevalt loetud kätte toimetatuks 08.06.2015.

                                                                                       1 (3)
Võlgnikul on 02.09.2016 seisuga tasumata trahvinõue summas 326,66 eurot. Maksuhaldur on
kontrollinud võlgniku vara olemasolu. Võlgnik ei oma registervara, millele oleks võimalik
sissenõuet pöörata. Tema pangakontod on arestitud alates 22.07.2015, kuid arestimise
tulemusena laekumisi rahatrahvi nõude katteks toimunud ei ole. Võlgnikul puudub ametlik
sissetulek. Maksuhalduri hinnangul on nimetatud rahatrahvi nõudmine eelpool toodud
põhjustel võimatu.

Maksu- ja Tolliamet esitas 02.09.2016 Viru Maakohtule avalduse Alesha Grigoryanile
asenduskaristuse määramiseks.

Avalduse kohaselt ei tasunud menetlusalune isik Alesha Grigoryan rahatrahvi õigeaegselt
vabatahtlikult ja maksuhaldur alustas 22.07.2015 täitemenetluse väärteoasjas nr
9300,15,000950. Seoses eeltooduga ja juhindudes KarS § 72 ning täitemenetluse seadustiku §
201 lg 1 taotles kohtuväline menetleja otsustada väärteoasjas nr 9300,15,000950 rahatrahvi
jäägi summas 326,66 eurot asendamise arestiga.

Menetlusalune isik Alesha Grigoryan selgitas kohtuistungil, et ta ei ole asenduskaristusega
nõus. Tal ei ole võimalik trahvi maksta, sest töökohtadel oli palk väike ja tema pension on 66
eurot.


Kohtu seisukoht

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus ei ole põhjendatud ega kuulu rahuldamisele.

Käesoleva asja materjalidest nähtub, et Maksu- ja Tolliameti 08.06.2015 üldmenetluse
otsusega väärteoasjas nr 9300,15,000950 määrati VKEMS § 62 lg 1 järgi Alesha Grigoryanile
karistuseks rahatrahv summas 400 eurot, s.o 100 trahviühikut. Otsus jõustus 07.07.2015 (t.l
4-8).

Maksuhalduri avaldusest nähtub, et rahatrahvi sissenõudmine ei ole võimalik (t.l 2-3).

Vastavalt täitemenetluse seadustiku § 201 lg 1, kui rahatrahvi tervikuna määratud tähtpäevaks
ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest
võlgnikule ja kohtutäiturile

Vastavalt väärteomenetluse seadustiku § 211 lg 1 teeb maakohus sissenõudja avalduse
alusel määruse rahatrahvi asendamise kohta arestiga või üldkasuliku tööga vastavalt
karistusseadustiku § 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata, vastavalt sama sätte lg 2
arvestatakse rahatrahvi osalise tasumise korral tasutud osa asendusaresti või üldkasuliku töö
pikkuse määramisel proportsionaalselt tasutud summa suurusega.



                                                                                         2 (3)
Vastavalt karistusseadustiku § 72 lg 1, kui süüdlane ei tasu talle määratud või mõistetud
rahatrahvi, asendab kohus rahatrahvi arestiga ja vastavalt sama sätte lg 2 vastab
rahatrahvi kümnele trahviühikule üks päev aresti. KarS § 69 lg 1 kohaselt ühele päevale
aresti vastab üks tund ÜKTd, mida ei mõisteta vähem kui viis tundi.

Alesha Grigoryanile oli Maksu- ja Tolliameti 08.06.2015 otsusega karistuseks määratud
rahatrahv 100 trahviühiku ulatuses, s.o summas 400 eurot, millest käesoleval ajal on tasumata
326,66 eurot.

Kohus peab vajalikuks märkida, et kohtuvälise menetleja taotluse esitamine asenduskaristuse
kohaldamiseks on ilmselgelt ennatlik.

Kohtuvälise menetleja otsus on tehtud 08.06.2015. Otsus jõustus 07.07.2015.

Vastavalt KarS § 82 lg 4, aegub rahatrahvi sissenõue, kui seda ei ole sisse nõutud nelja aasta
jooksul alates väärteoasjas tehtud otsuse jõustumisest. Seega antud nõude täitmine aegub alles
juulis 2019.

Nõude täitmisel on veel piisavalt aega. Isikul on perioodilised sissetulekud, mida kinnitab
asjaolu, et nõue oligi osaliselt rahuldatud tagastusnõude arvelt summas 73,34. Maksu7- ja
Tolliameti andmebaasi väljavõttest nähtub, et isikul oli alates 2017 aastast mitu töökohta.
Kohus ei leia, et nõude rahuldamine oleks lootusetu. Tähelepanu väärib ka fakt, et
rahatrahvi aegumiseni on pisut vähem kui kolm aastat aega.
.
Kohus leiab, et isikul on võimalus leida töökoht ja jätkata nõude täitmist ning sellises
olukorras ei pea kohus põhjendatuks rahatrahvi asendamist arestiga.

Tulenevalt eeltoodust, jätab kohus taotluse asenduskaristuse kohaldamiseks rahuldamata.


/allkirjastatud digitaalselt/

Inna Kirsipuu
kohtunik




                                                                                          3 (3)
