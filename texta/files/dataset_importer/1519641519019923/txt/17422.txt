                           KOHTUMÄÄRUS

Kohus                                 Harju Maakohus
Kohtunik                              Kristi Rickberg
Kohtujurist                           Laura Oha
Määruse tegemise aeg ja koht          25. aprill 2016, Tallinn, Kentmanni Kohtumaja
Tsiviilasja number                    2-15-18079
Tsiviilasi                            XXX hagi XXXOÜ vastu kahju hüvitamise nõudes
Menetlustoiming                       Kompromissi kinnitamine
Menetlusosalised ja nende             Hageja: XXX(isikukood XXX, elukoht XXX);
esindajad                             Hageja lepinguline esindaja: vandeadvokaat Margus
                                      Poola     (Advokaadibüroo      LEXTAL,      e-post
                                      margus.poola@lextal.ee);
                                      Kostja: XXXOÜ (registrikood XXX, asukoht XXX);
                                      Kostja lepingulised esindajad: advokaat Tavo Tiits ja
                                      vandeadvokaat      Marko     Tiiman     (Advokaadibüroo
                                      Glimstedt, e-post tavo.tiits@glimstedt.ee).
Asja läbivaatamine                    Kirjalikus menetluses

Resolutsioon
   1. Kinnitada poolte vahel sõlmitud kompromissleping, mille kohaselt:
      1.1.     XXXOÜ (registrikood XXX) kohustub maksma XXX(isikukood XXX)
               arvelduskontole nr XXXXXXXXXXXXXXXXX Swedbank AS-is 6000 (kuus
               tuhat) eurot 7 kalendripäeva jooksul alates kompromisskokkuleppe
               allkirjastamisest.
      1.2.     Kohtumääruse resolutsiooni punktis 1.1 nimetatud makse tasumisega viivitamise
               korral on hagejal õigus nõuda viivist viivisemääras 0,1% päevas iga viivitatud
               päeva eest vastavale maksetähtpäevale järgnevast päevast kuni hageja
               arvelduskontole makse laekumise päevani.
      1.3.     Hageja kohustub 7 kalendripäeva jooksul alates kokkuleppe allkirjastamisest
               panema kostja jaoks valmis ja võimaldama kostjal eelnevalt kokkulepitud ajal
               saada aadressilt Männimetsa põik 4 Laagri alevik Saue vald kätte hagejale üle
               antud arvutikomplekti.
       1.4.   Kompromissi sõlmimisega ei loobu hageja võimalikest tulevastest nõuetest kostja
              vastu, kui hagejal tekib täiendav kahju tulenevalt 29.06.2015 mastipaigaldamise
              õnnetusega tekkinud tervisekahjustusest.
       1.5.   Menetluse lõpetamisel kompromissiga jäävad kõik menetluskulud neid kandnud
              poolte endi kanda ning menetluskulude hüvitamisega seotud nõudeid üksteise
              suhtes ei esitata.
   2. Tsiviilasja menetluskulud jätta poolte endi kanda.
   3. Menetlus asjas lõpetada.
   4. Kohtumääruse peale võib esitada Tallinna Ringkonnakohtule Harju Maakohtu kaudu
      määruskaebuse 1 päeva jooksul kohtumääruse kättetoimetamisest.


Menetluse käik
Harju Maakohtu menetluses on XXX hagi XXXOÜ vastu kahju hüvitamise nõudes.

22.04.2016 edastasid pooled kohtule kompromissi, mis on digitaalselt allkirjastatud hageja ja
kostja lepingulise esindaja poolt.

Kompromisslepingus lepivad pooled kokku, et kostja kohustub maksma hageja arvelduskontole
nr XXXXXXXXXXXXXXXXX Swedbank AS-is 6000 eurot 7 kalendripäeva jooksul alates
käesoleva kokkuleppe allkirjastamisest. Nimetatud makse tasumisega viivitamise korral on
hagejal õigus nõuda viivist viivisemääras 0,1% päevas iga viivitatud päeva eest vastavale
maksetähtpäevale järgnevast päevast kuni hageja arvelduskontole makse laekumise päevani.

Hageja kohustub 7 kalendripäeva jooksul alates kokkuleppe allkirjastamisest panema kostja jaoks
valmis ja võimaldama kostjal eelnevalt kokkulepitud ajal saada aadressilt XXX kätte hagejale üle
antud arvutikomplekti.

Kompromissi sõlmimisega ei loobu hageja võimalikest tulevastest nõuetest kostja vastu, kui
hagejal tekib täiendav kahju tulenevalt 29.06.2015 mastipaigaldamise õnnetusega tekkinud
tervisekahjustusest.

Pooled lepivad kokku, et menetluse lõpetamisel kompromissiga jäävad kõik menetluskulud neid
kandnud poolte endi kanda ning menetluskulude hüvitamisega seotud nõudeid üksteise suhtes ei
esitata.

Juhindudes TsMS §-dest 64 ja 433, avaldavad pooled soovi lühendada käesolevat kompromissi
kinnitavale ja tsiviilasjas nr 2-15-18079 menetlust lõpetavale määrusele määruskaebuse esitamise
menetlustähtaega ühele päevale määruse menetlusosalistele kättetoimetamisest arvates.

Kohtumääruse põhjendused
Kohus leiab, et poolte kompromissleping tuleb kinnitada ja menetlus asjas lõpetada.

Tsiviilkohtumenetluse seadustiku (TsMS) § 430 lg 1 sätestab, et pooled võivad menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses märgitakse
kompromissi tingimused. Kohus leiab, et poolte kompromissileping vastab nõuetele ning selle
võib kinnitada ja menetluse asjas lõpetada.

Pooltevaheline kompromissleping on hageja ja kostja lepingulise esindaja poolt digitaalselt
allkirjastatud. Kompromissi kinnitamise ja menetluse lõpetamise tagajärjed on pooltele
                                                                                         2
kompromisslepingus märgitu kohaselt teada.

TsMS § 168 lg 3 alusel kannavad pooled kompromissi sõlmimise korral oma menetluskulud ise,
kui nad ei ole kokku leppinud teisiti. Eeltoodust tulenevalt jäävad menetluskulud poolte endi
kanda.

Juhindudes TsMS § 661 lg-st 4 on pooled lühendanud määruskaebuse esitamise tähtaega 1
päevani, mistõttu käesolev kohtumäärus on edasikaevatav 1 päeva jooksul kättetoimetamisest.


(allkirjastatud digitaalselt)
Kristi Rickberg
kohtunik




                                                                                           3
