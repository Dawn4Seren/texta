                                   K O H T U O T S U S
                                     Eesti Vabariigi nimel
                                            lõpposa
                                                                                         4-16-7232

05. detsembril 2016.a.
Tallinnas Liivalaia kohtumaja
Harju Maakohtu kohtunik Karin Olentšenko, sekretär Maris Karna juuresolekul, kohtuvälise
menetleja – PPA Põhja prefektuuri korrakaitsebüroo liiklusjärelevalvekeskuse liiklusmenetlustalituse
esindaja Hannes Küünarpuu ja kaitsja adv.Tanel Mällas osavõtul arutanud läbi avalikul kohtuistungil

Andres Ruusmann, ik 36601070261, EV kodakondsusega, elukoht XXXX (või XXXX); töökoht
XXXX OÜ ja OÜ XXXX, kaks kehtivat kriminaalkaristust, kaks kehtivat väärteokaristust –
- väärteoasja LS § 201 lg 2 ja § 224 lg 2 järgi.

Vastavalt 18.09.2016 koostatud väärteoprotokollile nr 20160918373401 (2302,16,013043)
18.09.2016 kell 15:41 Harjumaal, Juuliku-Tabasalu 2km, liikudes Hüüru suunas juhtis Andres
Ruusmann mootorsõidukit isikuna, kelle ühes liitris väljahingatavas õhus oli alkoholisisaldus mitte
väiksem kui 0,34 mg. Tõendusliku alkomeetri mõõtetulemus 0,39 mg/L+-0,05 mg/L. Juhtis
mootorsõidukit omamata vastava kategooria mootorsõiduki juhtimise õigust. Juhtimisõigus
taastamata alates 02.08.2011 LS § 129 lg 1 (juhtimisõigus ära 6-12 kuud) sätete kohaselt. Juht oli
varem sõiduki juhtimiselt kõrvaldatud. Sellega rikkus Andres Ruusmann LS § 90 lg 1 p 1,3 ja § 69
lg 3 nõudeid ning pani toime LS § 201 lg 2 ja § 224 lg 2 kvalifitseeritavad väärteod.

Arvestades eeltoodut ja juhindudes KarS § 56, VTMS §-de 107 lg 1 p 1, 113, 136-139 kohus
                                          o t s u s t a s:

Süüdi tunnistada Andres Ruusmann LS § 201 lg 2 ja § 224 lg 2 järgi ning põhikaristuseks KarS
§ 63 lg 1 alusel mõista arest 10 päeva.

KarS § 69 lg 1 alusel asendada mõistetud arest üldkasuliku tööga 10 tunni ulatuses (ühele päevale
arestile vastab 1 tund üldkasulikku tööd). KarS § 69 lg 3 alusel määrata üldkasuliku töö tegemise
tähtajaks 4 (neli) kuud alates kohtuotsuse jõustumisest. KarS § 69 lg 4 alusel määrata Andres
Ruusmann üldkasuliku töö tegemise ajaks Politsei- ja Piirivalveameti Põhja Prefektuuri (tel 6124962)
järelevalve alla.

Kohtuotsuse peale võib esitada apellatsioonikaebuse Tallinna Ringkonnakohtule 15 päeva jooksul
alates otsuse kuulutamise päevast, teatades kirjalikult apellatsiooni esitamisest Harju Maakohtule 7
päeva jooksul kuulutamisest. Kohtuotsuse lõpposa kuulutati 05.12.2016. Kui on esitatud
apellatsiooniteade, siis kohtuotsus tervikuna koostatakse ja see on kohtumenetluse pooltele kohtus
kättesaadav apellatsiooniteate esitamisest 15 päeva pärast.


Kohtunik
/allkirjastatud digitaalselt/
