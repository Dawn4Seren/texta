 KOHTUMÄÄRUS



Kohus                  Tartu Maakohus

Kohtunik               Epp Tombak

Määruse tegemise aeg   31. oktoober 2016. a, Võru tn 12, Põlva

ja koht

Tsiviilasja number     2-16-115313

Tsiviilasi             BB Finance OÜ nõue O. K. vastu 600 euro
                       väljamõistmiseks
Menetlustoiming        Avalduse menetlusse võtmisest keeldumine

Menetlusosalised ja    Hageja: BB Finance OÜ, registrikood
                       11306564, Pronksi 19-5, 10124, Tallinn
nende esindajad
                       Lepinguline esindaja: Kaisa Uuspõld; e-
                       post: kaisa2@inkassokeskus.ee
                       Kostja:     O.     K.     ,     isikukood
                       xxxxxxxxxxxxxxxxxxxxxxxxxxxxxxxxxx
                       xxxxxxxxxxxxxxxxxxxxxxxxxxxxxxxxx

Kirjalik menetlus

RESOLUTSIOON           TsMS §-de 487 lg 3, 371 lg 1 p-d 9 ja 10
                       ning 372 lg 4 alusel

  1. Keelduda BB Finance OÜ hagi O. K. vastu võlgnevuse
     summas 600 eurot väljamõistmiseks menetlusse võtmisest.
   2. Käesoleva määruse hagejale edastamisega lugeda esitatud
      avaldus tagastatuks.

Edasikaebamise kord          TsMS §-de 372 lg 5 ning 661 lg 1 ja 2
                             alusel

Määruse peale võib esitada määruskaebuse Tartu Ringkonnakohtule
Tartu Maakohtu Võru kohtumaja kaudu 15 päeva jooksul määruse
määruskaebuse esitajale kättetoimetamisest alates.


Kohtu poolt tuvastatud asjaolud ja määruse põhjendused

BB Finance OÜ esitas Pärnu Maakohtule maksekäsu kiirmenetluse
avalduse O. K. vastu võlgnevuse summas 600 eurot väljamõistmiseks.
Makseettepanekut ei õnnestunud võlgnikule mõistliku aja jooksul kätte
toimetada, mistõttu nõude rahuldamine maksekäsu kiirmenetluses ei
olnud võimalik ning vajalik oli jätkata nõude lahendamist
hagimenetluses.

Tartu Maakohtu 11.10.2016. a kirjaga kohustas kohus BB Finance OÜ-
d esitama Tartu Maakohtu Võru kohtumajale hagi O. K. vastu
hagiavaldusele ettenähtud vormis 14 päeva jooksul alates kirja
kättesaamisest. Hagi esitamisel tuli tasuda täiendav riigilõiv. Ühtlasi
hoiatas kohus, et märgitud kohustuste tähtajaks täitmata jätmisel
keeldutakse avalduse menetlusse võtmisest. BB Finance OÜ
lepinguline esindaja Kaisa Uuspõld on kohtu nõude 11.10.2016. a kätte
saanud, kuid kohtu poolt antud tähtajaks ei ole nõude põhjendusi
kohtule esitatud ega täiendavat riigilõivu tasutud.

TsMS § 487 lg 3 sätestab, et kui avaldaja ei esita nõude põhjendust õigel
ajal, keeldub kohus määrusega hagi menetlusse võtmast. TsMS § 371
lg 1 p-d 9 ja 10 sätestavad, et kohus ei võta hagiavaldust menetlusse,
kui on rikutud olulisi hagiavalduse vorminõudeid ja hagiavalduses
esitatud nõudelt ei ole tasutud riigilõivu.
Kuna BB Finance OÜ ei ole esitanud oma nõude põhjendusi
hagiavaldusele ettenähtud vormis ega tasunud täiendavat riigilõivu,
tuleb keelduda BB Finance OÜ hagi O. K. vastu menetlusse võtmisest.
Avaldus tuleb lugeda tagastatuks TsMS § 487 lg 3 ning 371 lg 1 p-de 9
ja 10 alusel.

Tulenevalt TsMS § 372 lg 5 võib avaldusse menetlusse võtmisest
keeldumise määruse peale esitada määruskaebuse.


/allkirjastatud digitaalselt/

Epp Tombak
Kohtunik
