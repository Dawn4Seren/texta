                                  TARTU HALDUSKOHUS
                                     Tartu kohtumaja
                            KOHTUMÄÄRUS
Kohtuasja number           3-16-1559
Määruse kuupäev            3. august 2016
Kohtunik                   Eda Muts
Kohtuasi                   Maksu- ja Tolliameti taotlus täitmist tagavate toimingute sooritamiseks
                           Taivo Teevälja suhtes
Menetlusosalised           Haldustoiminguks loa taotleja – Maksu- ja Tolliamet
                           Isik, kelle suhtes haldustoiminguks luba taotletakse – Taivo Teeväli
Resolutsioon
1. Rahuldada Maksu- ja Tolliameti taotlus ning anda Maksu- ja Tolliametile luba taotleda Eesti
   Vabariigi kasuks (Maksu- ja Tolliameti kaudu) kohtuliku hüpoteegi seadmist Taivo Teevälja
   omandis olevale elamumaale (registriosa nr xxx) asukohaga xxx, summas 34 608,47 eurot
   (kolmkümmend neli tuhat kuussada kaheksa eurot ja nelikümmend seitse senti);
2. Rahuldada Maksu- ja Tolliameti taotlus ning anda Maksu- ja Tolliametile luba taotleda
   kinnistusraamatusse Taivo Teevälja ja xxx kaasomandis olevale elamumaale (registriosa nr
   xxx) asukohaga xxx käsutuskeeldu nähtavaks tegeva võõrandamise keelumärke seadmist
   üksnes Taivo Teevälja suhtes Eesti Vabariigi kasuks (Maksu- ja Tolliameti kaudu).
3. Määruse ärakiri saata Maksu- ja Tolliametile, kellel teavitada Tartu Halduskohut
   viivitamata toimingute sooritamisest.
4. Pärast Maksu- ja Tolliameti poolt toimingute sooritamist toimetada kohtumäärus kätte
   Taivo Teeväljale.

Edasikaebamise kord
Määruse peale on õigus esitada määruskaebus Tartu Ringkonnakohtule kirjalikult Tartu Halduskohtu
kaudu 15 päeva jooksul arvates määruse kättesaamisest. Määrus jõustub selle kättetoimetamisel
taotlejale.

Taotlus ja selle põhjendused
1. Maksu- ja Tolliamet (MTA) esitas 02.08.2016 maksukorralduse seaduse (MKS) § 1361 lg 1 ja § 130
lg 1 alusel Tartu Halduskohtule taotluse, milles palus luba järgnevateks toiminguteks:
1.1. seada Eesti Vabariigi kasuks (MTA kaudu) kohtulik hüpoteek Taivo Teevälja omandis olevale
       elamumaale (registriosa nr xxx) asukohaga xxx, summas 34 608,47 eurot;
1.2. seada käsutamise keelumärge Taivo Teeväljale kuuluvale ½ kaasomandis elamumaale (registriosa nr
     xxx) asukohaga xxx.
     2. MTA taotluse kohaselt on maksuhalduri menetluses Tamatiin OÜ (registrikood: 11347480)
     maksuvõlgade sissenõudmine. Tamatiin OÜ ainsaks juhatuse liikmeks perioodil 22.02.2007 kuni
     31.08.2015 oli Taivo Teeväli. Taotluse kohaselt algatab MTA kohtule esitatud taotlusega Tamatiin
     OÜ juhatuse liikme Taivo Teevälja suhtes maksumenetluse, mille eesmärgiks on vastutusotsuse
     koostamine. Maksumenetluse tõenäoliseks tulemuseks on rahalise nõude määramine Taivo
     Teeväljale, kes vastutab seaduse alusel Tamatiin OÜ maksuvõla eest summas 30 900,42 eurot.
     Seisuga 02.08.2016 on Tamatiin OÜ maksuvõlg kokku 37 387,21 eurot. Summa koosneb Taivo
     Teevälja juhatuse liikmeks olemise perioodil tekkinud põhivõlast 30 900,42 eurot ning intressist
     6 486,79 eurot. Põhivõlg on tekkinud Tamatiin OÜ poolt perioodil juuni kuni august 2015
     deklareeritud ja tasumata maksudest – käibemaks 21 310,15 eurot, tulumaks 1933,25 eurot, kogumis-
     pensioni makse 371,70 eurot, sotsiaalmaks 6791,40 eurot ja töötuskindlustusmakse 493,92 eurot.

     3. Maksuvõla sissenõudmine Tamatiin OÜ-lt ei ole õnnestunud. Tamatiin OÜ ei oma rahalisi
     vahendeid (pangakontod arestitud 04.08.2015, 05.08.2015, 24.08.2015, 17.09.2015, 28.09.2015 ja
     14.10.2015. a korralduste alusel) ega registervara, mille arvelt oleks võimalik maksuhalduri nõuet
     rahuldada. Seega on maksumenetluse algatamine juhatuse liikme suhtes põhjendatud.

     4. Maksuhalduril on põhjendatud kahtlus, et Taivo Teeväli on Tamatiin OÜ juhatuse liikmena
     rikkunud MKS §-s 8 nimetatud kohustusi, mis on aluseks tema suhtes vastutusotsuse koostamisele
     MKS § 40 lg 1 ja MKS § 96 lg 1 tähenduses. Tamatiin OÜ konto väljavõttest nähtub, et ajavahemikul
     01.05.2015-31.08.2015 on sellelt tehtud väljamakseid Tarmo Teeväli (s.o Taivo Teevälja vend)
     kontole kokku summas 32 500 eurot, selgituseks on märgitud „sularaha väljamakse“ või
     „väljamakse“, ning lisaks on pangakontolt võetud sularahana välja kokku 53 585 eurot. Seega on
     perioodil 01.05.2015-31.08.2015, s.o perioodil, mil Tamatiin OÜ on jätnud deklareeritud maksud
     tasumata, võetud äriühingu pangakontolt välja sularaha kokku summas 86 085 eurot. Arvestades, et
     eelnimetatud perioodil on Tamatiin OÜ kontodelt teostatud ettevõtlusega mitteseotud väljamakseid
     kokku summas 86 085 eurot, siis on maksuhalduril alust arvata, et Tamatiin OÜ on jätnud oma
     maksukohustuse täitmata tahtlikult. Taivo Teeväli oli juhatuse ainuliikmeks ja Tamatiin OÜ
     omanikuks, kuid 31.08.2015 äriühing võõrandati ja uueks juhatuse liikmeks asus Ain Aidamets, kes
     omab Äriregistri teabesüsteemi andmetel seost kokku 27 erineva äriühinguga. Maksuhaldur on
     seisukohal, et Ain Aidametsa puhul on tegemist variisikuga ja Taivo Teeväli võõrandas oma äriühingu
     teadlikult variisikule selleks, et hoida kõrvale maksude tasumisest. Taivo Teeväli tegevus Tamatiin
     OÜ poolt deklareeritud maksukohustuse täitmata jätmisel ning äriühingu kontodelt ettevõtlusega
     mitteseotud väljamaksete tegemisel, s.o sularaha väljaviimisel, annab maksuhaldurile aluse
     põhjendatud kahtluseks, et Taivo Teeväli korraldas Tamatiin OÜ äritegevust selliselt, et hoiduda
     maksude tasumisest ja selline käitumine on põhjustanud äriühingule maksuvõla.

     5. Maksuhalduri hinnangul on vajalik, proportsionaalne ja põhjendatud täitmist tagavate toimingute
     sooritamine enne rahalise nõude või kohustuse määramist, kuna meetmete mitterakendamise korral
     võib haldusakti täitmine Taivo Teevälja suhtes olla raskendatud või muutuda koguni võimatuks. Taivo
     Teevälja varasem käitumine äriühingu majandustegevuse korraldamisel, s.o ettevõtlusega mitteseotud
     väljamaksete teostamine ning samaaegselt deklareeritud maksukohustuse täitmata jätmine ehk teadlik
     käitumine maksukohustuse tasumisest hoidumiseks, iseloomustab Taivo Teevälja suhtumist avalik-
     õiguslikesse kohustustesse. Maksuhalduri hinnangul on tõenäoline, et sarnaselt võidakse tema poolt
     suhtuda ka vastutusotsusega määratavasse kohustusse ning sellest hoidumiseks võõrandada (või muul
     viisil käsutada) oma vara.


                                                     2
6. MKS § 96 lg-s 6 nimetatud aluseid ei esine. MKS § 98 lg-s 1 sätestatud maksusumma määramise
aegumistähtaeg ei ole möödunud, kuna vanim tasumata maksukohustus pärineb 2015. a juunist.

7. Taivo Teevälja sissetulek 2016. aastal on keskmiselt 464,08 eurot kuus, millest 215,94 eurot kuus
Tehnomaa OÜ-lt ja 248,14 eurot kuus Sotsiaalkindlustusametilt. Seega ei ole Taivo Teevälja
sissetulekud piisavad maksuvõla tasumiseks.

Kinnistusraamatu elektroonilise andmebaasi kohaselt kuulub Taivo Teeväljale:
- elamumaa (registriosa nr xxx) suurusega 0,91 ha, asukohaga xxx. Kinnisvaraportaali andmetel on
taolise kinnisasja orienteeruv turuväärtus keskmiselt 29 575 eurot. Eelnimetatud kinnistu puhul on
tegemist pelgalt elamumaaga, millel on valmidus arendamiseks, kuid käesolevaks ajaks sellele ehitisi
rajatud ei ole;
- ½ kaasomandis elamumaa (registriosa nr xxx) suurusega 1367 m2 (ehitisalune pind 171,8 m2),
asukohaga xxx. Kinnisasja orienteeruv turuväärtus võib olla 183 654,20 eurot.

Maanteeameti liiklusregistri andmetel kuulub Taivo Teeväljale:
- Kaubik Nissan Interstar (registreerimisnumber xxx, ehitusaasta 2006), millel puudub kehtiv
liikluskindlustusleping ja tehnoülevaatus on kehtiv kuni 08.2016. Maksuhalduri hinnangul on Taivo
Teeväljale kuuluva kaubiku turuväärtuseks ca 1500 eurot.

Arvestades, et Taivo Teeväljale kuuluv elamumaa kinnistu nr-ga xxx turuväärtus ja Taivo Teeväljale
kuuluva kaubiku turuväärtus kokku ei taga maksuhalduri nõuet kogu ulatuses (vastutusotsusega on
tõenäoliseks tulemuseks rahalise nõude määramine summas 30 900,42 eurot), peab maksuhaldur
otstarbekaks paluda käesoleva taotlusega luba seada Taivo Teevälja omanduses olevale kinnistule nr
xxx kohtulik hüpoteek summas 34 608,47 eurot (nõue 30 900,42 eurot + kohtutäituri menetluse
algatamise tasu 15,97 eurot + kohtutäituri menetluse põhitasu 2781,03 eurot + täitetoimingu lisatasu
kuni 887,25 eurot + muud TMS § 37-s loetletud vajalikud kulutused selliselt, et kokku on sundtäitmise
kulud 12 %) ja Taivo Teevälja ½ kaasomandis kinnistule nr xxx käsutamise keelumärge.

Kohtu seisukoht

8. Halduskohtumenetluse seadustiku (HKMS) § 264 lg 1 kohaselt annab kohus seadusega sätestatud
juhtudel haldustoimingu tegemiseks loa ja pikendab seda. HKMS § 264 lg 4 kohaselt otsustab kohus
loa andmise viivitamatult kirjaliku määrusega ainuisikuliselt lihtmenetluses. MKS § 1361 ei sätesta
maksukohustuslase seletuse esitamist maksuhalduri täitetoimingute sooritamiseks loa andmise
menetluses. Kuna antud juhul ei näe seadus ette seletuse küsimist isikult, kelle suhtes sooritatavaks
toiminguks loa andmist otsustatakse, samuti ei tulene seadusest kohustust otsustada asi kohtuistungil,
siis otsustab kohtunik loa andmise ainuisikuliselt, viivituseta ja kohtuistungit pidamata.

9. MKS § 1361 lg 1 sätestab, et kui maksude tasumise õigsuse kontrollimisel tekib põhjendatud
kahtlus, et pärast maksuseadusest tuleneva rahalise nõude või kohustuse määramist võib selle
sundtäitmine maksukohustuslase tegevuse tõttu osutuda oluliselt raskemaks või võimatuks, võib
maksuhalduri juht või tema volitatud ametnik teha halduskohtule taotluse loa saamiseks, et sooritada
sama seaduse § 130 lõikes 1 sätestatud täitetoimingud. MKS § 1361 lõikes 1 nimetatud loa andmine
ei eelda senise kohtupraktika kohaselt tõsikindlat veendumust, et maks määratakse või selle tasumisest
kõrvalehoidumine aset leiab, vaid piisab kahtlusest, et täitmist tagavaid toiminguid kohaldamata võib
määratav maks jääda tasumata.



                                                  3
Maksuhalduril on õigus taotleda käsutuskeeldu nähtavaks tegeva keelumärke kandmist
kinnistusraamatusse või muusse vararegistrisse puudutatud isiku nõusolekuta vastavalt MKS § 130
lg 1 p-le 1 ning kinnisasjale, laevakinnistusraamatusse kantud laevale või tsiviilõhusõidukite
registrisse kantud õhusõidukile hüpoteegi seadmist asjaõigusseaduses sätestatud kohtuliku hüpoteegi
regulatsiooni kohaselt vastavalt MKS § 130 lg 1 p-le 2.

Maksuhaldur taotles praeguses asjas luba täitetoiminguks, et tagada kavandatava vastutusotsuse
täitmine. MKS § 40 lg 1 sätestab, et kui seaduslik esindaja, tegevjuht või vara valitseja rikub tahtlikult
või raskest hooletusest MKS §-s 8 nimetatud kohustusi, vastutab ta selle tõttu tekkinud maksuvõla
eest solidaarselt maksukohustuslasega. MKS § 96 lg 1 kohaselt teeb maksuhaldur vastutusotsuse
maksuvõla sissenõudmiseks kolmandalt isikult, kes seaduse alusel vastutab maksumaksja või maksu
kinnipidaja kohustuste täitmise eest. MKS § 96 lg 6 järgi ei tehta vastutusotsust, kui 1) maksuvõlga
ei ole tekkinud, 2) maksuvõla sissenõudmine on aegunud või 3) maksuvõlg on kustutatud.

Praegusel juhul ei ole vaidlust selle üle, et Taivo Teeväli oli maksuvõla, mille kohta maksuhaldur
kavatseb vastutusotsuse teha, tekkimise ajal Tamatiin OÜ ainus juhatuse liige, kellel oli MKS § 8 lg 1
järgi kohustus tagada Tamatiin OÜ maksuseadustest tulenevate rahaliste ja mitterahaliste kohustuste
tähtaegne ja täielik täitmine ning kes MKS § 40 lg 1 kohaselt vastutab selle kohustuse tahtliku või
raskest hooletusest rikkumise korral rikkumise tõttu tekkinud maksuvõla eest solidaarselt
maksukohustuslasega. Sellest tulenevalt on vastutusotsuse tegemine Taivo Teeväljale iseenesest
võimalik ja tema vara suhtes võib taotleda MKS § 1361 lg-s 1 nimetatud luba.

10. Riigikohtu üldkogu on 27.11.2012. a määruse nr 3-3-1-15-12 punktis 50 selgitanud, mida peab
halduskohus kontrollima selliste täitetoimingute jaoks luba andes, mille eesmärk on ennetavalt tagada
tulevikus koostatava vastutusotsuse täitmist. Kohus leiab, et loa andmise eeldused MKS § 1361 alusel
täitetoimingu sooritamiseks vastutusotsuse täitmise tagamiseks on asjas täidetud. Seda kinnitavad
järgmised asjaolud:

1) MTA on täitmist tagavate toimingute sooritamiseks loa andmise taotlusega algatanud Taivo
Teevälja vastu maksumenetluse, mille eesmärgiks on vastutusotsuse koostamine (taotluse osa II).
Riigikohus on seesuguse maksumenetluse algatamise lugenud lubatavaks 09.06.2014. a määruses
haldusasjas nr 3-3-1-24-14, p 10.

2) Kohus leiab, et Taivo Teevälja tegevus Tamatiin OÜ seadusliku esindajana ettevõtte
majandustegevuse korraldamisel (Tamatiin OÜ deklareeritud maksukohustuse täitmata jätmine ning
samal ajal ettevõtlusega mitteseotud väljamaksete tegemine suuremas ulatuses kui oli deklareeritud
maksukohustus) viitab võimalikule raskele hooletusele MKS §-s 8 nimetatud kohustuste rikkumisel.
Kohtu hinnangul on taotluses esitatud asjaolusid ja sellele lisatud dokumente arvesse võttes
tõenäoline, et maksumenetluse tulemuseks on vastutusotsusega rahalise nõude määramine Taivo
Teeväljale (taotluse osa II).

Kohus märgib, et täitmist tagavate toimingute sooritamiseks loa andmine ei tähenda seda, et kohus on
isiku tahtluse või raske hooletuse maksude tasumata jätmisel lugenud tõendatuks. Isiku tahtlus või
raske hooletus MKS §-s 8 nimetatud kohustuste täitmata jätmisel tuleb tuvastada vastutusotsuses (vt
Riigikohtu 05.05.02014. a määrus haldusasjas nr 3-3-1-4-14, p 9.3);

3) maksuhalduril on tekkinud põhjendatud kahtlus, et Taivo Teevälja sissetulek on ebapiisav
vastutusotsusega kavandatava kohustuse täitmiseks ning arvestades Taivo Teevälja varasemat
käitumist äriühingu majandustegevuse korraldamisel, s.o teadlikku maksukohustuse tasumisest
                                                    4
kõrvale hoidumist, võib ta asuda sundtäitmise vältimiseks võõrandama või muul viisil käsutama
isiklikku vara. Taivo Teeväli on äriühingu juhatuse liikmena jätnud deklareeritud maksukohustuse
30 900,42 euro ulatuses täitmata ning teinud samaaegselt ettevõtlusega mitteseotud väljamakseid
86 085 euro ulatuses. Kahtlust, et Taivo Teeväli võib vältida maksude tasumist, süvendab asjaolu, et
ta müüs Tamatiin OÜ 28.08.2015 Ain Aidametsale ning andis ühtlasi samale isikule üle ka juhatuse
liikme kohustused alates 31.08.2015, s.o vahetult pärast deklareeritud maksude tasumata jätmist ja
ettevõtlusega mitteseotud väljamaksete sooritamisega ettevõtte viimist sellisesse majanduslikku
olukorda, kus maksuvõla sissenõudmine äriühingult osutus võimatuks. Tamatiin OÜ uus omanik ja
juhatuse liige Ain Aidamets omab Äriregistri teabesüsteemi andmetel seost 27 erineva äriühinguga
ning maksuhalduri hinnangul on tegemist variisikuga. Eelnev viitab sellele, et kavandatava haldusakti
sundtäitmine võib tulevikus osutuda Taivo Teevälja tegevuse tõttu oluliselt raskemaks või võimatuks
(taotluse osad I, II ja V);

4) sundtäitmise võimatusele viitavad asjaolud, et Tamatiin OÜ maksuvõlga ei ole õnnestunud alates
04.08.2015 sundtäitmise toimingute tulemusena äriühingult sisse nõuda (MKS § 96 lg 5), kuna
äriühing ei oma rahalisi vahendeid ega piisavalt registervara (ainsale sõidukile on seatud mitmeid
keelumärkeid, vt taotluse lisa nr 8). Kohus nõustub taotlejaga, et Tamatiin OÜ-l ei ole piisavalt raha
ega registrisse kantud vara, mille arvel oleks võimalik maksuhalduri nõuete täielik rahuldamine
(taotluse osa IV);

5) puuduvad MKS § 96 lg-s 6 nimetatud alused, mis välistaksid vastutusotsuse tegemise (taotluse
osa III);

6) maksuhaldur nõuab kavandatava vastutusotsusega Taivo Teeväljalt sisse Tamatiin OÜ maksuvõla,
mis tekkis ajal, mil Taivo Teeväli oli äriühingu juhatuse liige (taotluse osa I);

7) MKS §-s 98 sätestatud maksusumma määramise aegumistähtaeg ei ole möödunud (taotluse
osa VI);

8) Tamatiin OÜ õigusvõime ei ole lõppenud;

9) esitatud taotluses on maksuhaldur märkinud andmed taotletava hüpoteegi suuruse (34 608,47 eurot)
ning tagatise ja selle suuruse kohta, mille esitamisel maksuhaldur lõpetab täitetoimingud (taotluse
osa VIII, mida on täpsustatud 03.08.2016. a taotluse lisas nr 13-7/687-1-1). Hüpoteegi seadmine Taivo
Teevälja omandis olevale elamumaale (registriosa nr xxx) asukohaga xxx on põhjendatud ning
taotletav hüpoteek on kinnisasja müümisel tekkivaid võimalikke täitekulusid arvestades
proportsionaalne (taotluse osa VIII p 1).

Esitatud taotluses on maksuhaldur märkinud andmed Taivo Teevälja kaasomandisse kuuluvale
kinnisasjale taotletava võõrandamise keelumärke kohta (taotluse osa VII). Senisest kohtupraktikast
tulenevalt ei ole võimalik hüpoteegiga ilma omaniku loata koormata selle isiku vara, kes ei ole MKS
§ 1361 mõistes maksukohustuslaseks. Kinnisasi, millele taotleja võõrandamise keelumärke seadmist
on taotlenud, on Taivo Teevälja ja xxx kaasomandis. Taotleja on otstarbekaks ja põhjendatuks
pidanud paluda luba Taivo Teeväljale kuuluvale ½ kaasomandis olevale elamumaale (registriosa
nr xxx) asukohaga xxx võõrandamise keelumärke seadmist (taotluse osad VII ja VIII, mida on
täpsustatud                 03.08.2016.                 a                taotluse               lisas
nr 13-7/687-1-1). Kohus mõistab taotlust selliselt, et keelumärget soovitakse üksnes Taivo Teevälja
kaasomandit puudutavale osale kinnistust. Sellisel viisil keelumärke seadmine on lubatud.


                                                  5
Kohus märgib, et kuigi Taivo Teeväljale kuuluva elamumaa (registriosa nr xxx) ning kaubiku
hinnangulised turuväärtused kokku (29 575 + 1500 = 31 075 eurot) ületaks võimaliku
vastutusotsusega nõutavat summat (30 900,42 eurot), ei kataks need nõude summat koos võimalike
täitemenetluse kuludega (34 608,47 eurot). Seega on maksuhaldur pidanud otstarbekaks mõlema
kinnisasja koormamist. Kohus märgib, et kuna kinnisasjade väärtus on stabiilsem ning paremini
ennustatav, ei ole käesoleval juhul põhjust arvestada sõidukit võimaliku koormamise objektina,
kuivõrd maksuhalduri selgituste kohaselt on alust arvata, et kaubik ei ole kasutuses ega tehniliselt
korras. Seega nõustub kohus, et antud juhul on proportsionaalne ja põhjendatud Taivo Teeväljale
kuuluvale ½ kaasomandis olevale elamumaale (registriosa nr xxx) asukohaga xxx võõrandamise
keelumärke seadmine Taivo Teevälja suhtes.

11. Arvestades maksumenetluse ja võimaliku kohtumenetluse pikkust nõustub kohus taotlejaga, et on
vajalik, proportsionaalne ja põhjendatud täitmist tagavate toimingute sooritamine enne rahalise nõude
või kohustuse määramist, kuna meetmete mitterakendamise korral võib haldusakti täitmine muutuda
võimatuks. Kinnisvarale hüpoteegi ning keelumärke seadmine ei takista vara kasutust ning on ajutise
iseloomuga, kuid tagab samal ajal maksuhalduri poolse võimalikust vastutusotsusest tekkiva nõude.

Eeltoodust tulenevalt leiab kohus, et MTA taotlus on selles toodud väidete alusel põhjendatud ja
kuulub rahuldamisele.

12. Kohus selgitab, et kui täitetoimingu sooritamise tinginud asjaolu on ära langenud või kui
maksukohustuslane on esitanud tagatise võimaliku rahalise nõude või kohustuse tasumise tagamiseks,
lõpetab maksuhaldur täitetoimingu hiljemalt kahe tööpäeva jooksul vastavalt MKS § 136¹ lõikele 3.
Maksuhaldur on selgitanud, et lõpetab MKS § 1361 lg 2 p 3, § 120 lg 1 p 3, § 121 ja § 122 alusel Taivo
Teevälja vastu suunatud täitetoimingu, kui isik kannab tagatissumma suuruses 30 900 eurot deposiiti
või esitab tagatise MKS § 120 lg 1 p 3 ja § 121 kohaselt. Asendustagatise esitamisel tuleks arvestada
asjaoluga, et esitatav tagatis peab lisaks maksuhalduri nõudele katma ka sundtäitmise kulud, mille
suurus oleneb tagatise liigist (MKS § 122).

HKMS § 265 lg 3 alusel jõustub määrus selle kättetoimetamisel taotlejale.


/allkirjastatud digitaalselt/

Eda Muts
kohtunik




                                                  6
