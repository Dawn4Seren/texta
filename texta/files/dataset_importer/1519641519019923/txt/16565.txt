                                                                                   1-16-2790




                           KOHTUOTSUS
                                EESTI VABARIIGI NIMEL

 Kohus                            Tartu Maakohus

 Otsuse tegemise aeg ja koht      03. mail 2016. a, Tartu kohtumajas, Kalevi 1

 Kohtunik                         Ene Muts

 Kohtuistungi sekretär            Kädi Leola

 Tõlk                             vandetõlk Meeli Antonov

 Prokurör                         Alar Häidberg

 Kriminaalasja number             1-16-2790 (15278000166)

 Kriminaalasi                     Mikhail Kidava süüdistuses KarS § 199 lg 2 p 9 järgi
                                  kokkuleppemenetluses
 Süüdistatav                      Mikhail Kidava
                                  isikukood: 36608020054; elukoht: XXXX
                                  Varasem karistatus:
                                  kriminaalkorras karistamata,
                                  väärteomenetluses karistatud 1-l korral KarS § 218 lg 1 järgi
 Kaitsja                          vandeadvokaat Anu Pärtel

 RESOLUTSIOON                     juhindudes KrMS § 248 lg 1 p 5

Süüdi tunnistada Mikhail Kidava KarS § 199 lg 2 p 9 järgi ning mõista talle karistuseks 1 (üks)
kuu vangistust.
KarS § 73 lg 1 ja 3 alusel ei pöörata vangistust täielikult täitmisele, kui Mikhail Kidava ei pane
1 (ühe) aasta pikkuse katseaja jooksul toime uut tahtlikku kuritegu.
KarS § 78 p 1 alusel katseaja algust arvestada alates kohtuotsuse kuulutamisest 03.05.2016. a.

TsMS § 440 lg 1 alusel rahuldada Maxima Eesti OÜ tsiviilhagi.

VÕS § 127, § 1043, § 1045 lg 1 p 5 alusel välja mõista Mikhail Kidavalt 9,98 eurot (üheksa eurot
ja üheksakümmend kaheksa senti) Maxima Eesti OÜ kasuks tasumisega Maxima Eesti OÜ
arveldusarvele nr 221017433423 Swedbank.
KrMS § 126 lg 3 p 1 alusel jätta kriminaalasja juurde asitõend – CD-plaat turvakaamera
salvestisega.

KrMS § 180 lg 1 alusel välja mõista Mikhail Kidavalt 327 (kolmsada kakskümmend seitse) eurot
riigituludesse muude menetluskulude katteks.
Menetluskulu tuleb tasuda Maksu- ja Tolliametile ühele järgmistest kontonumbritest:
SEB PANK EE351010052031000004 (SWIFT: EEUHEE2X)
SWEDBANK EE502200221014193355 (SWIFT: HABAEE2X)
NORDEA PANK EE401700017002872300 (SWIFT: NDEAEE2X)
DANSKE BANK EE873300333499990003 (SWIFT: FOREEE2X);
Tasumisel märkida viitenumber 99916700032583.
Selgituseks märkida: „Mikhail Kidava, 1-16-2790, menetluskulu 03.05.2016.a Tartu Maakohtu,
Tartu kohtumaja otsuse alusel“.
KrMS § 180 lg 3 alusel määrata menetluskulude tasumine ositi 1 (ühe) aasta jooksul arvates
kohtuotsuse jõustumisest tasumisega hiljemalt 18.05.2017. a.
Eelnimetatud tähtajal menetluskulude tasumata jätmise korral pööratakse kohtuotsus täitmata osas
sundtäitmisele. Sundtäitmisega kaasnevad täitemenetluse kulud.

KrMS § 180 lg 3 alusel jätta menetluskuludest 717 (seitsesada seitseteist) eurot riigi kanda.

Kohtuotsuse koopia saata kaitsjale, vandeadvokaat Anu Pärtelile, kes ei võtnud osa asja
arutamisest kohtuistungil.

Edasikaebamise kord

Kokkuleppemenetluses tehtud kohtuotsuse peale võib kohtumenetluse pool esitada apellatsiooni
juhul, kui tegemist on kriminaalmenetluse seadustiku 9. peatüki 2. jaos sätestatud
menetlusnormide või KrMS § 339 lõikes 1 sätestatud kriminaalmenetlusõiguse olulise
rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon esitatakse Tartu Ringkonnakohtule Tartu Maakohtu kaudu kirjalikult viieteistkümne
päeva jooksul arvates kohtuotsuse kuulutamisele järgnevast päevast. Apellatsiooni võib kohtule
esitada ka faksi teel.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest määruskaebuse esitamisega Tartu
Maakohtule.

Süüdistuse sisu, milles kohus süüdistatava süüdi mõistab

Mikhail Kidavat süüdistatakse selles, et tema isikuna, kes on 15.08.2014 toime pannud varguse:
- 28.12.2014 kella 12.09 paiku võttis Tartus Anne 57 Maxima kauplusest võõra vallasasja
ebaseadusliku omastamise eesmärgil ära ühe pudeli viina Belorusskoje Polesje väärtusega
4,99 eurot.
- 29.12.2014 kella 21.42 paiku võttis Mikhail Kidava Tartus Anne 57 Maxima kauplusest võõra
vallasasja ebaseadusliku omastamise eesmärgil ära ühe pudeli viina Belorusskoje Polesje
väärtusega 4,99 eurot.
Sellega pani Mikhail Kidava toime KarS § 199 lg 2 p 9 järgi kvalifitseeritava kuriteo, s.o
võõra vallasasja äravõtmise selle ebaseadusliku omastamise eesmärgil süstemaatiliselt.


Kokkuleppe sisu

Kokkuleppe kohaselt nõuab prokurör kohtus Mikhail Kidavale KarS § 199 lg 2 p 9 ettenähtud
kuriteo toimepanemise eest 1 kuu vangistust.
KarS § 73 lg 1 ja 3 alusel vangistust mitte pöörata täielikult täitmisele, kui Mikhail Kidava ei pane
1 aasta pikkuse katseaja jooksul toime uut tahtlikku kuritegu.

Tsiviilhagi ja asitõendid.

Kriminaalasjas on kannatanu Maxima Eesti OÜ esitanud järgmised tsiviilhagi 9,98 euro nõudes.
Süüdistatav võttis kohtuistungil tsiviilnõude õigeks.
Kohus rahuldab õigeksvõetud hagi TsMS § 440 lg 1 alusel. Õigusvastaselt tekitatud kahju tuleb
hüvitada VÕS § 1043, § 1045 lg 1 p 5, § 127 alusel.

Tsiviilhagi tuleb tasuda Maxima Eesti OÜ arveldusarvele nr 221017433423 Swedbank.

Kriminaaltoimiku juures asuv asitõend – CD-plaat turvakaamera salvestisega – tuleb jätta KrMS §
126 lg 3 p 1 alusel kriminaalasja juurde.

Kriminaalmenetluse kulud ja nende hüvitamine
KrMS § 175 lg 1 p 9 alusel süüdimõistva kohtuotsusega kaasnev sundraha on KrMS § 179 lg 1 p
2 järgi 645 eurot.
KrMS § 175 lg 1 p 3 alusel on ekspertiisitasu 255 eurot.
KrMS § 175 lg 1 p 4 alusel on määratud korras kaitsjale makstud õigusabi kulude katteks
advokaaditasu 144 eurot.
Menetluskulud kokku on 1044 eurot.
Kokkuleppe kohaselt süüdistatav, kaitsja ja prokurör taotlevad kohtult KrMS § 180 lg 3 alusel
menetluskulude osalist jätmist riigi kanda. Põhjendus: Mikhail Kidava ainus sissetulek on
invaliidsuspension XXX eurot. Vastavalt kokkuleppele tasub Mikhail Kidava KrMS § 180 lg 3
alusel menetluskulud summas 327 eurot ositi 1 aasta jooksul pärast kohtuotsuse jõustumist, s.o
hiljemalt 18.05.2017.a.
Riigi kanda jääb sundraha ja kaitsjatasu summas 72 eurot.
Kohus teeb kohtuotsuse vastavalt sõlmitud kokkuleppele.


Ene Muts
kohtunik
/allkirjastatud digitaalselt/
