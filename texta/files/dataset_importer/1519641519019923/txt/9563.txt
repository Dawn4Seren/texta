                                                                              1-16-4980




                        KOHTUOTSUS
                              EESTI VABARIIGI NIMEL


Kohus                                 Harju Maakohus
Otsuse tegemise aeg ja koht           11. august 2016, Tallinn
Kriminaalasja number                  1-16-4980 (16230200147)
Kohtunik                              Märt Toming
Kohtuistungi sekretär                 Eda Loor
Tõlk                                  Maria Azman
Kriminaalasi                          Ivan Novossadi süüdistus KarS § 424 järgi
                                      Kokkuleppemenetluses
Prokurör                              Katrin Tron
Süüdistatav                           Ivan Novossad
                                      Ik: 37903093711; kodakondsus: määratlemata;
                                      haridus: 10 klassi; emakeel: vene keel; töökoht:
                                      XXX OÜ; elukoht: XXX: faktiline elukoht XXX,
                                      kontakt: XXX.
                                      Tõkendit kohaldatud ei ole.
                                      Varasem karistatus:
                                      Viru Maakohtu 11.11.2014.a otsusega KarS § 255
                                      lg 1 järgi karistatud vangistusega 3 aastat, KarS §
                                      136 lg 1 järgi karistatud vangistusega 6 kuud,
                                      KarS § 418 lg 2 p 3 järgi karistatud vangistusega
                                      6 kuud. KarS § 64 lg 1 järgi mõisteti
                                      liitkaristuseks 3 aastat vangistust. KarS § 73 lg 2
                                      alusel koheselt ärakandmisele kuulus 1 aasta, 4
                                      kuud ja 25 päeva vangistust, ülejäänud vangistuse
                                      osa ei pööratud KarS § 73 lg 1, 3 alusel täitmisele
                                      3 aasta ja 1 kuulise katseajaga. KarS § 68 lg 1
                                      alusel arvati eelvangistuses viibitud aeg
                                      18.06.2013-11.11.2014, s.o 1 aasta, neli kuud ja
                                      25 päeva karistusaja hulka ja loeti koheselt
                                      ärakandmisele kuulunud karistus ärakantuks.
                                      Katseaja algus 11.11.2014.a.
Kaitsja                               Kohtueelsel menetlusel advokaat Kristina
                                      Suvalova

                                        1
RESOLUTSIOON
1. Ivan Novossad süüdi tunnistada KarS §-s 424 ettenähtud kuriteo toimepanemises ja
    mõista talle karistuseks tähtajaline vangistus 4 (neli) kuud.
2. KarS 73 lg 4 ja § 65 lg 2 alusel liita käesoleva kohtuotsusega mõistetud 4 kuusele
    vangistusele Viru Maakohtu 11.11.2014 otsuse järgi kandmata karistuse osa, s.o 1
    aasta 7 kuud 5 päeva vangistust ning suurendades üksikkaristustest raskemat, mõista
    kohtuotsuste kogumis liitkaristuseks vangistus 1 (üks) aasta 11 (üksteist) kuud ja 5
    (viis) päeva.
3. KarS § 69 lg 1 ja § 73 lg 4 alusel asendada mõistetud vangistus, s.o 1 aasta 11 kuud ja
    5 päeva üldkasuliku tööga, arvestades, et ühele päevale vangistusele vastab 1 (üks)
    tund üldkasulikku tööd, s.o 695 (kuussada üheksakümmend viis) tundi üldkasulikku
    tööd.
4. KarS § 69 lg 3 ja 4 alusel määrata üldkasuliku töö tegemiseks 2 (kaks) aastane tähtaeg
    alates kohtuotsuse jõustumisest, mille jooksul peab Ivan Novossad täitma KarS § 75 lg
    1 p-des 1 kuni 6 ettenähtud kontrollnõudeid Tallinna Vangla Lääne-Harju
    kriminaalhooldusosakonna juhataja määratud kriminaalhooldaja järelevalve all (Pärnu
    mnt 142, tel: 6637050, 6637076). KarS § 75 lg 1 p-de 1, 2, 3, 4, 5, 6 kohaselt
    kohustada Ivan Novossadi järgima katseajal kontrollnõudeid:
   • elama kohtu määratud alalises elukohas: Kangelaste 44-41, Narva linn;
   • ilmuma kriminaalhooldaja määratud ajavahemike järel Tallinna Vangla Lääne-
       Harju kriminaalhooldusosakonda registreerimisele;
   • alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
   • saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   • saama kriminaalhooldusametnikult eelneva loa elu-, töö- või õppimiskoha
       vahetamiseks;
   • saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.
5. KarS § 50 lg 1 p 1 alusel kohaldada Ivan Novossadi suhtes lisakaristust, võttes Ivan
    Novossadilt ära mootorsõiduki juhtimise õigus 3 (kolm) kuuks. Kohaldatud
    lisakaristus hakkab kehtima kohtuotsuse jõustumisest ning lisakaristus lõpeb 3 kuulise
    tähtaja möödumisel.
6. Vastavalt LS § 127 sätetele tuleb pärast kohtuotsuse jõustumist viie tööpäeva jooksul
    juhiluba loovutada Maanteeametile.
7. Ivan Novossadilt välja mõista KrMS § 173 lg 1 p 1 ja lg 2; § 175 lg 1 p-de 3, 4 ja 9; §
    179 lg 1 p 2 ja § 180 lg-te 1 ja 3 alustel:
    - teise astme kuriteos süüdimõistva kohtuotsusega kaasnev sundraha 645 (kuussada
    nelikümmend viis) eurot;
    - määratud kaitsjale kohtueelsel menetlusel makstud tasu 48 (nelikümmend kaheksa)
    eurot;
    - riiklikul ekspertiisiasutusel joobeseisundi tuvastamise uuringu tegemisel tekkinud
    kulud kokku 167 (sada kuuskümmend seitse) eurot,
    s.o kokku menetluskulu 860 (kaheksasada kuuskümmend) eurot, mis tuleb
    kohtuotsuse jõustumisest 12 kuu jooksul tasuda kohtuotsuse lisana koostatavas
    makseinfos näidatud Maksu- ja Tolliameti arveldusarvele, märkides ära kohustusliku
    viitenumbri ja selgituse: „Ivan Novossad, 1-16-4980, menetluskulud, ositi tasumine“.
    Makseinfo koos viitenumbriga edastatakse kohtuistungil kätteandmise võimatusel Ivan
    Novossadi poolt avaldatud elukoha aadressile tavapostiga. Menetluskulude tähtaegse
    tasumata jätmise korral loetakse maksetähtaeg saabunuks ja kogu nõue suunatakse
    täitemenetluse läbiviimiseks kohtutäiturile täitemenetluse seadustikus sätestatud
    korras.

                                           2
Edasikaebamise kord
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioonkaebuse esitamise
soovist teatatakse otsuse teinud kohtule kirjalikult seitsme päeva jooksul, alates
kohtuotsuse resolutiivosa kuulutamisest. Apellatsiooniõiguse kasutamise soovist võib
teatada ka elektrooniliselt. Apellatsioon esitatakse ringkonnakohtule kirjalikult 15 päeva
jooksul alates otsuse avalikult teatavakstegemisest. Apellatsioon jäetakse läbi vaatamata ja
tagastatakse kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest
eraldi, s.o määruskaebemenetluse korras vastavalt KrMS § 387 lg-le 1, esitades
määruskaebuse 15 päeva jooksul, alates päevast, mil isik sai vaidlustatavast
kohtumäärusest teada või pidi teada saama, vaidlustatava kohtumääruse teinud kohtule.
Kriminaalasja kohtulikul uurimisel kohus tuvastas:
Ivan Novossad’i süüdistatakse selles, et tema juhtis tahtlikult 17.01.2016.a kella 00.45 ajal
Harjumaal, Tallinnas, Juhkentali 11 juures mootorsõidukit Audi A8, registreerimismärgiga
XXX,      olles   joobeseisundis      (narkojoove      amfetamiinist,     metamfetamiinist,
tetrahüdrokannabinoolist).
Sellise käitumisega rikkus Ivan Novossad liiklusseaduse § 69 lg 1 ja korrakaitseseaduse §
36 lg 1 /Juht ei tohi olla joobeseisundis. Joobeseisund on alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis
avaldub väliselt tajutavas häiritud või muutunud kehalistes või psüühilistes funktsioonides
ja reaktsioonides/ nõudeid.
Seega pani Ivan Novossad toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis (narkojoove).
Juhindudes KrMS § 245 sätetest on 06.06.2016 sõlminud Põhja Ringkonnaprokuratuuri
abiprokurör Katrin Tron, süüdistatav Ivan Novossad ja tema kaitsja Kristina Suvalova
järgneva kokkulepe:
KarS § 424 ettenähtud kuriteo toimepanemise eest nõuab prokurör kohtus süüdistatavale
Ivan Novossad’ile karistuseks 4 /neli/ kuud vangistust.
KarS 73 lg 4 ja § 65 lg 2 suurendada seda karistust 11.11.2014 Viru Maakohtu otsuse järgi
kandmata osa võrra s.o 1 aasta 7 kuud 5 päeva vangistust ning liitkaristuseks lugeda 1 aasta
11 kuud 5 päeva vangistust.
Kars § 69 lg 1 ja 3 alusel asendada vangistus üldkasuliku töö tundidega s.o 695 /kuussada
üheksakümmend viis/ tundi, mille tegemise ajaks määrata 2 /kaks/ aastat alates kohtuotsuse
jõustumisest.
Allutada süüdimõistetu vastavalt KarS § 69 lg 4, 6 ja 7 üldkasuliku töö tegemise ajal
käitumiskontrollile ning kui süüdimõistetu ei pane üldkasuliku töö tegemise ajal toime uut
kuritegu, täidab talle KarS §-s 75 lg 1 p 1-6 sätestatud käitumiskontrolli ajaks pandud
kontrollnõudeid, ei pöörata talle mõistetud tähtajalist vangistust täitmisele.
Käitumiskontrolli ajal on süüdimõistetu kohustatud järgima KarS § 75 lg 1 p 1-6 sätestatud
kontrollnõudeid:

                                            3
1) elama kohtu määratud alalises elukohas - XXX;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha
vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
KarS § 50 lg 1 alusel võtta I. Novossadilt mootorsõiduki juhtimise õigus 3 /kolmeks/
kuuks.
Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta ja prokuröri arvamuse kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel ja juhindudes
KrMS § 173 lg 1 p-st 1 ja lg-st 2; § 175 lg 1 p-dest 3, 4 ja 9; § 179 lg 1 p-st 2; § 180 lg-test
1 ja 3; § 248 lg 1 p-st 5; §-st 249; §-st 311; §-st 313; KarS §-st 424; § 50 lg 1 p-st 1; § 65
lg-st 2; § 69 lg-test 1, 3 ja 4; §-st 75 lg-st 1 asub kohus seisukohale, et Ivan Novossad
kuulub temale KarS §-s 424 ettenähtud kuriteo toimepanemises esitatud süüdistuses
süüdimõistmisele ja temale tuleb mõista karistus sõlmitud kokkuleppe kohaselt.
Menetluskulud
KrMS § 180 lg 1 kohaselt hüvitab menetluskulud süüdimõistetu. Menetletavas
kriminaalasjas on kokkuleppes KrMS § 245 lg 1 p 12 kohaselt märgitud süüdistatava poolt
hüvitatava menetluskuluna süüdimõistva otsusega kaasnev sundraha teise astme kuriteo
toimepanemise eest, joobeseisundi tuvastamise kulud ja määratud kaitsja tasu kohtueelses
menetluses, mis absoluutsummana moodustab 860 eurot ning tuleb kokkuleppe kohaselt
maksta 12 kuu jooksul alates kohtuotsuse jõustumisest. Kohus selgitab ka, et kohtu
määratud 12-kuulise tähtaja ületamisel loetakse maksetähtaeg saabunuks ja kogu nõue
suunatakse täitemenetluse läbiviimiseks kohtutäiturile täitemenetluse seadustikus
sätestatud korras.




Märt Toming
kohtunik
/allkirjastatud digitaalselt/




                                             4
