                                                                                    1-16-8918




                            KOHTUOTSUS
                                 EESTI VABARIIGI NIMEL


 Kohus                             Tartu Maakohus

 Otsuse tegemise aeg ja koht       09. novembril 2016. a, Tartu kohtumajas, Kalevi 1

 Kohtunik                          Ene Muts

 Kohtuistungi sekretär             Kädi Leola

 Prokurör                          Ruti Kilg

 Kriminaalasja number              1-16-8918 (15278001042)

 Kriminaalasi                      Karol Ottis süüdistuses KarS § 199 lg 2 p 9, § 209 lg 2 p 1; § 213
                                   lg 2 p 1 ja § 1572 järgi kokkuleppemenetluses
 Süüdistatav                       Karol Ottis
                                   isikukood: 38507106525; elukoht: XXX; töökoht: XXX
                                   Varasem karistatus:
                                   kriminaalkorras karistamata,
                                   väärteokorras karistatud 3-l korral
                                   tõkend: elukohast lahkumise keeld
 Kaitsja                           advokaat Aivar Kello


 RESOLUTSIOON                      juhindudes KrMS § 248 lg 1 p 5

Süüdi tunnistada Karol Ottis KarS § 199 lg 2 p 9 järgi ning mõista talle karistuseks 1 (üks) aasta
vangistust.
Süüdi tunnistada Karol Ottis KarS § 209 lg 2 p 1 järgi ning mõista talle karistuseks 1 (üks) aasta ja 6
(kuus) kuud vangistust.
Süüdi tunnistada Karol Ottis KarS § 213 lg 2 p 1 järgi ning mõista talle karistuseks 1 (üks) aasta
vangistust.
Süüdi tunnistada Karol Ottis KarS § 1572 järgi ning mõista talle karistuseks 9 (üheksa) kuud
vangistust.
KarS § 64 lg 1 järgi suurendades üksikkaristustest raskemat karistust ja mõista Karol Ottise
liitkaristuseks kuritegude kogumi eest 2 (kaks) aastat vangistust.

                                                                                                1
KarS § 68 lg 1 alusel arvata karistusaja hulka eelvangistuses viibitud aeg 12.10.2015; 30.-31.05.2016,
s.o 3 (kolm) päeva ning Karol Ottise kandmisele kuuluvaks liitkaristuseks mõista 1 (üks) aasta 11
(üksteist) kuud ja 27 (kakskümmend seitse) päeva vangistust.

KarS § 73 lg 1 ja 3 alusel ei pöörata vangistus tingimisi täitmisele, kui Karol Ottis ei pane
3 (kolme) aasta pikkuse katseaja jooksul toime uut tahtlikku kuritegu.
KarS § 78 p 1 alusel katseaja algust arvestada alates kohtuotsuse kuulutamisest 09.11.2016. a.

Tõkend – elukohast lahkumise keeld – tühistada kohtuotsuse jõustumisest.

TsMS § 440 lg 1 alusel rahuldada tsiviilhagid.

VÕS § 127, § 1043, § 1045 lg 1 p 5 alusel välja mõista Karol Ottiselt:

- 3436,06 eurot (kolm tuhat nelisada kolmkümmend kuus eurot ja 6 senti) Kesko Senukai Estonia AS
(endise ärinimega AS Rautakesko) kasuks tasumisega arveldusarvele nr XXX;
- 400 (nelisada) eurot Ferratum Bank p.1.c kasuks tasumisega Ferratum Bank p.1.c kasuks
arveldusarvele nr XXX;
- 1179 (üks tuhat ükssada seitsekümmend üheksa) eurot Telia Eesti AS kasuks tasumisega Telia Eesti
AS arveldusarvele nr XXX;
- 3400 (kolm tuhat nelisada) eurot E.H. kasuks tasumisega E.H. arveldusarvele nr XXX.

KrMS § 126 lg 3 p 1 alusel jätta kriminaalasja juurde asitõendid: 2 CD-plaati.

KrMS § 175 lg 1 p 9 alusel välja mõista Karol Ottiselt sundraha 645 eurot (kuussada nelikümmend
viis eurot).
KrMS § 180 lg 1 alusel välja mõista Karol Ottiselt 216 (kakssada kuusteist) eurot riigituludesse
õigusabikulude katteks.
Menetluskulud 861 (kaheksasada kuuskümmend üks) eurot tuleb tasuda Maksu- ja Tolliametile ühele
järgmistest kontonumbritest:
SEB PANK EE351010052031000004 (SWIFT: EEUHEE2X)
SWEDBANK EE502200221014193355 (SWIFT: HABAEE2X)
NORDEA PANK EE401700017002872300 (SWIFT: NDEAEE2X)
DANSKE BANK EE873300333499990003 (SWIFT: FOREEE2X);
Tasumisel märkida viitenumber 99916700080658.
Selgituseks märkida: „Karol Ottis, 1-16-8918, menetluskulud 09.11.2016. a Tartu Maakohtu, Tartu
kohtumaja otsuse alusel“.

KrMS § 180 lg 3 alusel määrata menetluskulude tasumine ositi 1 (ühe) aasta jooksul arvates
kohtuotsuse jõustumisest.
Eelnimetatud tähtajaks menetluskulude tasumata jätmise korral pööratakse kohtuotsus täitmata osas
sundtäitmisele. Sundtäitmisega kaasnevad täitemenetluse kulud.

Kohtuotsuse koopia saata kaitsjale, advokaat Aivar Kellole, kes ei võtnud osa asja arutamisest kohtus.




Edasikaebamise kord

                                                                                              2
Kokkuleppemenetluses tehtud kohtuotsuse peale võib kohtumenetluse pool esitada apellatsiooni
juhul, kui tegemist on kriminaalmenetluse seadustiku 9. peatüki 2. jaos sätestatud menetlusnormide
või KrMS § 339 lõikes 1 sätestatud kriminaalmenetlusõiguse olulise rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.
Apellatsioon esitatakse Tartu Ringkonnakohtule kirjalikult 15 päeva jooksul arvates kohtuotsuse
kuulutamisele järgnevast päevast.


Süüdistuse sisu, milles kohus süüdistatava süüdi mõistab

Karol Ottist süüdistatakse selles, et tema Tartu linnas Riia mnt 140e asuvas AS Rautakesko (alates
20.07.2016 ärinimega AS Kesko Senukai Estonia) Tartu K-Rauta kaupluses
    1) 18.03.2015 kella 16:56 paiku võttis võõra vallasasja ebaseadusliku omastamise eesmärgil ära
       Rautakesko AS-ile kuuluvad esemed: Makita tööriistad COMBOKIT BDF456, BHR202,
       2X3.0AH LI-ION väärtusega 266 eurot ja Makita tööriistad COMBOKIT 18V LI 2X2,0AH
       + 1X4,0AH väärtusega 220 eurot.
    2) 21.03.2015 võttis võõra vallasasja ebaseadusliku omastamise eesmärgil ära Rautakesko AS-
       ile kuuluvad esemed kaks Makita elektritööriista komplekti COMBOKIT 18V LI 2X2,0AH
       + 1X4,0AH väärtusega a’ 220 eurot, koguväärtusega 440 eurot.
    3) 31.03.2015 kella 19.40 paiku võttis võõra vallasasja ebaseadusliku omastamise eesmärgil ära
       Rautakesko AS’ile kuuluvad esemed: kaks Makita elektritööriista komplekti COMBOKIT
       18V LI 2X2,0AH + 1X4,0AH väärtusega a’ 220 eurot koguväärtusega 440 eurot.
    4) 15.04.2015 võttis võõra vallasasja ebaseadusliku omastamise eesmärgil ära Rautakesko AS-
       ile kuuluvad esemed: kaks Makita elektritööriista komplekti COMBOKIT 18V LI 2X2,0AH
       + 1X4,0AH väärtusega a’ 220 eurot, koguväärtusega 440 eurot
    5) 23.04.2015 võttis võõra vallasasja ebaseadusliku omastamise eesmärgil ära Rautakesko AS-
       ile kuuluvad esemed kaks Makita elektritööriista komplekti COMBOKIT 18V LI 2X2,0AH
       + 1X4,0AH väärtusega a’ 266 eurot koguväärtusega 532 eurot.
    6) 30.04.2015 kella 08.50 paiku võttis võõra vallasasja ebaseadusliku omastamise eesmärgil ära
       Rautakesko AS’ile kuuluvad esemed: Makita raadio MAKITA DMR102 7,2-18V
       NICD/MH/LI väärtusega 70 eurot, Makita puurvasara PUURVASAR HR4511C 1350W
       SDS-MAX MAKITA väärtusega 532,66 eurot, 2 tk MAKITA AKUKETASSAAG’i
       DSS610Z 18V 165MM väärtusega a’ 137.70 eurot koguväärtusega 275,40 eurot ja Makita
       COMBOKIT 18V LI 2X2,0AH + 1X4,0AH väärtusega 220 eurot.
Vargusega tekitas Karol Ottis kannatanule AS Kesko Senukai Estonia 3436,06 eurot (kolm tuhat
nelisada kolmkümmend kuus eurot ja 6 senti) varalist kahju.
Sellega pani Karol Ottis toime KarS § 199 lg 2 p 9 järgi kvalifitseeritava kuriteo, s.o võõra
vallasasja äravõtmise selle ebaseadusliku omastamise eesmärgil, kui see on toime pandud
süstemaatiliselt.
Samuti süüdistatakse Karol Ottist selles, et tema isikuna, kes on varem toime pannud varguse ja
kelmuse,
 - 26.11.2015 kella 06.08.10 paiku Põlvamaal sisenes tema kasutuses oleva arvuti IP
    90.191.236.126 kaudu kasutades R.J. AS-s Swedbank asuva arvelduskontoga seotud
    kasutajatunnust ja püsiparooli ning paroolikaardi parooli, R.J. AS-s Swedbank asuvale
    arvelduskontole, kust sisenes Eesti Telekom AS kodulehele Telia, kus lõi varalise kasu saamise
    eesmärgil tegelikest asjaoludest teadvalt ebaõige ettekujutuse Eesti Telekom AS-le esinedes R.J.
                                                                                               3
    esitas tellimuse sülearvuti Apple MacBook Air väärtusega 1179 eurot ostmiseks, mille alusel AS
    Eesti Telekom vormistas järelmaksu müügilepingu nr. XXX sülearvuti Apple MacBook Air
    väärtusega 1179 eurot ostmiseks, mille DPD kullerfirma toimetas 27.11.2015 kella paiku 10.09
    Põlvas XXX, kus Karol Ottis eseme vastu võttis, kuid jättis selle eest tasumata maksed Eesti
    Telekom AS-ile ning tekitas kannatanu AS-le Telekom (alates 19.01.2016 ärinimega Telia Eesti
    AS) 1179 eurot varalist kahju.
  - 26.11.2015 kell 16.27 paiku kohtueelse menetlusega kindlaks tegemata asukohas tema kasutuses
    oleva arvuti IP 90.191.236.126 kaudu sisenes Hansapost OÜ kodulehele
    https://www.hansapost.ee/, kus lõi varalise kasu saamise eesmärgil tegelikest asjaoludest teadvalt
    ebaõige ettekujutuse Hansapost OÜ-le, esinedes R.J., kasutas ja sisestas tellimusele R.J.i
    isikuandmeid ja vormistas Hansapost OÜ-ga tellimuse 200036148, nutitelefoni Samsung Galaxy
    S6 väärtusega 634,99 eurot ostmiseks järelmaksuga, millise tellimuse alusel lõi varalise kasu
    saamise eesmärgil tegelikest asjaoludest teadvalt ebaõige ettekujutuse Koduliising OÜ-le
    vormistades ja tellides 26.11.2015 järelmaksu laenulepingu nr. XXX R.J.i nimelt nutitelefoni
    Samsung Galaxy S6 väärtusega 634,99 eurot ostmiseks. Süütegu jäi Karol Ottise tahtest
    sõltumatult lõpule viimata, sest Koduliising OÜ töötaja avastas erinevused tellija ning ostja
    andmetes, mille tõttu Koduliising OÜ tühistas laenulepingu.
  - 02.12.2015 kella 17.59.21 paiku Põlvamaal sisenes tema kasutuses oleva arvuti IP
    90.191.236.126 kaudu Ferratum Bank p.l.c kodulehele https://www.ferratum.ee/, kus sisestas
    iseteeninduskeskkonnas laenutaotlusele R.J.i isikukoodi ning 26.11.2015 Ferratum Bank p.l.c
    poolt R.J.i telefoninumbrile XXX saadetud PIN koodi ning sisestas e-posti aadressi XXX, millele
    saadeti Ferratum Bank p.l.c poolt kinnituskood. Kinnituskoodi kasutades sõlmis Karol Ottis
    R.J.ina laenulepingu Ferratum Bank p.l.c’ga, mille alusel 02.12.2015 kandis Ferratum Bank p.l.c
    R.J.i AS-s Swedbank asuvale arveldusarvele XXX 400 eurot. Peale laenusumma laekumist
    sisenes Karol Ottis tema kasutuses oleva arvuti IP-ga 90.191.236.126 kaudu AS Swedbank
    kodulehel https://www.swedbank.ee R.J. internetipanga kontole, kus kasutades R.J.ile AS
    Swedbank poolt välja antud paroolikaarti kandis 02.12.2015 R.J.i AS-s Swedbank asuvalt
    arveldusarvelt XXX enda AS-s Swedbank asuvale arveldusarvele XXX 200 eurot ja 03.12.2015
    200 eurot. Kelmusega tekitas Karo Ottis kannatanule Ferratum Bank p.l.c nelisada (400) eurot
    varalist kahju.
Sellega pani Karol Ottis toime KarS § 209 lg 2 p 1 järgi kvalifitseeritava kuriteo, s.o teisele
isikule varalise kahju tekitamise tegelikest asjaoludest teadvalt ebaõige ettekujutuse loomise
teel varalise kasu saamise eesmärgil, kui see on toime pandud isiku poolt, kes on varem toime
pannud varguse ja kelmuse.
Samuti süüdistatakse Karol Ottist selles, et tema isikuna, kes on varem toime pannud varguse,
ajavahemikul 07.08.2015 - 14.08.2015 Viljandi linnas XXX, E.H.i elukohas, sekkus varalise kasu
saamise eesmärgil ebaseaduslikult andmetöötlusprotsessi sellega, et võttis E.H.i nimele väljaantud
Eesti Vabariigi kodaniku isikutunnistuse ja sellega seotud PIN-koodid, mida kasutades sisenes E.H.i
nõusolekuta E.H.i AS-s Swedbank asuvale pangakontole ning teostas sealt 07.08.2015 ülekande
summas 500 eurot ja 08.08.2015 summas 1500 eurot Trustly Group AB arvelduskontole ning
14.08.2015 summas 1400 eurot Trust Pay A.S arvelduskontole. Kuriteoga tekitas Karol Ottis
kannatanu E.H.ile 3400 eurot varalist kahju.
Sellega pani Karol Ottis toime KarS § 213 lg 2 p 1 järgi kvalifitseeritava kuriteo, s.o teisele
isikule varalise kahju tekitamise andmetöötlusprotsessi ebaseadusliku sekkumise teel varalise
kasu saamise eesmärgil, kui see on toime pandud isiku poolt, kes on varem toime pannud
varguse.
Samuti süüdistatakse Karol Ottist selles, et tema kasutas 14.09.2015 kella 22.12 paiku Põlva linnas
ilma M.H.i nõusolekuta tema isikut tuvastavaid isikuandmeid: M.H. aktifotot koos mobiiltelefoni
numbri ja isiku eesnimega interneti tutvumisportaalis XXX eesmärgiga luua teise isikuna esinemise
                                                                                              4
teel M.H.ist teadvalt ebaõige ettekujutus, kui meesterahvastega kontakti otsivast ja intiimteenuseid
pakkuvast isikust, moraalselt kahjustades ja alavääristades sellisel moel oma tegevusega M.H.i.
Sellega pani Karol Ottis toime KarS § 157² järgi kvalifitseeritava kuriteo, s.o teist isikut
tuvastavate isikuandmete tema nõusolekuta kasutamine ja edastamise eesmärgiga luua teise
isikuna esinemisega temast teadvalt ebaõige ettekujutus, põhjustades sellega kahju tema
seadusega kaitstud õigustele ja huvidele.


Kokkuleppe sisu
Prokurör nõuab kohtus süüdistatavale karistuseks KarS §-s 199 lg 2 p 9 ettenähtud kuriteo
toimepanemise eest 1 aasta vangistust, KarS §-s 209 lg 2 p 1 ettenähtud kuriteo toimepanemise eest
1 aasta ja 6 kuud vangistust, KarS §-s 213 lg 2 p 1 ettenähtud kuriteo toimepanemise eest 1 aasta
vangistust ja KarS § 1572 ettenähtud kuriteo toimepanemise eest 9 kuud vangistust.
KarS § 64 lg 1 järgi suurendades üksikkaristustest raskemat karistust ja mõista Karol Ottise
liitkaristuseks kuritegude kogumi eest 2 aastat vangistust.
KarS § 68 lg 1 alusel arvata karistusaja hulka eelvangistuses viibitud aeg 12.10.2015, 30.-31.05.2016,
s.o 3 päeva ning Karol Ottise lõplikuks karistuseks mõista 1 aasta 11 kuud ja 27 päeva vangistust.
KarS § 73 lõigete 1, 3 alusel tingimisi jätta karistuseks mõistetud vangistus kohaldamata ja täielikult
täitmisele pööramata, kui Karol Ottis ei pane 3 aasta pikkuse katseaja jooksul toime uut tahtlikku
kuritegu.
Kuritegudega tekitas Karol Ottis kannatanutele varalist kahju järgnevalt:
AS-le Kesko Senukai Estonia 3436,06 senti, Ferratum Bank p.1.c 400 eurot; Telia Eesti AS-le 1179
eurot ja E.H.ile 3400 eurot.
M.H.ile tekitas Karol Ottis moraalset kahju.

Kokkuleppe kohaselt Karol Ottis tunnustab kannatanute tsiviilhagisid ja on nõus, et kohus mõistab
temalt VÕS § 127, 1043 ja 1045 lg 1 p 5 alusel kuritegudega tekitatud varalise kahju hüvitamiseks
välja kannatanute kasuks tsiviilhagid järgnevalt:
AS Rautakesko kasuks 3436,06 eurot; Ferratum Bank p.1.c kasuks 400 eurot; Telia Eesti AS kasuks
1179 eurot ja E.H. 3400 eurot.


KrMS § 175 lg 1 p 9 alusel süüdimõistva kohtuotsusega kaasnev sundraha on KrMS § 179 lg 1 p 2
järgi 645 eurot.
KrMS § 175 lg 1 p 4 alusel on määratud korras kaitsjale makstud õigusabi kulude katteks
advokaaditasu 216 eurot.
Vastavalt sõlmitud kokkuleppele KrMS § 180 lg 1 alusel jäävad Karol Ottise kanda menetluskulud
861 eurot.
KrMS § 180 lg 3 alusel tuleb menetluskulud tasuda 12 kuu jooksul alates kohtuotsuse jõustumisest.

Kohtus jäid menetlusosalised sõlmitud kokkuleppe juurde. Kohus nõustub sõlmitud kokkuleppega
ja võtab selle kohtuotsuse tegemisel aluseks. Kohus teeb lahendi KrMS § 248 lg 1 p 5 alusel.


Asitõendid ja nende suhtes tarvitusele võetavad meetmed

KrMS § 126 lg 3 p 1 alusel jätta kriminaalasja juurde:


                                                                                               5
- CD-R plaat, millel on abonentnumbri XXX suhtes KrMS § 901 lg 2 alusel teostatud kõneeristus
ajavahemikul 01.11.-30.05.2015, mis asub kriminaaltoimikus;
- CD-plaat salvestusega 02.09.2015 asitõendi vaatlusprotokolli juurde, mis asub kriminaaltoimikus.



Ene Muts
kohtunik
/allkirjastatud digitaalselt/




                                                                                           6
