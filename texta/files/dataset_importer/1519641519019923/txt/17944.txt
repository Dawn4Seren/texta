                          KOHTUOTSUS
                               EESTI VABARIIGI NIMEL

Kohus                               Tartu Maakohus

Otsuse kuulutamise aeg ja koht      19. aprill 2016.a, Võru kohtumaja

Kriminaalasja nr                    1-16-1196 (15286000092)

Kohtunik                            Marju Persidskaja

Kohtuistungi sekretär               Lembi Looga

Kriminaalasi                        Artur Pehlaku süüdistuses           KarS   §    424    järgi
                                    kokkuleppemenetluses

Prokurör                            Riita Serikova

Süüdistatav                         Artur Pehlak, isikukood: xxxxxxxxxxx; Eesti Vabariigi
                                    kodanik; emakeel: eesti keel; elukoht: xxxxxxxx-
                                    xxxxxxxxxxxxxxxxxxxxxxxxxxx; haridus: keskharidus;
                                    töökoht: xxxxxxxxxxxxx; kehtivaid kriminaalkaristusi
                                    neli, viimati karistatud Pärnu Maakohtu 12.06.2015.a
                                    otsusega KarS § 25 lg 1, 2 - KarS § 184 lg 1 järgi 4-aastase
                                    vangistusega KarS § 73 alusel tingimisi 5-aastase
                                    katseajaga. Tõkend – ei ole kohaldatud.

Kaitsja                             Kaja Kiilo

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Artur Pehlak KarS § 424 järgi ning karistuseks mõista 6 (kuus)
    kuud vangistust.

    KarS § 65 lg 1 ja KarS § 64 lg 1 alusel, lugedes kergema karistuse kaetuks raskeimaga
    – Pärnu Maakohtu 12.06.2015.a otsusega nr 1-14-9258 mõistetud 4 (nelja) aasta
    pikkuse vangistusega – mõista Artur Pehlakule liitkaristuseks kohtuotsuste kogumis
    4 (neli) aastat vangistust.

    KarS § 73 lg 1 ja 3 alusel jätta 4 (neli) aastat vangistust Artur Pehlaku suhtes tingimisi
    kohaldamata ja täielikult täitmisele pööramata, kui Artur Pehlak ei pane Pärnu
    Maakohtu 12.06.2015.a otsusega nr 1-14-9258 määratud 5 (viie) aasta pikkuse
    katseaja kestel toime uut tahtlikku kuritegu.
   Katseaja kulgemist arvestada alates Pärnu Maakohtu 12.06.2015.a otsuse nr 1-14-
   9258 kuulutamisest, so alates 12.06.2015.a.

   KarS § 50 lg 1 p 1 alusel võtta lisakaristusena Artur Pehlakult ära mootorsõiduki
   juhtimise õigus 2 (kaheks) kuuks.

   Lisakaristuse kandmise aeg hakkab kulgema alates kohtuotsuse jõustumisest. Juhul, kui
   kohtumenetluse pooled ei kasuta apellatsiooniõigust, jõustub kohtuotsus 5. mail 2016.a.

   Liiklusseaduse § 127 kohaselt on isik, kelle suhtes on jõustunud juhtimisõiguse
   äravõtmise otsus, kohustatud 5 (viie) tööpäeva jooksul otsuse jõustumisest arvates
   loovutama oma juhiloa Maanteeameti liiklusregistri büroosse.

2. Menetluskulud:

Kohus jätab Artur Pehlaku sundraha 645 eurot riigi kanda.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Artur Pehlakut süüdistatakse selles, et tema 29.03.2015 kella 17.39 ajal juhtis Võru linnas
Tallinna maanteel mootorsõidukit xxxxxxxxxxxxxxxxxxxxxxxxxxxxxxxxxxxxx, olles
joobeseisundis, s. o juhtis mootorsõidukit isikuna, kelle väljahingatavas õhus oli alkoholi
sisaldus vähemalt 0,77 mg/L.

Seega pani Artur Pehlak toime mootorsõiduki juhtimise joobeseisundis, s.o KarS § 424
järgi kvalifitseeritava kuriteo.

Kokkuleppe sisu

KarS §-s 424 ettenähtud kuriteo toimepanemise eest nõuab prokurör kohtus Artur Pehlakule
karistuseks kuus kuud vangistust. KarS § 65 lg 1 ja KarS § 64 lg 1 alusel lugeda kergem
karistus kaetuks raskeima - Pärnu Maakohtu 12.06.2015.a otsusega mõistetud nelja aasta

                                              2 (4)
pikkuse vangistusega - mõista süüdistatavale kohtuotsuste kogumis liitkaristuseks neli aastat
vangistust.

KarS § 73 lg 1 ja 3 alusel jätta vangistus tema suhtes tingimisi kohaldamata ja täielikult
täitmisele pööramata, kui Artur Pehlak ei pane Pärnu Maakohtu 12.06.2015.a otsusega
määratud täideviimise korra kohaselt, s.o viie aasta jooksul, mille kulgemist arvestatakse
alates 12.06.2015.a, kestel toime uut tahtlikku kuritegu.

KarS § 50 lg 1 p 1 alusel kohaldada lisakaristusena mootorsõiduki juhtimisõiguse äravõtmist
kaheks kuuks.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Artur Pehlak aru kokkuleppe sisust ja nõustus sellega. Kohtuistungil kinnitas
süüdistatav Artur Pehlak, et kokkuleppe sõlmimine oli tema vaba tahe. Süüdistatav nõustus
nii toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör, kaitsja ja süüdistatav jäid sõlmitud kokkuleppe juurde ning palusid selle otsuse
tegemisel aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Artur Pehlaku süüdi tunnistada
KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Artur Pehlaku menetluskuluks on süüdimõistva kohtuotsusega kaasnev sundraha, milleks on
teise astme kuriteo toimepanemises süüdimõistmise korral 1,5 kuupalga alammäära, s.o 645
eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

Kaitsja taotles sundraha jätta riigi kanda, kuivõrd käesolev kriminaalasi oleks pidanud olema
liidetud kriminaalasjaga, mida arutas Pärnu Maakohus ning milles on otsus tehtud 12.06.2015.
Prokurör kinnitas, et kriminaalasjad jäid liitmata, kuna Pärnu ringkonnaprokurör ei olnud nõus
kriminaalasjade liitmisega.

Riigikohtu 2. mai 2011 kohtuotsuses nr 3-1-1-24-11 on kriminaalkolleegium märkinud, „et
menetleja on jätnud alusetult kasutamata KrMS § 216 lg 1 p-st 2 tuleneva võimaluse ühendada
S. N. üheks menetluseks eesmärgiga tagada talle kõiki karistuse mõistmise asjaolusid
arvestava liitkaristuse mõistmise ühes kriminaalmenetluses ja sellega seonduvalt sundraha

                                            3 (4)
ühekordse väljamõistmise KrMS § 179 sätteid arvestades. Kriminaalasju ühiseks
menetlemiseks ei ühendatud ja seetõttu on S. N. süüdi kahe kohtuotsusega, millega on
kaasnenud ka sundraha väljamõistmine kahel korral - olgugi, et sundraha teistkordne, s.o Viru
Maakohtu 12. jaanuari 2010. a kohtuotsusega väljamõistmine ei olnud KrMS § 179 lg-st 2
tulenevalt enam õigustatud. Seetõttu tühistab kriminaalkolleegium Viru Maakohtu 12. jaanuari
2010. a kohtuotsuse S. N. väljamõistmises ja Tartu Ringkonnakohtu 10. detsembri 2010. a
otsuse selles osas, milles jäeti maakohtu otsus sundraha väljamõistmise kohta tühistamata.“

Kohus jätab käesolevas kriminaalasjas sundraha välja mõistmata järgides eelmärgitud
Riigikohtu seisukohta. Kohus ei näe ühtegi mõistlikku põhjust, miks käesolevat kriminaalasja
ei liidetud ühiseks menetluseks kriminaalasjaga, milles Pärnu Maakohus tegi otsuse
12.06.2015.a.



/allkirjastatud digitaalselt/
Marju Persidskaja
kohtunik




                                            4 (4)
