                                 K O H T U O T S U S
                                        Eesti Vabariigi nimel

                                                                                           1-16-6861
30. augustil 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna juuresolekul ning
ringkonnaprokuröri Deniss Medvedev, kaitsja Merike Allikmäe ja süüdistatava Karmo Tamm
osavõtul arutas avalikul kohtuistungil kokkuleppemenetluses kuriteoasja

Karmo Tamm, ik 38311060253, emakeeleks eesti keel, Eesti kodakondsusega, 8.kl.haridusega, ei
töötanud, elukoht XXXX; viibib vahi all Vanglas, üks kehtiv väärteokaristust, kriminaalkorras
karistatud korduvalt, viimati: 23.02.2015 Harju Maakohtu otsusega KarS § 331 järgi vangistusega 4
kuud, mida KarS § 65 lg 2 alusel suurendati Harju Maakohtu 27.03.2013 otsusega mõistetud
vangistuse võrra, liitkaristus vangistus 3 aastat 4 kuud 11 päeva, vabanes 18.12.2015, kinni peetud
27.05.2016, tõkend vahistamine alates 28.05.2016 -
- süüdistuses KarS § 199 lg 2 p 8, 9; § 344 lg 1; § 348 lg 1; § 4231 ja § 424 järgi.

Süüdistus
Karmo Tamme süüdistatakse selles, et 27.04.2016 kella 13:00 ja 14:00 vahelisel ajal Tallinnas
Madara tn 31 asuvas hoones, võttes rendifirmalt Collettivo OÜ rendile sõidukit Toyota Avensis
reg.nr-ga XXXX (VIN-kood XXXX) ja esinedes selle osaühingu juhatuse liikme XXXX (XXXX)
ees XXXX (XXX), kasutas Karmo Tamm teadvalt võltsitud mootorsõidukijuhi juhiloa nr XXXX
XXXXnimele, millise võltsitud juhiloa oli Karmo Tamm eelnevalt endale hankinud tuvastamata
asjaoludel ja isikult. Võltsitud juhiloa kasutamine Karmo Tamme poolt seisnes selles, et Karmo
Tamm esitas selle eelnimetatud rendilepingu vormistamise käigus XXXX. Kõnealune võltsitud
juhiluba oli valmistatud ehtsa, XXXXnimele välja antud juhiloa järeletegemise teel. Võltsitud
juhiluba sisaldas samad andmed, mis olid ehtsal XXXXnimele välja antud juhiloal nr XXXX
(XXXXnimi, sünniaeg, isikukood ja allkiri, juhiloa väljaandmise ja kehtivuse lõpu kuupäevad,
mootorsõiduki kategooria, väljaandja asutuse nimi). Võltsitud juhiloal oli aga teise isiku, mitte
XXXXfoto. Esitades kõnealust võltsitud juhiluba XXXX oli Karmo Tamm teadlik, et see juhiluba on
võltsitud. KarS § 350 kohaselt kuulub mootorsõidukijuhi juhiluba tähtsate isiklike dokumentide
hulka.
Sellega pani Karmo Tamm oma tahtliku tegevusega toime KarS § 348 lg 1 järgi kvalifitseeritava
kuriteo, s.o teadvalt võltsitud tähtsa isikliku dokumendi hankimise ja kasutamise.

Samuti süüdistatakse Karmo Tamme selles, et 27.04.2016 kella 13:00 ja 14:00 vahelisel ajal Tallinnas
Madara tn 31 asuvas hoones, võttes rendifirmalt Collettivo OÜ rendile sõidukit Toyota Avensis
reg.nr-ga XXXX (VIN-kood XXXX) ja esinedes selle osaühingu juhatuse liikme XXXX(XXXX) ees
XXXX(XXXX), võltsis Karmo Tamm kirjaliku rendilepingu nr XXXX, mille kohaselt oli
XXXXjustkui võtnud nimetatud sõiduki rendile ajavahemikuks alates 27.04.2016 kella 13:30 kuni
29.04.2016 kella 16:00, kohustudes maksma nimetatud rendiperioodi eest renditasu 66 eurot.
Rendilepingu koostas XXXX, kes kirjutas rendilepingu blanketile rendilepingu numbri, retniku, s.o
XXXXnime, isikukoodi ja dokumendi (juhiloa) numbri, sõiduki andmed, rendiperioodi alguse ja
lõpu, renditasu ja deposiidi (tagatisraha) summad, makseviisi ning allkirjastas kõnealuse rendilepingu
rendifirma (rendileandja) esindajana. Rendilepingu võltsimine Karmo Tamme poolt seisnes selles, et
tema allkirjastas XXXXpoolt koostatud rendilepingu XXXX, s.o rentniku nimelt ja kirjutas
rendilepingusse rentniku aadressi, telefoni ja e-posti aadressi. Allkirjastades rendilepingut ja
kirjutades rendilepingusse rentniku aadressi, telefoni ja e-posti aadressi, andis Karmo Tamm
endale aru, et kõnealuse rendilepingu näol on tegemist dokumendiga, mis annab lepingusse
rentnikuna märgitud isikule õiguse nõuda rendifirmalt (rendileandjalt) kokkulepitud rendiperioodiks
sõiduki üleandmist rentniku valdusse ja kasutusse ning lepingusse rendileandjana märgitud isikule
õiguse nõuda rentnikult kokkulepitud renditasu.
Sellega pani Karmo Tamm oma tahtliku tegevusega toime KarS § 344 lg 1 järgi kvalifitseeritava
kuriteo, s.o dokumendi, mille alusel on võimalik omandada õigusi, võltsimise.

Samuti süüdistatakse Karmo Tamme selles, et tema 30.04.2016 kella 03:04 paiku Tallinnas, Ristiku
tn 24 asuva maja läheduses juhtis sõiduautot (mootorsõidukit) Toyota Avensis reg.nr-ga XXXX, olles
joobeseisundis (narkojoobes), s.o narkootilise või psühhotroopse aine või muu joovastava aine
tarvitamisest põhjustatud terviseseisundis, mis avaldus väliselt tajutavas häiritud või muutunud
kehalistes või psüühilistes funktsioonides ja reaktsioonides. Sellise käitumisega rikkus Karmo Tamm
liiklusseaduse § 69 lg 1 esimeses lauses sätestatud nõuet, mille kohaselt ei tohi juht olla
joobeseisundis. Korrakaitseseaduse 36 lg-s 1 on sätestatud, et joobeseisund on alkoholi, narkootilise
või psühhotroopse aine või muu joovastava aine tarvitamisest põhjustatud terviseseisund, mis avaldub
väliselt tajutavas häiritud või muutunud kehalistes või psüühilistes funktsioonides ja reaktsioonides.
Sellega pani Karmo Tamm oma tahtliku tegevusega toime KarS § 424 järgi kvalifitseeritava kuriteo,
s.o mootorsõiduki juhtimise joobeseisundis.

Samuti süüdistatakse Karmo Tamme selles, et tema isikuna, kes on varem korduvalt toime pannud
vargusi, mille eest on teda viimati karistatud Harju Maakohtu 27.03.2013 kohtuotsusega
kriminaalasjas nr 1-13-652 KarS § 199 lg 2 p 7, 8, 9 järgi, jätkas varguste toimepanemist
süstemaatiliselt ning uuesti pani ajavahemikul 04.05.2016 kuni 27.05.2016 toime kolm vargust
alljärgnevatel asjaoludel:
- 04.05.2016 kella 00:30 ja 08:00 vahelisel ajal Tallinnas Siili tn 7c asuva korterelamu juurest võttis
Karmo Tamm ebaseadusliku omastamise eesmärgil ära seal pargitud, XXXX(XXXX) kuuluva ja
viimase valduses oleva sõiduki Škoda Octavia reg.nr-ga XXXX, VIN-kood XXXX, helebeeži värvi,
väljalaskeaasta 2005, väärtusega 4000 eurot. Kõnealuse sõiduki võttis Karmo Tamm ära selle sõiduki
omaniku ja valdaja teadmata ja nõusolekuta.
- 24.05.2016 kella 04:00 ja 10:00 vahelisel ajal tagaukse luku lahtimuukimise teel tungis Karmo
Tamm sisse Tallinnas Narva mnt 15 asuva renoveerimisjärgus oleva restorani ruumidesse ning võttis
sealt ebaseadusliku omastamise eesmärgil ära kahele kannatanule kuuluvad tööriistad üldväärtusega
1 798,70 eurot ja nimelt: 1) XXXX (XXXX) kuuluva akutrelli Makita Combokit DLX2022AJ
väärtusega 285 eurot, elektrilise ketassae Makita väärtusega 250 eurot, elektrilise lihvija Makita
väärtusega 140 eurot, LED-valgusti (5-meetri pikkune silikoonist toru) väärtusega 113,70 eurot;
kilekoti koos nelja ripplukuga, aasade ja võtmetega väärtusega kokku 80 eurot; plastikust karbis
tööriistakomplekt (akutrelli otsikud, ehitusnoad, näpistad, tangid) väärtusega kokku 130 eurot ja
sülearvuti NEC väärtusega 100 eu1rot, ning 2) XXXX (XXXX) kuuluva ristjoonelaseri Makita
SK102ZIP54 koos kotiga, milles oli akulaadija ja uus aku, väärtusega kokku 250 eurot; ketaslõikuri
Makita väärtusega 50 eurot; plastikust tööriistakohver Stanly, milles olid freesid, puurid,
mõõdulindid, erinevad otsikud, pintslid, väike lood ja väiksemad tööriistad, väärtusega kokku 400
eurot. Kõnealused tööriistad võttis Karmo Tamm ära nende omanike ja valdajate teadmata ja
nõusolekuta.
- Ajavahemikul 26.05.2016 kella 22:00 kuni 27.05.2016 kella 08:00 Tallinnas, Spordi tn 5 asuva maja
juurest võttis Karmo Tamm ebaseadusliku omastamise eesmärgil ära seal pargitud, XXXX (XXXX)
kuuluva ja viimase valduses oleva mootorratta Yamaha YX 600 reg.nr-ga XXXX, VIN-kood XXXX,
musta värvi, väljalaskeaasta 1989, väärtusega 1600 eurot. Kõnealuse mootorratta võttis Karmo Tamm
ära selle moorratta omaniku ja valdaja teadmata ja nõusolekuta.
Sellega pani Karmo Tamm oma tahtliku tegevusega toime KarS § 199 lg 2 p 8, 9 järgi kvalifitseeritava
kuriteo (varguse), s.o võõra vallasasja äravõtmise selle ebaseadusliku omastamise eesmärgil, mis on
toime pandud sissetungimisega ja süstemaatiliselt.

                                                                                                     2
Samuti süüdistatakse Karmo Tamme selles, et tema isikuna, kellel puudub mootorsõiduki
juhtimisõigus, juhtis ajavahemikul 27.04.2016 kuni 27.05.2016 neljal korral mootorsõidukit, millega
rikkus süstemaatiliselt liiklusseaduse § 94 lg 1, milles on sätestatud, et mootorsõidukit võib juhtida
isik, kellel on vastava kategooria mootorsõiduki juhtimisõigus ning kellel juhtimisõigust ei ole
peatatud, ära võetud või kehtetuks tunnistatud või keda ei ole juhtimiselt kõrvaldatud. Mootorsõidukit
juhtis Karmo Tamm alljärgnevatel asjaoludel:
- 27.04.2016 kella 13:00 ja 14:00 vahelisel ajal Tallinnas Madara tn 31 asuva hoone läheduses juhtis
Karmo Tamm sõiduautot Toyota Avensis reg. nr XXXX.
- 30.04.2016 kella 03:04 paiku Tallinnas Ristiku tn 24 asuva maja läheduses juhtis Karmo Tamm
sõiduautot Toyota Avensis reg.nr-ga XXXX.
- 04.05.2016 kella 00:30 ja 08:00 vahelisel ajal Tallinnas Siili tn 37c maja läheduses juhtis Karmo
Tamm sõidukit Škoda Octavia reg.nr-ga XXXX.
- ajavahemikul 26.05.2016 kella 22.00 kuni 27.05.2016 kella 08.00 Tallinnas, Spordi tn 5 asuva maja
läheduses juhtis Karmo Tamm mootorratast Yamaha YX 600 reg. nr-ga XXXX.
Seega pani Karmo Tamm oma tahtliku tegevusega toime KarS § 4231 järgi kvalifitseeritava kuriteo,
s.o mootorsõiduki juhtimise vastava kategooria mootorsõiduki juhtimisõiguseta isiku poolt, mis on
toime pandud süstemaatiliselt.

Kokkuleppe sisu
Süüdistatava, tema kaitsja ja ringkonnaprokuröri vahel sõlmitud kokkuleppe kohaselt on taotletav
karistus süüdistatavale vangistus KarS § 344 lg 1 järgi 2 kuud, KarS § 348 lg 1 järgi 4 kuud, KarS §
424 järgi 1 aasta, KarS § 199 lg 2 p 8, 9 järgi 1 aasta ja 6 kuud ning KarS § 4231 järgi 6 kuud. KarS
§ 64 lg 1 alusel liitkaristus mõistetakse üksikkaristustest raskeima suurendamise teel, mõistes
liitkaristuseks vangistus 3 aastat ja 6 kuud. KarS § 74 lg 1, 2, 3 alusel kuulub kohesele ärakandmisele
1 aasta vangistust; ülejäänud osa mõistetud karistusest, s.o 2 aastat ja 6 kuud vangistust jäetakse
tingimisi 3-aastase katseajaga kohaldamata, kui Karmo Tamm ei pane katseajal toime uut kuritegu ja
täidab KarS §-s 75 lg 1 ja lg 2 p 21, 4 sätestatud kontrollnõudeid. KarS § 68 lg 1 alusel arvatakse
eelvangistuses viibitud aeg alates 27.05.2016 karistuse kandmise aja hulka ja karistuse alguseks on
kinnipidamise aeg 27.05.2016. KarS § 78 lg 1 alusel arvestatakse Karmo Tammele määratud 3
(kolme) aastase katseaja kulgemist kohtuotsuse kuulutamisest, välja arvatud KarS §-s 75 sätestatud
käitumiskontrolli nõuete osas, mille kohaldamist alustatakse pärast kohtuotsuse jõustumist.

Kohtuliku arutamise järeldused: Süüdistatav tunnistas ennast süüdi ja kinnitas, et ta on
kokkuleppest aru saanud ja nõustub sellega. Ringkonnaprokurör ja kaitsja jäid samuti sõlmitud
kokkuleppe juurde. Kohtuliku arutamise põhjal teeb kohus järelduse, et süüdistatava poolt
kokkuleppe sõlmimine on olnud tema tõelise tahte avaldus. Süüdistatava käitumine on õigesti
kvalifitseeritud ning ta tuleb süüdi tunnistada ning karistus mõista vastavalt sõlmitud kokkuleppele.

KrMS § 180 lg 1 kohaselt hüvitab süüdimõistva kohtuotsuse korral menetluskulud süüdimõistetu,
mistõttu KrMS § 175 lg 1 p-de 3,4,6,9 ning § 179 lg 1 p 2 alusel süüdimõistetult välja mõista
riigieelarve tuludesse menetluskulud: süüdimõistva kohtuotsusega kaasnev sundraha 645 eurot,
kaitsjatasu kokku summas 384 eurot (336 eurot kohtueelses menetluses ja 48 eurot kohtuistungil
osalemise eest), joobeseisundi tuvastamise kulu 131 eurot, 07.07.2016 DNA ekspertiisi (akt nr 16E-
GE0680) tasu 969 eurot, 09.06.2016 dokumendiekspertiisi tasu (akt nr 16E-DM0030) 77 eurot,
29.07.2016 DNA ekspertiisi tasu (akt nr 16E-GE0679) 1995 eurot – kokku summas 3041 eurot ning
sõiduki teisalduskulu 76,80 eurot ja mootorratta teisalduskulu 38,40 eurot. KrMS §§ 313 lg 1 p 7,
417, 423 ja 424 alusel annab kohus võimaluse tasuda menetluskulud 12 kuu jooksul kohtuotsuse
jõustumisest.

Konfiskeerimine
KarS § 351 ja § 83 lg 2 alusel tuleb konfiskeerida ja KrMS § 126 lg 3 p 1 alusel jätta kriminaalasja
juurde süüdistatavale Karmo Tammele kuuluv ja temalt kahtlustatavana kinnipidamisel 27.04.2016

                                                                                                     3
äravõetud võltsitud juhiluba nr            XXXX XXXXnimele (võltsitud juhiluba asub kinnises
ümbrikus kriminaaltoimiku juures).

Asitõendid
27.05.2016 Karmo Tamme kinnipidamisel ära võetud musta värvi käepidemega kõver kruvikeeraja,
hõdedat-rohelist värvi metallist muukraud, oranži värvi käepidemega klaasihammer-lõikur ning
07.05.2016 sõidukis Škoda Oktavia reg.nr-ga XXXX vaatluse käigus leitud magusaine karp pulbriga;
Samsung Galaxy S5 karp, milles asuvad tühjad minigripp kilekotid (60 tk) ja 4 kanüüli, EMT
kõnekaardi alus, kaks ZEN kõnekaardi alust, kolm tekikotti, neli padjapüüri, kaks voodilina, sokk
Hummel, kuus kilekotti Grossi Pagarid kleepsuga, tühi insuliinisüstla pakend; minigripp kilekott,
milles on metallist roostene polt, kaks pakendit minigripp kilekottidega, taskurätikud Zewa avatud
pakendis, taskurätikute Zewa tühi pakend, kaks paberist taskurätikut, musta-halli värvi töökinnas,
musta värvi kunstnahast tühi vutlar, valge-oranži värvi kartongist karp, milles on 35 pakendit
insuliinisüstaldega; valget värvi karp, milles on 87 pakendit meditsiiniliste nõeltega, Takko kilekott,
milles on 32 pakendit insuliinisüstaldega, läbipaistvast plastikust karp vatitikkudega, musta värvi
plastikust juukselõikemasina alus Babyliss for men, kaks valge-helesinist värvi karpi, milles on
piiritusesalvrätikud, meeste lõhnavee Acqua di Gio Giorgio Armani tühi pudel, taskurätikud Lambi
Ultra Soft avatud pakendis, veebipoe Kasukas.ee visiitkaart, valget värvi ühekordne teelusikas, neli
Geisha šokolaadipaberit, halli värvi tühi paberkarp kirjaga LAUBER, insuliinisüstal pakendis, kuus
2,5 ml süstalt pakendites, musta värvi juuksekumm, neli pakendit kondoomidega, kaks pakendit
Lubricant Jelly, ühe sangaga päikeseprillid, vihmakile ümbris, voodilina kummiga, rätik
vereplekkidega, tühipudel Listerine, plastikust mõõdutops, tumerohelist värvi prügikottide rull,
metallitükk, seitse süstalt pakendites, kaks tühja süstapakendit, valge kilekott, milles on üheksa
süstalt; kaheksa minigripp kilekotti, hõbedast värvi teelusikas, üheksa kasutatud süstalt, tühi veepudel
Saaremaa, tühi veepudel Borjomi, kaks šampusepudelit ja kaks tühja Coca-Cola pudelit (asuvad
asitõendite hoidlas) tuleb konfiskeerida ja hävitada KrMS § 126 lg 3 p 4 alusel.

Arvestades eeltoodut ja juhindudes KrMS §-dest 248 lg 1 p 5; 175, 179, 180; 318, 319 kohus
                                            o t s u s t a s:

Süüdi tunnistada Karmo Tamm KarS § 344 lg 1 järgi ja karistuseks mõista vangistus 2 (kaks) kuud.
Süüdi tunnistada Karmo Tamm KarS § 348 lg 1 järgi ja karistuseks mõista vangistus 4 (neli) kuud.
Süüdi tunnistada Karmo Tamm KarS § 424 järgi ja karistuseks mõista vangistus 1 (üks) aasta.
Süüdi tunnistada Karmo Tamm KarS § 199 lg 2 p 8, 9 järgi ja karistuseks mõista vangistus 1 (üks)
aasta ja 6 (kuus) kuud.
Süüdi tunnistada Karmo Tamm KarS § 4231 järgi ja karistuseks mõista vangistus 6 (kuus) kuud.
KarS § 64 lg 1 alusel mõista kuritegude kogumi eest liitkaristus mõistetud üksikaristustest raskeima
suurendamise teel, mõistes Karmo Tammele liitkaristuseks vangistus 3 aastat ja 6 kuud.

KarS § 74 lg 2 alusel karistus osaliselt ei pöörata täitmisele: koheselt tuleb Karmo Tammel ära
kanda vangistus 1 aasta ning ülejäänud karistus vangistus 2 aastat 6 kuud jätta täitmisele pööramata,
kui Karmo Tamm ei pane 3 aasta pikkuse katseaja jooksul toime uut kuritegu ning järgib KarS § 75
lg 1 p-des 1-6 sätestatud käitumiskontrolli nõudeid Tallinna Vangla Ida-Harju
kriminaalhooldusosakonna (Tallinn, Tartu mnt 85) juhataja poolt määratud kriminaalhooldaja
järelevalve all.

KarS § 75 lg 1 p-de 1 - 6 kohaselt on Karmo Tamm katseajal kohustatud:
•       elama kohtu määratud alalises elukohas – XXXX;
•       ilmuma kriminaalhooldaja määratud ajavahemike järel kriminaalhooldusosakonda
registreerimisele;
•       alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;

                                                                                                      4
•       saama          kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
•       saama kriminaalhooldusametnikult eelneva loa elu-, töö- või õppimiskoha vahetamiseks;
•       saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

KarS § 75 lg 2 p 21 ja p 4 kohaselt kohustada Karmo Tamm katseaja kestel: mitte omama või tarvitama
narkootilisi või psühhotroopseid aineid ja asuma tööle või võtma ennast Töötukassas töötuna arvele
1 (ühe) kuu jooksul pärast vabanemist.

Tõkend – vahistamine – jätta muutmata kuni kohtuotsuse jõustumiseni või koheselt ärakantava
karistuse ärakandmiseni, arvates KarS § 68 lg 1 kohaselt eelvangistus karistusaja hulka, lugeda
koheselt ärakantava karistuse kandmise alguseks 27.05.2016.a.

Tsiviilhagid rahuldada:
VÕS § 1043 alusel välja mõista Karmo Tammelt tsiviilhagi katteks XXXX(XXXXfirma Gokan
Kabushikigaisha arveldusarve Nishi Nihon City Bank harukontor Hakata Ekimae XXXX) kasuks 1
098,70 (üks tuhat üheksakümmend kaheksa ja 70 senti) eurot.
VÕS § 1043 alusel välja mõista Karmo Tammelt tsiviilhagi katteks XXXX (konto
XXXXXXXXXXX Swedbank) kasuks 700 (seitsesada) eurot.

KrMS § 180 lg 1, § 175 lg 1 p-de 3,4,6,9 ning § 179 lg 1 p 2 alusel välja mõista Karmo Tammelt
riigieelarve tuludesse menetluskulud: süüdimõistva kohtuotsusega kaasnev sundraha 645 eurot,
kaitsjatasu 384 eurot, joobeseisundi tuvastamise kulu 131 eurot, ekspertiisitasud kokku summas 3041
eurot ning sõiduki teisalduskulu 76,80 eurot ja mootorratta teisalduskulu 38,40 eurot.
Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina ja edastatakse süüdimõistetule posti teel.
Menetluskulude tasumiseks vajalik makseinfo koos viitenumbri ja selgitusega tehakse avalikult
teatavaks kohtu kantselei kaudu ja kättesaadavaks e-toimiku süsteemi kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

KarS § 351 ja § 83 lg 2 alusel konfiskeerida ja KrMS § 126 lg 3 p 1 alusel jätta kriminaalasja juurde:
- Karmo Tammele kuuluv ja temalt kahtlustatavana kinnipidamisel 27.04.2016 äravõetud võltsitud
juhiluba nr XXXX XXXXnimele (võltsitud juhiluba asub kinnises ümbrikus kriminaaltoimiku
juures).

KrMS § 126 lg 3 p 4 alusel pärast kohtuotsuse jõustumist konfiskeerida ja hävitada:
- 27.05.2016 Karmo Tamme kinnipidamisel ära võetud musta värvi käepidemega kõver kruvikeeraja,
hõdedat-rohelist värvi metallist muukraud, oranži värvi käepidemega klaasihammer-lõikur;
- 07.05.2016 sõidukis Škoda Oktavia reg.nr-ga XXXX vaatluse käigus leitud magusaine karp
pulbriga; Samsung Galaxy S5 karp, milles asuvad tühjad minigripp kilekotid (60 tk) ja 4 kanüüli,
EMT kõnekaardi alus, kaks ZEN kõnekaardi alust, kolm tekikotti, neli padjapüüri, kaks voodilina,
sokk Hummel, kuus kilekotti Grossi Pagarid kleepsuga, tühi insuliinisüstla pakend; minigripp
kilekott, milles on metallist roostene polt, kaks pakendit minigripp kilekottidega, taskurätikud Zewa
avatud pakendis, taskurätikute Zewa tühi pakend, kaks paberist taskurätikut, musta-halli värvi
töökinnas, musta värvi kunstnahast tühi vutlar, valge-oranži värvi kartongist karp, milles on 35
pakendit insuliinisüstaldega; valget värvi karp, milles on 87 pakendit meditsiiniliste nõeltega, Takko

                                                                                                    5
kilekott, milles on 32 pakendit insuliinisüstaldega, läbipaistvast plastikust karp vatitikkudega, musta
värvi plastikust juukselõikemasina alus Babyliss for men, kaks valge-helesinist värvi karpi, milles on
piiritusesalvrätikud, meeste lõhnavee Acqua di Gio Giorgio Armani tühi pudel, taskurätikud Lambi
Ultra Soft avatud pakendis, veebipoe Kasukas.ee visiitkaart, valget värvi ühekordne teelusikas, neli
Geisha šokolaadipaberit, halli värvi tühi paberkarp kirjaga LAUBER, insuliinisüstal pakendis, kuus
2,5 ml süstalt pakendites, musta värvi juuksekumm, neli pakendit kondoomidega, kaks pakendit
Lubricant Jelly, ühe sangaga päikeseprillid, vihmakile ümbris, voodilina kummiga, rätik
vereplekkidega, tühipudel Listerine, plastikust mõõdutops, tumerohelist värvi prügikottide rull,
metallitükk, seitse süstalt pakendites, kaks tühja süstapakendit, valge kilekott, milles on üheksa
süstalt; kaheksa minigripp kilekotti, hõbedast värvi teelusikas, üheksa kasutatud süstalt, tühi veepudel
Saaremaa, tühi veepudel Borjomi, kaks šampusepudelit ja kaks tühja Coca-Cola pudelit – asuvad
asitõendite hoidlas.

Kohtuotsuse peale on õigus apellatsioonikorras edasi kaevata Tallinna Ringkonnakohtule juhul, kui
on tegemist KrMS 9. ptk 2. jao sätete, KrMS § 339 lg 1 rikkumisega või kui kokkuleppes kirjeldatud
tegu ei ole kuritegu, see on karistusseadustiku järgi ebaõigesti kvalifitseeritud või kui süüdistatavale
on kuriteo eest mõistetud karistus, mida seadus selle eest ette ei näe (KrMS § 318 lg 4) 15 päeva
jooksul alates päevast, mil kohtumenetluse poolel on võimalik tutvuda kohtuotsusega, teatades
apellatsiooniõiguse kasutamise soovist 7 päeva jooksul alates kohtuotsuse kuulutamisest Harju
Maakohtule. Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt.


Kohtunik
/allkirjastatud digitaalselt/




                                                                                                      6
