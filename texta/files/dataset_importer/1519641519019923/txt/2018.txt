                                                                            1-16-10238




                              KOHTUOTSUS
                                 EESTI VABARIIGI NIMEL

Kohus                         Viru Maakohus

Otsuse tegemise aeg ja koht   25. november 2016, Narva kohtumaja


Kriminaalasja number          1-16-10238 (16233001443)

Kohtunik                      Galina Jasnjuk


Kohtuistungi sekretär         Ilona Berezina

Tõlk                          Irina Ogurova

Kriminaalasi                  Vladimir Dementjevi süüdistuses       KarS   §   424     järgi,
                              kokkuleppemenetluse korras
                              Viru Ringkonnaprokuratuuri Narva osakonna abiprokurör
Prokurör
                              Ragnar Plistkin
Süüdistatav                   Vladimir Dementjev

                              Elukoht xxx, isikukood 35504223718, EV kodanik,
                              kõrgharidus, emakeel – vene keel, xxx töökoht xxx
                              Varasem karistatus: puudub
                              Tõkend – vahistamine, vahistamise algus – 26.10.2016.
Kaitsja                       Lepinguline kaitsja vandeadvokaadi abi Andrei Matvejev

Kohtuistungi toimumise aeg    25.11.2016, videokonverentsi abil

RESOLUTSIOON


Tunnistada Vladimir Dementjev süüdi KarS § 424 järgi ja mõista talle karistuseks 8
(kaheksa) kuud vangistust.

KarS § 73 lg 2 alusel mõistetud vangistust 8 (kaheksa) kuud pöörata täitmisele osaliselt.
Koheselt kuulub ärakandmisele 1 (üks) kuu vangistust ja ülejäänud vangistuse osa, so 7
(seitse) kuud KarS § 73 lg 1, 3 alusel täitmisele mitte pöörata, kui Vladimir Dementjev ei
pane 1 (ühe) aastase 6 (kuue) kuulise katseaja jooksul toime uut tahtlikku kuritegu.

Karistusaega arvestada alates 26.10.2016.

Vladimir Dementjevile valitud tõkend, vahistamine, jätta muutmata kohtuotsuse
                                                                                       1
                                                                                 1-16-10238

jõustumiseni või mõistetud karistusaja ärakandmiseni.

KarS § 78 p 1 alusel arvestada Vladimir Dementjevile määratud katseaja kulgemist alates
kohtuotsuse kuulutamise päevast, so alates 25.11.2016.

KarS § 50 lg 1 p 1 alusel võtta Vladimir Dementjevilt ära 3 (kolmeks) kuuks mootorsõiduki
juhtimisõigus kohtuotsuse jõustumisel. Liiklusseaduse § 127 alusel on Vladimir Dementjev
kohustatud 5 (viie) tööpäeva jooksul alates käesoleva kohtuotsuse jõustumisest loovutama
oma juhiloa Maanteeametile.

Mõista Vladimir Dementjevilt riigituludesse välja menetluskulud: sundraha 645 (kuussada
nelikümmend viis) eurot, kaitsja Oleg Gorškaljovi poolt eeluurimisel osutatud õigusabi eest
144 (ükssada nelikümmend neli) eurot, sõiduki teisaldamisega seotud kulud summas 86
(kaheksakümmend kuus) eurot.

Määrata, et Vladimir Dementjevil on õigus tasuda väljamõistetud menetluskulud osade
kaupa alates kohtuotsuse jõustumisele järgnevast kuust kuue (6) kuu jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700085297 ning
selgitus „Vladimir Dementjev, 1-16-10238, kriminaalmenetluse kulud“. Kui rahalised nõuded
pole täies ulatuses tähtaegselt tasutud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Asja kohtulikul arutamisel kohus tuvastas

Vladimir Dementjevit süüdistatakse selles, et ta juhtis 02.08.2016 kella 14.40 ajal Narvas
Tallinna mnt 46 asuva maja juures sõiduautot Honda CR-V riikliku reg.märgiga xxx, olles
joobeseisundis (tõendusliku alkomeetriga Dräger Alcotest 7110 ARAF-0027 tuvastati
alkoholisisaldus väljahingatavas õhus vähemalt 1,12 mg/l). Alkoholi tarvitamise tagajärjel ei
tulnud Vladimir Dementjev sõiduki juhtimisega toime ning sõitis otsa sõiduautole Volvo V70
riikliku reg.märgiga xxx.

Samuti süüdistatakse Vladimir Dementjevit selles, et ta juhtis 26.10.2016 kella 13.00 ajal
Narva linnas Tallinna mnt 51 asuva maja juures mootorsõidukit Honda CR-V riikliku
reg.märgiga xxx, olles joobeseisundis (tõendusliku alkomeetriga Dräger Alcotest 7110
ARDM-0073 tuvastati alkoholisisaldus väljahingatavas õhus vähemalt 1,14 mg/l). Vladimir
Dementjev ei tulnud alkoholi tarvitamise tagajärjel sõiduki juhtimisega toime ning sõitis
tagant otsa sõiduautole Mercedes Benz S320 riikliku reg.märgiga xxx.

Korrakaitseseaduse § 36 lg 1 kohaselt on joobeseisund alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis
                                                                                           2
                                                                                  1-16-10238

avaldub väliselt tajutavas häiritud või muutunud kehalistes või psüühilistes funktsioonides ja
reaktsioonides. KorS § 36 lg 4 p 1 kohaselt on alkoholijoove joobeseisund. LS § 69 lg 2 p 1
kohaselt     loetakse    alkoholijoobes    olevaks   mootorsõidukijuht,       trammijuht    ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem. Sellise
käitumisega rikkus Vladimir Dementjev korduvalt liiklusseaduse § 69 lg-t 1, mille kohaselt ei
tohi juht olla joobeseisundis.

Sel moel pani Vladimir Dementjev toime mootorsõiduki juhtimise joobeseisundis, mis on
kvalifitseeritav kuriteona KarS § 424 alusel.

Kooskõlas Vladimir Dementjevi, tema kaitsja Andrei Matvejevi ja Viru
Ringkonnaprokuratuuri Narva osakonna abiprokurör Ragnar Plistkini vahel 21.11.2016
sõlmitud kokkuleppega nõuab prokurör kohtus Vladimir Dementjevile karistuseks KarS § 424
ettenähtud kuriteo toimepanemise eest 8 (kaheksa) kuud vangistust. Vastavalt KarS § 73 lg-le
1 ja 2 kuulub koheselt ärakandmisele 1 (üks) kuu vangistust. Ülejäänud osa vangistusest, so 7
(seitse) kuud vangistust, ei pöörata täitmisele tingimusel, et Vladimir Dementjev ei pane 1
(üks) aasta ja 6 (kuus) kuu pikkuse katseaja jooksul toime uut tahtlikku kuritegu. Karistuse
kandmise algust arvestada Vladimir Dementjevi kinnipidamisest 26.10.2016. KarS § 50 lg 1 p
1 alusel mõista Vladimir Dementjevile lisakaristuseks mootorsõiduki juhtimise õiguse
äravõtmine 3 (kolm) kuuks. Vladimir Dementjevilt kuuluvad väljamõistmisele menetluskulud
summas 875 eurot (sundraha 645 eurot, kaitsjatasu 144 eurot, sõiduki teisaldamisega seotud
kulud 86 eurot). Määrata, et Vladimir Dementjevil on õigus tasuda väljamõistetud
menetluskulud osade kaupa alates kohtuotsuse jõustumisele järgnevast kuust 6 (kuus) kuu
jooksul.

Kohtuistungil Vladimir Dementjev avaldas, et saab sõlmitud kokkuleppest aru, nõustub
sellega, andis vabatahtlikult nõusoleku kokkuleppemenetluse kohaldamiseks, kokkuleppe
sõlmimisel avaldas oma tõelist tahet. Süüdistatav nõustus ka kriminaalmenetluse kulude
suhtes võetavate meetmetega.

Prokurör ja kaitsja toetasid sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse
kohaldamisel kokkuleppe sõlmimine oli süüdistatava tõelise tahte avaldus, kõikidest
kokkuleppemenetluse normidest on kinni peetud.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi kuue (6) kuu jooksul alates kohtuotsuse jõustumisest.

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.


/allkirjastatud digitaalselt/
Galina Jasnjuk
Kohtunik




                                                                                            3
