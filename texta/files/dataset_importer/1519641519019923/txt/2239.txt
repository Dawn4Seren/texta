                             KOHTUMÄÄRUS

 Kohus                             Viru Maakohus
 Määruse tegemise aeg ja koht      22.11.2016, Rakvere kohtumaja
 Kriminaalasja number              1-16-211

 Kohtunik                          Tiit Kullerkupp

 Sekretär                          Merle Kaegas
 Kriminaalhooldusametnik           Krista Schönberg
 Prokurör                          Enn Pustak
 Kohtuasi                          Erakorraline ettekanne kriminaalhooldusaluse        Hannes
                                   Toombu kohta karistuse täitmisele pööramiseks.
 Süüdimõistetu                     Hannes Toombu, isikukood 37306045232, elukoht xxxx
                                   Avalik kohtuistung 22.11.2016

RESOLUTSIOON

Viru Vangla kriminaalhooldusosakonna Rakvere esinduse kriminaalhooldusametniku
Natalja Zinovjeva erakorraline ettekanne rahuldada ning pöörata täitmisele Hannes
Toombule Viru Maakohtu 14.01.2016 kohtuotsusega nr 1-16-211 mõistetud karistus 9 kuud
vangistust.

Karistus pöörata täitmisele kohtumääruse jõustumisel, Hannes Toombu karistuse kandmise
algust arvestada alates tema poolt karistuse kandmisele asumisest.

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

Kohtumääruse väljatrükk saata prokurörile, kriminaalhooldusametnikule ja Hannes
Toombule.

Kohtumääruse asjaolud ja põhjendused

Viru Maakohtu Rakvere kohtumaja 14.01.2016 otsusega nr 1-16-211 tunnistati Hannes
Toombu süüdi KarS § 424 järgi ja karistuseks mõisteti 9 kuud vangistust. KarS § 74 lg 1 ja 3
alusel jäeti vangistus tingimisi kohaldamata ning Hannes Toombule määrati katseajaks 18
kuud. Katseajaks allutati Hannes Toombu kriminaalhooldaja käitumiskontrollile ning teda



                                                                                          1
kohustati katseajal järgima KarS § 75 lg-s 1 toodud kontrollnõudeid. KarS § 75 lg 2 p 2 alusel
määrati Hannes Toombule kohustus mitte tarvitada alkoholi.

Esimene erakorraline ettekanne esitati 14.06.2016 põhjusel, et Hannes Toombu juhtis
mootorsõidukit alkoholijoobe tunnustega, taotleti karistuse täitmisele pööramist. 21.06.2016
kohtumäärusega jäeti taotlus rahuldamata ja Hannes Toombut kohustati läbima
alkoholismivastane ravi hiljemalt 31.08.2016.

Käesolev erakorraline ettekanne esitati 05.10.2016 selle kohta, et Hannes Toombu on taas
juhtinud mootorsõidukit alkoholijoobes ja hoiab kõrvale registreerimisest. Taotletakse karistuse
täitmisele pööramist. Ettekandest ja kriminaalhooldusametniku ütlustest nähtub, et Hannes
Toombu juhtis 22.08.2016 Rakveres Võidu tn 19 kell 02:54 alkoholijoobes mootorsõidukit.
Politsei poolt tuvastati alkoholijoove 0,78 mg/l kohta. Lisaks on hooldusalune rikkunud
registreerimiskohustust. Ametnik helistas hooldusalusele 19.09.2016 ja 23.09.2016, kuid keegi
ei vastanud. Seejärel saatis ametnik 27.09.2016 hooldusalusele kutse ilmumiseks, kui
hooldusalune kohale ei ilmunud ning ametnikku mitteilmumisest ei teavitanud. Ametnik sai
hooldusalusega kontakti telefoni teel ning hooldusalune lubas tulla 30.09.2016, kuid isik jättis
taas ilmumata ning mitteilmumisest ametnikku ei teavitanud. 03.10.2016 teostati
hooldusalusele kodukülastus, kuid kedagi ei olnud kodus.

Viru Maakohus kutsus Hannes Toombut 19.10.2016 toimuvale avalikule kohtuistungile, isik
sai kutse isiklikult kätte, kuid kohtuistungile ei ilmunud. 22.11.2016 kohtuistungile määratud
sundtoomine ebaõnnestus, kuid Hannes Toombu tuli ise kohtuistungile.

22.11.2016 toimuval kohtuistungil tunnistas Hannes Toombu, alkoholijoobes autojuhtimist,
samuti registreerimiskohustuse mittetäitmist, tunnistas ka, et pole läbinud alkoholismivastast
ravi. Tema ütlustest nähtub, et ta ootas kutseid ja ise kriminaalhooldusametniku juurde ei
läinud, alkoholismivastast ravi pidas vähetähtsaks. Rikkumiste põhjusi ja asjaolusid selgitada
ei oska. Tema ütlustest nähtub veel, et paar kuud pole ta tööl käinud.

Prokurör leidis, et karistus tuleb pöörata täitmisele. Kriminaalhooldusametnik avaldas, et jääb
taotluse juurde.

Kohus, tutvunud erakorralise ettekande ja kriminaalasja materjalidega ning kuulanud ära
menetlusosaliste arvamused, on seisukohal, et kriminaalhooldusametniku taotlus on
põhjendatud. Kriminaalhooldusalune Hannes Toombu on rikkunud kohustust mitte tarvitada
alkoholi ning juhtis joobeseisundis mootorsõidukit, septembrist kuni käesoleva ajani pole ta
registreerimistel käinud. Kohus arvestab ka asjaoluga, et tegemist on juba teise erakorralise
ettekandega. Ka esimene erakorraline ettekanne esitati põhjusel, et Hannes Toombu juhtis
mootorsõidulit alkoholijoobe tunnustega. Talle anti võimalus jätkata karistuse kandmist
vabaduses ja kohustati läbima alkoholismivastane ravi. Kohtu arvates pole Hannes Toombu
teinud järeldusi kohtuotsusest ega eelmise erakorralise ettekande arutamisest. Vähem kui aasta
jooksul on ta rikkunud korduvalt alkoholi tarvitamise keeldu, kahel korral on ta juhtinud
mootorsõidukit alkoholijoobe tunnustega, alkoholismivastane ravi on käesoleva ajani läbimata.
Hoides kõrvale ka registreerimistest on Hannes Toombu käitunud viisil mis teeb võimatuks
karistuse eesmärkide saavutamise kriminaalhoolduse tingimustes ja karistus tuleb pöörata
täitmisele.
Maakohus juhindus KarS § 74 lg 4 ning KrMS § 427, § 432, § 383, § 384 ja § 387 sätteist.
Kohtunik                             /digitaalselt allkirjastatud/             Tiit Kullerkupp



                                                                                              2
