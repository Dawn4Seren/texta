                            KOHTUMÄÄRUS
Kohus                           Viru Maakohus
Toimiku number                  1-15-5401
Määruse tegemise aeg ja koht 15. aprill 2016, Jõhvi kohtumaja
Kohtunik                        Deniss Minzatov
Kohtuistungi sekretär           Piret Juuse
Tõlk                            Valentina Michelson-Ipbüker
Erakorraline ettekanne          Viru Vangla Kriminaalhooldusosakonna Jõhvi esinduse
                                5.04.2016 erakorraline ettekanne Viktor Vassiljev´ile Viru
                                Maakohtu 31.08.2015 kohtuotsusega mõistetud karistuse
                                täitmisele pööramiseks
Süüdimõistetu                   Viktor Vassiljev, isikukood 38611222229, elukoht xxx
Kohtuistungi aeg                15.04.2015
RESOLUTSIOON:                   Juhindudes KarS § 69 lg 6, KrMS § 432 kohus
                                       M Ä Ä R A S:

Kriminaalhooldusametniku taotlus Viktor Vassiljev´ile Viru Maakohtu 31.08.2015
kohtuotsusega mõistetud kandamata karistuse täitmisele pööramiseks rahuldada,
pöörata karistuse ärakandmata osa, s.o 9 (üheksa) kuud ja 14 (neliteist) päeva vangistust,
täitmisele, saata süüdimõistetu karistust kandma.

Karistuse kandmise algus on alates Viktor Vassiljevi ilmumisest kinnipidamiskohta
vangistuse kandmisele.

KrMS § 414 alusel saadab kohus süüdimõistetule teatise millal ja millisesse vanglasse ta
peab karistust kandma ilmuma.

Tähtajaks mitteilmumise korral kohaldada Viktor Vassiljevi suhtes sundtoomine karistuse
kandmiseks kinnipidamiskohta.

Saata kohtumäärus Viru Vangla kriminaalhooldusosakonda teadmiseks.

Määruse peale saab esitada määruskaebuse Tartu Ringkonnakohtule Viru Maakohtu Jõhvi
kohtumaja kaudu 15 päeva jooksul alates sellest teada saamisest.




                                                                                             1
ASJAOLUD

Kriminaalhooldusametnik esitas kohtule taotluse, milles palub pöörata süüdimõistetule mõistetud
ning kandmata jäänud karistus täitmisele, kuna Viktor Vassiljev hoidub kõrvale üldkasulikust
tööst ning rikkus kohustust mitte tarvitada narkootikume.

Viktor Vassiljev tunnistati süüdi Viru Maakohtu 31.08.2015 kohtuotsusega KarS § 424 järgi
ning karistati 3 kuulise vangistusega. KarS § 65 lg 2 alusel suurendati mõistetud karistust Viru
Maakohtu 10.10.2014 kohtuotsusega mõistetud karistuse võrra ning liitkaristuseks mõisteti 1
aasta 3 kuud vangistust, mida KarS § 69 alusel asendati mõistetud karistus 455 tunni üldkasuliku
tööga.Üldkasuliku töö tegemise tähtajaks määrati 12 kuud alates kohtuotsuse jõustumisest.
Viktor Vassiljev pidi täitma KarS § 75 lg 1 ja lg 2 p 2-1 sätestatud kontrollnõudeid ja kohustusi.


Erakorraline ettekanne

Kriminaalhoolduse nõuete rikkumine seisneb järgmises:
-ei allu kohustusele mitte tarvitada narkootilisi või psühhotroopseid aineid

07.03.2016 kell 15:20 Viru Vangla kriminaalhooldusosakonna nooremkriminaalhooldusametnik
Alar Liivik kontrollis Jõhvi esinduses aadressil: Jõhvi Kooli 2a registreerimise käigus Viktor
Vassiljev narkojoovet.
Kontrolli käigus tuvastati Viktor Vassiljev’il narkojoove (MET,AMP,THC).
Kasutatud indikaatorvahend: 8 Panel Drug of Abuse Test Dip Card LOT: 20141015.

-üldkasulikust tööst kõrvalehoidmise kohta on koostatud kaks ÜKT Hoiatust.

02.12.2015 seletuses kirjutas Viktor Vassiljev, et 09.11.2015 hilines ÜKT tunde sooritama ja tuli
tööle (puulehti kokku riisuma) kell 11.00. Puudus üldkasuliku töö soorituselt 23.11.2015, sest
22.11.2015 (pühapäev) tal sünnipäev ja sõitis sõpradega puhkama (Permis külasse) ja ei jõudnud
õigel ajal tagasi.
25.11.2015 hilines töökohta Jõhvi kalmistule (hooldusalune jõudis kohale kell 10.30) ja ÜKT
juhendaja saatis ta koju ja lubas tulla tööle 26.11.2015. Tõendi, et käis hambaarstil 23.10.2015 ja
26.10.2015 ja ei käinud tunde tegemas Jõhvi kalmistul toob ametnikule järgmisel
registreerimisel.
08.02.2016 seletuses kirjutas Viktor Vassiljev, et puudus töölt 13.01.2016 ja 18.01.2016 kuna oli
haige ja kodus ravil, 25.01.2016 tegi juhutööd korteri remondi näol.
07.03.2016 seletuses kirjutas hooldusalune, et tarvitasin amfetamiini. Reedel 05.03.2016 oli
sõbra
sünnipäeval ja tarbis ohtrasti alkoholi. Ta ei mäleta täpselt, võib-olla ka tarvitas amfetamiini, oli
purjus. Palub mitte saata karistuseks vanglasse, on nõus läbima sotsiaalprogrammi
Eluviisitreening.
Puudus ÜKT sooritamiselt 10.02.2016, 16.02.2016, 19.02.2016, 23.02.2016 ja 04.03.2016 kuna
tegi juhutööd.
22.03.2016 seletuses kirjutas hooldusalune, et 14.03.2016 töötas 2 tundi mitte 3 tundi ja lahkus
varem töökohalt kuna antud töö oli tehtud. 18.03.2016 ei käinud tunde sooritamas kuna oli
pojaga kodus, sest lapse ema läks öösel tööle ja ta ei saanud last üksi jätta. Puudus töölt
10.02.2016, 14.02.2016, 16.02.2016, 23.02.2016 ja 04.03.2016 kuna tegi juhutööd lukksepana
autokummiremondis.

Esimesel registreerimisel     31.08.2015     kriminaalhooldusametniku      poolt   selgitati   Viktor
Vassiljevile
                                                                                                   2
kriminaalhoolduse põhimõtteid ja töökorraldust ning ÜKT eesmärki ja tingimusi. Talle selgitati
ka üldkasuliku töö tegija õigusi ja kohustusi karistuse asendamisel üldkasuliku tööga
(allkirjastatud) ja üldkasuliku töö tegemist takistavatest asjaoludest teavitamise korda.
Hooldusalusele on selgitatud, millised on üldkasulikust tööst kõrvalehoidmise tagajärjed ja
erakorralise ettekande koostamise ning läbivaatamise korda. Viktor Vassiljev’ile tutvustati ÜKT
esmast ajakava ja tema poolt allkirjastatud.
Üldkasuliku töö ajakavad on koostatud:
29.09.2015 ÜKT ajakava 9 tunni üldkasuliku töö sooritamiseks Jõhvi vallavalitsuses
ajavahemikus
30.09.2015-05.10.2015. Hooldusalune sooritas 9 tundi.
09.10.2015 ÜKT ajakava 27 tunni üldkasuliku töö sooritamiseks Jõhvi vallavalitsuses
ajavahemikus 12.10.2015-30.10.2015. Hooldusalune sooritas 20 tundi 30 minutit.
02.11.2015 ÜKT ajakava 50 tunni üldkasuliku töö sooritamiseks Jõhvi vallavalitsuses
ajavahemikus 09.11.2015-30.11.2015. Hooldusalune sooritas 37 tundi 30 minutit. Töölt
puudutud päevade kohta Koostatud esimene kirjalik Hoiatus.
26.11.2015 ÜKT ajakava 3 tunni üldkasuliku töö sooritamiseks Jõhvi vallavalitsuses 26.11.2015.
Hooldusalune sooritas 3 tundi.
02.12.2015 ÜKT ajakava 40 tunni üldkasuliku töö sooritamiseks Jõhvi vallavalitsuses
ajavahemikus 07.12.2015-28.12.2015. Hooldusalune sooritas 32 tundi 30 minutit.
29.12.2015 ÜKT ajakava 5 tunni üldkasuliku töö sooritamiseks Jõhvi vallavalitsuses 29.12.2015.
Hooldusalune sooritas 5 tundi.
05.01.2016 ÜKT ajakava 33 tunni üldkasuliku töö sooritamiseks Jõhvi vallavalitsuses
ajavahemikus 08.01.2016-01.02.2016. Hooldusalune sooritas 21 tundi. ÜKT soorituselt
puudutud päevade kohta koostatud teine kirjalik Hoiatus.
08.02.2016 ÜKT ajakava 27 tunni üldkasuliku töö sooritamiseks Jõhvi vallavalitsuses
ajavahemikus 10.02.2016-04.03.2016. Hooldusalune sooritas 12 tundi.
22.02.2016 ÜKT ajakava 1 tunni 30 minuti üldkasuliku töö sooritamiseks Jõhvi vallavalitsuses
22.02.2016. Hooldusalune sooritas 1 tund 30 minutit.
26.02.2016 ÜKT ajakava 3 tunni üldkasuliku töö sooritamiseks Jõhvi vallavalitsuses 26.02.2016.
Hooldusalune sooritas 3 tundi.
07.03.2016 ÜKT ajakava 27 tunni üldkasuliku töö sooritamiseks Jõhvi vallavalitsuses
ajavahemikus 08.03.2016-18.03.2016. Hooldusalune sooritas 23 tundi.
22.03.2016 ÜKT ajakava 36 tunni üldkasuliku töö sooritamiseks Jõhvi vallavalitsuses
ajavahemikus 23.03.2016-08.04.2016. Hooldusalune sooritas 3 tundi. Ei käinud üldkasulikku
tööd sooritamas alates 24.03.2016-08.04.2016. Hooldusalune lubas töölt puudutud päevade
kohta esitada kriminaalhooldusametnikule arstitõendi.
Viktor Vassiljev jätkuvalt hoidub kõrvale üldkasuliku töö sooritamiselt ja ei tööta
kriminaalhooldusametniku poolt varem koostatud ÜKT ajakava kohaselt.
Karistusregistri andmetel ei ole Viktor Vassiljev uusi väärtegusid sooritanud ja Kis2.kohus.ee
andmetel ei ole talle uusi süüdistusandmeid esitatud.

Arvestades seda, et Viktor Vassiljev hoidub kõrvale üldkasuliku töö sooritamisest ja on rikkunud
kohustustmitte tarvitada narkootikume kriminaalhooldaja teeb ettepaneku pöörata Viktor
Vassiljevile mõistetud karistus täitmisele. Ta on sooritanud kriminaalhoolduse jooksul talle
täitmiseks määratud 455 tunnist üldkasulikust tööst erakorralise ettekande koostamise ajaks 171
tundi. Sooritamata on tema poolt 284 tundi üldkasulikku tööd.

Kohtuistungil

Viktor Vassiljev selgitas, et tunnistab rikkumisi, et ei käinud õigel ajal
kriminaalhooldusosakonnas registreerimisel ega teinud ÜKT tunde alati ajakava järgi, aga
põhjuseks oli see, et isa jäi haigeks ja peab tema eest hoolitsema. See juhtus kolm nädalat tagasi
                                                                                                3
ja nüüd isa enam ei saa käia, vajab pidevalt abi. Ülalpidamisel on alaealine laps, kes elab eraldi
emaga koos. V. Vassiljev elab koos invaliidist isaga, teisi sugulasi ei ole ning keegi teine isa eest
hoolitseda ei saa. Viimati oli süüdi mõistetud narkojoobes sõiduki juhtimise eest. Paar nädalat
tagasi oli ka juhtum kui politseireidi käigus peatati ja tuvastati narkootikumide tarvitamist. Võeti
proovid ja saadeti ekspertiisile. Tulemused selguvad kuu aja pärast. V. Vassiljev esitas ka
perearst xx xx 8.04.2016 arstitõendi, millest nähtuvalt oli V. Vassiljev ambulatoorsel ravil
„29.03 kuni 08.04“. V. Vassiljev palus anda talle veel üks võimalus ja mitte pöörata karistus
täitmisele.

Kriminaalhooldusametnik jäi oma taotluse juurde ja palus pöörata karistus täitmisele.

KOHTU SEISUKOHT

Tutvunud toimikuga ja ära kuulanud süüdimõistetu, leiab kohus, et kriminaalhooldusametniku
taotlus on põhjendatud ja kuulub rahuldamisele.

KrMS § 428 lg 2 kohaselt, üldkasuliku töö kohaldamise tühistamise ja süüdimõistetule
kohtuotsusega mõistetud vangistuse täitmisele pööramise KarS § 69 lg 6 või 7 järgi otsustab
süüdimõistetu    elukoha     järgse     maakohtu     täitmiskohtunik     oma     määrusega
kriminaalhooldusametniku ettekande kohtusse saabumisest alates kümne päeva jooksul.

KarS § 69 lg 6 kohaselt, kui süüdlane hoiab üldkasulikust tööst kõrvale, ei järgi kontrollnõudeid
või ei täida talle pandud kohustusi, võib karistust täideviiv ametnik teda kirjalikult hoiatada või
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Aresti või vangistuse täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva aresti või vangistusega.

Kohus nõustub kriminaalhooldusametnikuga, et ÜKT Viktor Vassiljevi suhtes on
ebaõnnestunud, kuna vaatamata temale antud võimalusele karistuse kandmiseks vabaduses,
rikkus ta kontrollnõudeid ega sooritanud ajakavakohaselt üldkasuliku tööd, mis näitab, et
vangistuse asendamine üldkasuliku tööga ei täitnud eesmärki ega avaldanud süüdimõistetule
piisavat mõju.

Viktor Vassiljev ise tunnistab toimepandud rikkumisi. Samuti kinnitavad seda erakorralisele
ettekandele lisatud dokumentaalsed tõendid, sh 7.03.2016 Alkoholi või narkootikumide
tarvitamise kontrollimise protokoll, millest nähtub, et 7.03.2016 Viktor Vassiljevil tuvastati
narkojoove ning ükt arvestuslehed, mis kinnitavad, et Viktor Vassiljev ei sooritanud üldkasuliku
tööd ajakavas ettenähtud mahus. Täitmiseks määratud 455 tunnist üldkasulikust tööst
erakorralise ettekande koostamise ajaks on tehtud 171 tundi ning sooritamata on 284 tundi ükt-d.

Kohus on seisukohal, et Viktor Vassiljevile täiendava kohustuse määramine või töö tegemise
tähtaja pikendamine ei ole otstarbekas kuna ta ei tee koostööd kriminaalhooldajaga. Tema
käitumine selgelt ilmestab, et ta ei ole motiveeritud täitma kohtu poolt kehtestatud tingimusi.

ÜKT ajakava rikkumised olid süstemaatilised ning vabanduseks toodud põhjendused ei saa
pidada mõjuvateks. Aastaks määratud ükt üldmahust isik on suutnud sooritada 6 kuuga vaid
veidi üle kolmandiku üdkasuliku tööd ilmutades oma käitumisega vähest huvi vabaduses
karistuse kandmise vastu.



                                                                                                   4
Peale seda pole isik loobunud narkootikumidest. Olles karistatud narkojoobes mootorsõiduki
juhtimise eest pidi ta katseajal hoiduma narkootikumide tarvitamisest. Sõltuvusainete tarvitamine
aga on tõsiseks riskifaktoriks uute süütegude toimepanemisel. Toimiku materjalidest nähtivalt
jätkab V. Vassiljev sama ennastõigustava käitumismustriga. Nimelt ka 31.08.2015 kokkulepet
arutaval kohtuistungil esitas ta versiooni, et on tarvitanud alkoholi seltskonnas ja keegi puistas
narkootikume sisse. Kohtuistungil eitas V. Vassiljev narkootikumide tarvitamist, esitades sisult
sama versiooni, et oli sõbra sünnipäev ja jõi palju alkoholi, ei mäleta hästi, mis on toimunud.
Kriminaalhooldusametnikule 7.03.2016 antud seletuses siiski möönab V. Vassiljev, et on
amfetamiini tarvitanud.

Seega leiab kohus, et süüdimõistetu on rikkunud       talle kohtuotsusega pandud narkootikumide
tarvitamise keeldu ning kuna tegemist on väga          tõsise rikkumisega ja võttes arvesse teisi
kriminaalhoolduse käigus ilmnenud rikkumisi            (ÜKT sooritamisest kõrvale hoidumine,
registreerimisele ilmumata jätmine) leiab kohus, et   edaspidine kriminaalhooldus ei ole võimalik
ning karistus tuleb pöörata täitmisele.

Kohus märgib siinkohal, et lähedase väidetava haiguse kohta ei ole süüdimõistetu esitanud
ühtegi tõendit ning pole varem sellest kriminaalhooldusametnikut teavitanud, mistõttu need V.
Vassiljevi väited on kohtu seisukohalt alusetud ja paljasõnalised. Aga isegi olukorras, kui need
asjaolud oleksid reaalselt esinenud ei kaaluks need, kohtu arvates, üles toimepandud rikkumiste
raskust.

Lähtudes ülaltoodust KarS § 69 lg 6 alusel tuleb Viktor Vassiljev´ile mõistetud ärakandmata
vangistus, mis asendati üldkasuliku tööga pöörata täitmisele ärakandmata karistuse osas (284
tundi üldkasuliku tööd, millele vastab 284 päeva vangistust).

Kohus leiab, et eeltoodust tulenevalt peab Viktor Vassiljev ära kandma 9 kuud ja 14 päeva
vangistust.


/allkirjastatud digitaalselt/
Kohtunik
Deniss Minzatov




                                                                                                5
