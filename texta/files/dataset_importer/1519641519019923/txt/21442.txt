                      KOHTUMÄÄRUS

Kohus                          Viru Maakohus

Kohtunik                       Marika Leimann

Määruse tegemise aeg ja koht   11.03.2016. a Rakvere

Tsiviilasja number             2-16-1458
Tsiviilasi                     T T avaldus Peeter Puusepp pärandvara pankroti nõudes

Menetlustoiming                Pankrotiavalduse lahendamine

Menetlusosalised ja nende      AVALDAJA
esindajad                      T T, ik xxxx, elukoht xxxx, esindaja Maarika Kutser
                               VÕLGNIK
                               Peeter Puusepp (surn. 06.02.2015) pärandvara, ajutine
                               haldur Kristi Relvik
RESOLUTSIOON                   1.Lõpetada Peeter Puusepp´a, ik 35012020302, surnud
                               06.02.2015, pärandvara pankrotimenetlus raugemisega
                               pankrotti välja kuulutamata.
                               2.Määrata kindlaks ajutise pankrotihalduri Kristi Relvik’u
                               (isikukood 47601265210) tasu (tasu välja mõista büroole,
                               mille kaudu ajutine haldur tegutseb – OÜ Advokaadibüroo
                               Kristi Relvik, a/a EE762200221061443333) 7 töötunni eest
                               560 eurot (arvestusega 80 eurot üks töötund), millele
                               lisandub käibemaks 20% 112 eurot, kokku 672 eurot;
                               2.1.Välja mõista ajutise pankrotihalduri tasu summas
                               127,65 eurot Peeter Puuseppa (isikukood 35012020302,
                               surnud 06.02.2015) pärandvara arvelt;
                               2.2.Hüvitada ajutisele pankrotihaldurile Kristi Relvik’ule
                               (ik 47601265210; kontole- OÜ Advokaadibüroo Kristi
                               Relvik,      a/a      EE762200221061443333)          ajutise
                               pankrotihalduri tasu 397 eurot, millele lisandub käibemaks
                               79.40 eurot, kokku 476.40 eurot menetlusabi korras riigi
                               vahenditest.



                                                                                       1
                                   3.Avaldaja kulud jäävad tema enda kanda.
                                   4.Vabastada ajutine haldur tema ülesannete täitmisest.
                                   5.Määrus saata avaldajale, ajutisele haldurile, avaldada
                                   Ametlikes Teadaannetes.


Edasikaebamise kord                Määrusele on õigus edasi kaevata määruskaebuse
                                   esitamisega     15     päeva    jooksul     määruse
                                   kättetoimetamisele järgnevast päevast arvates sama
                                   maakohtu kaudu Tartu Ringkonnakohtule.

Asjaolud

1. Viru Maakohtu menetlusse saabus alluvusel 28.01.2016 T T avaldus Peeter Puuseppa
pärandvara pankroti väljakuulutamiseks.
06.02.2015.a. suri Peeter Puusepp (isikukood 35012020302). 14.01.2016.a. väljastati Tallinna
notar Sirje Ormani poolt pärimistunnistus, mille kohaselt 06.02.2015.a. surnud Peeter
Puusepp pärijaks on tema onutütre poeg T T.
Kuna pärimismenetluse käigus nõudis pärija pärandvara inventuuri läbiviimist, siis
kohtutäitur Mati Kadak viis selle läbi ning 23.11.2015.a. on tema poolt koostatud pärandvara
nimekiri.
Pärandvara nimekirja kohaselt on Peeter Puusepp´al järgmine vara:
    1) AS Eesti Krediidipank maksekonto nr xxxx, jääk seisuga 06.02.2015 – 126,64 eurot;
    2) Swedbank AS arvelduskonto nr xxxx, saldo seisuga 19.05.2015 – 0,79 eurot;
    3) AS SEB Pank arvelduskonto nr xxxx, saldo seisuga 06.02.2015 – 0,22 eurot, saldo
       seisuga 27.10.2015 oli 0,00 eurot. Kontole seatud arest kohtutäitur Katrin Velleti
       poolt.
Peeter Puusepp´a vara (õiguste) koguväärtuseks kokku on 127,65 eurot.

Pärandvara nimekirja kohaselt on Peeter Puusepp´al järgmised kohustused:
    1) AS Eest Krediidipank kontohaldustasu – summas 4,50 eurot;
    2) Tallinna kohtutäitur Katrin Velleti menetluses on täiteasi nr 031/2010/629, mille
        kohaselt võlgnevus A D ees 521,79 eurot ja täitekulud 167,13 eurot – kokku 688,92
        eurot.
Peeter Puusepp´a kohustuste koguväärtuseks on kokku 693,42 eurot.
Pärijad on kohustatud täitma kõik pärandaja kohustused ning pärandvara ebapiisavuse korral
täitma need kohustused oma vara arvel, väljaarvatud juhul kui on välja kuulutatud pärandvara
pankrot. Kuna pärandvarast ei piisa kõigi kohustuste täitmiseks ning pärijal endal puuduvad
rahalised vahendid, et kohustusi oma vara arvelt täita, soovib ta, et kohus kuulutaks välja
pärandvara pankroti.

2. Viru Maakohtu 29.01.2016 määrusega algatati pankrotimenetlus ja ajutiseks halduriks
nimetati Kristi Relvik.

3. Ajutine haldur esitas 25.02.2016 aruande:
VARAD
Kinnistusraamatu andmetel võlgniku nimele kinnisasju registreeritud ei ole. Võlgniku
omandusse varasemalt kuulunud kinnistu, registrinumbriga xxxx, on võõrandatud 20.05.2008
sõlmitud asjaõiguslepingu alusel.


                                                                                          2
Maanteeameti andmetel võlgniku nimele ja vastutava kasutajana liiklusregistris sõidukeid ja
väikelaevu, alla 12-meetrise kogupikkusega laevu ja jette registreeritud ei ole ning viimase
viie aasta jooksul ei ole olnud.
Eesti väärtpaberite keskregistri pidaja andmetel ei ole võlgniku nimel avatud
väärtpaberikontosid ja võlgnik ei ole liitunud kogumispensioniga.
Vastavalt äriregistri andmetele puuduvad võlgnikul mistahes seosed äriühingutega.
Võlgniku nimel on avatud AS-s Eesti Krediidipank maksekonto nr xxxx, mille saldo
11.02.2016 seisuga on 126,64 eurot.
Võlgniku nimel on avatud AS-s Swedbank arvelduskonto nr xxxx, mille saldo 11.02.2016
seisuga on 0,79 eurot.
Võlgnik omas AS-s SEB Pank arvelduskontot nr xxxx, mis suleti 02.06.2015 (konto
automaatne sulgemine), kontojääk konto sulgemisel oli 0,22 eurot.
Muudes krediidiasutustes võlgniku nimel arvelduskontosid avatud ei ole.
Muud teadaolevat vara võlgnikul ei ole.
Kokku on võlgniku pärandvara summas 127,65 eurot. Täpsem varade väärtus selgub
pankrotimenetluse käigus.

KOHUSTUSED, VÕLGNIKU PÄRANDVARA PUUDUTAVAD
TÄITEMENETLUSED
Kohustus AS Eesti Krediidipank (registrikood 10237832, asukoht Narva mnt 4, 15014
Tallinn) ees summas 8 eurot (kontohaldustasu võlgnevus).
Pankrotiavalduse menetlusse võtmise seisuga võlgniku pärandvara puudutavad
täitemenetlused:
Kohtutäitur Katrin Velleti menetluses on A D (registrikood xxxx) nõue summas 606,39 eurot
(täiteasi nr xxxx). Nõude jääk seisuga 01.02.2016 on 521,79 eurot. Nõude aluseks Harju
Maakohtu 04.02.2010 kohtuotsus tsiviilasjas nr 2-08-68425. Vastavalt täitemenetluse
peatamise otsusele on täitekulud ja kohtutäituri Katrin Vellet’i tasu täiteasjas nr xxxx 167,12
eurot.
Võlgniku pärandvaraga seotud kohustused kokku moodustavad 696,91 eurot. Täpsem
kohustuste suurus selgub pankrotimenetluse käigus.

TAGASINÕUDMISE VÕI TAGASIVÕITMISE VÕIMALUSED
Ajutine pankrotihaldur ei ole leidnud tagasivõitmise või tagasinõudmise aluseid. Ei ole
välistatud, et vara tagasivõitmise või tagasinõudmise alused ilmnevad pankrotimenetluse
käigus, kuid võlgniku surma tõttu ja ajutise halduri poolt kogutud andmete põhjal võib väita,
et vastavate aluste ilmnemine on vähetõenäoline.

ARVAMUS MAKSEJÕUETUSE TEKKIMISE KOHTA, JÄRELDUSED,
ETTEPANEKUD
Ajutise halduri hinnangul on võlgnik maksejõuetu, kuna võlgniku pärandvara hulgas puudub
vara, mille arvel täita pärandvaral lasuvaid kohustusi.
Ajutine pankrotihaldur on seisukohal, et käesoleval juhul tekkis alaline maksejõuetus
võlgniku surma tõttu 06.02.2015, millest tingituna jäid täitmata võlgniku kohustused
võlausaldajate ees. Ajutise halduri hinnangul on maksejõuetus täielikult välja kujunenud ja
alalise iseloomuga ning esineb pankrotisituatsioon.
Maksejõuetust ei ole tekitatud kuriteo tunnustega teoga. Maksejõuetuse põhjuseks on muu
asjaolu PankrS § 22 lg 5 tähenduses.
Ajutine haldur leiab, et menetlus tuleb lõpetada Peeter Puusepp’a (isikukood
35012020302, surnud 06.02.2015) pärandvara suhtes pankrotti välja kuulutamata



                                                                                             3
raugemise tõttu vastavalt PankrS §-le 29 ja vabastada Kristi Relvik ajutise
pankrotihalduri kohustuste täitmisest.

Ajutine haldur on esitanud ka tasu ja kulude hüvitamise alljärgneva taotluse:
   1. Määrata kindlaks ajutise pankrotihalduri Kristi Relvik’u (isikukood 47601265210)
       tasu (tasu välja mõista büroole, mille kaudu ajutine haldur tegutseb – OÜ
       Advokaadibüroo Kristi Relvik, a/a EE762200221061443333) 7 töötunni eest 560
       eurot, millele lisandub käibemaks 20% 112 eurot, kokku 672 eurot;
   2. Välja mõista ajutise pankrotihalduri Kristi Relvik’u (isikukood 47601265210) tasu
       summas 127,65 eurot (sisaldab käibemaksu) Peeter Puusepp’a (isikukood
       35012020302, surnud 06.02.2015) pärandvara arvelt;
   3. Hüvitada ajutisele pankrotihaldurile Kristi Relvik’ule (isikukood 47601265210)
       ajutise pankrotihalduri tasust 397 eurot, millele lisandub käibemaks 79,40 eurot,
       kokku 476,40 eurot menetlusabi korras riigi vahenditest.

Õiguslik põhjendus

4. PankrS § 29 lg 1 kohaselt lõpetab kohus määrusega pankrotimenetluse pankrotti välja
kuulutamata raugemise tõttu, vaatamata võlgniku maksejõuetusele kui võlgnikul ei jätku vara
pankrotimenetluse kulude katteks ja puudub vara tagasivõitmise ja tagasinõudmise võimalus
ja kui võlausaldajad ei ole avaldanud valmisolekut menetluskulude tasumiseks.

Antud asjas ei ole võlausaldajad ega kolmandad isikud reageerinud kohtu poolt Ametlikes
Teadaannetes 26.02.2016 avaldatud ülekutsele deposiitkontole menetluskulude jaoks
ülekande tegemiseks.

Kohus leiab, et ajutise halduri ettekande kohaselt, seda üle kordamata, on raugemise taotlus
põhjendatud ja kuulub rahuldamisele. Tagasivõitmise aluseid ei esine.

Avaldajal puuduvad vastuväited menetluse raugemise osas.

Ajutise halduri tasu ja kulude hüvitamise taotlus kuulub esitatud kujul rahuldamisele, st
osaliselt riigieelarvelistest vahenditest PankrS § 23 lg 4 alusel.
Avaldaja kulud jäävad tema enda kanda.

/allkirjastatud digitaalselt/
Marika Leimann
Kohtunik




                                                                                          4
