                        KOHTUMÄÄRUS
Kohus                               Tallinna Ringkonnakohus

Määruse tegemise aeg ja koht        19.septembril 2016.a, Tallinn

Kriminaalasja number                1-15-3555

Kohtukoosseis                       Eesistuja Orvi Tali, liikmed Ivi Kesküla ja Sten Lind

Kohtuistungi sekretär               Elina Huobolainen

Kriminaalasi                        Marko Kippa süüdistuses KarS § 298 lg 2 p 1 järgi
                                    Harju   Maakohtu       27.aprilli   2016.a     kohtuotsus
Vaidlustatud kohtulahend
                                    üldmenetluses
Apellatsiooni esitaja               Prokurör Andrei Voronin
Prokurörid                          Andrei Voronin ja Karl- Erik Ansmann
Süüdistatav                         Marko Kippa
Kaitsja                             Vahur Kivistik/ asenduskaitsja Janar Urres



RESOLUTSIOON
Tühistada Harju Maakohtu 27.aprilli 2016. a otsus täies ulatuses ja saata KrMS § 268 lg
2 ettenähtud kriminaalasja materjalid Harju Maakohtule uueks arutamiseks teises
kohtukoosseisus.
Ülejäänud osas tagastada kohtutoimikud Põhja Ringkonnaprokuratuurile.


Edasikaebamise kord
Määruse peale võib esitada määruskaebuse Riigikohtule 15 päeva jooksul Tallinna
Ringkonnakohtu kaudu alates päevast, mil menetlusosaline sai vaidlustatavast kohtumäärusest
teada või pidi teada saama. Süüdistataval on määruskaebuse esitamise õigus advokaadist
kaitsja vahendusel.

ASJAOLUD JA MENETLUSE KÄIK

1. Harju Maakohtu 27.aprilli 2016.a otsusega mõisteti Marko Kippa temale inkrimineeritud
kuriteos KarS § 298 lg 2 p 1 järgi õigeks.

2. Maakohtu otsuse peale esitas apellatsiooni prokurör.


                                                                                            1
Apellatsioonis on viidatud maakohtu poolt KrMS § 339 lg 1 p 8, 12, § 339 lg 2 rikkumistele.
Apellatsioonimenetluse ettevalmistamisel tekkisid lisaks kohtunikul kahtlused, et maakohus
on rikkunud oluliselt kriminaalmenetlusõigust KrMS § 339 lg 1 p 1, 7 tähenduses. Nimetatud
küsimused peab ringkonnakohus KrMS § 340 lg-st 1 lahendama sõltumata esitatud
apellatsioonist. Sellest tulenevalt korraldas ringkonnakohus eelistungi.

3. Apellatsioonimenetluse eelistungil prokurör jäi selle juurde, et maakohus on rikkunud
KrMS § 339 lg 1 p 8, 12, § 339 lg 2 sätteid. Samuti nõustus prokurör, et rikutud on ka KrMS
§ 339 lg 1 p 1, 7 sätteid ning tegemist on rikkumistega, mida ei ole võimalik
apellatsioonimenetluses kõrvaldada. Tuvastades nii ulatuslikud rikkumised, tuleb maakohtu
otsus tühistada täies ulatuses ja saata kriminaalasi maakohtule uueks arutamiseks.

3.1 Kaitsja asus seisukohale, et maakohus ei ole rikkunud kriminaalmenetlusõigust KrMS §
339 lg 1 p 7, 8, 12, § 339 lg 2 tähenduses. Samas nõustus kaitsja, et kui ringkonnakohus
tuvastab, et maakohus on rikkunud KrMS § 339 lg 1 p 1 tähenduses kriminaalmenetlusõigust,
siis tuleb maakohtu ostus tühistada ning saata kriminaalasi uueks arutamiseks maakohtusse.

3.2 Lisaks on kaitsja esitanud ringkonnakohtule täiendava seisukoha eelistungil arutelule,
kuid kolleegium leiab, et nimetatud seisukoht tuleb jätta tähelepanuta ja seda alljärgneva
põhjendusega.
Ringkonnakohtus toimus eelistung 14.09.2016 ning kolleegium siirdus peale eelistungit
nõupidamistuppa. Kaitsja esitas täiendava seisukoha 15.09.2016, s.o ajal, mil kohus oli juba
nõupidamistoas, mistõttu jätab kolleegium kaitsja täiendava seisukoha tähelepanuta.

RINGKONNAKOHTU SEISUKOHT

4. Kolleegium võtab seisukoha kas antud asjas on tuvastatav maakohtu poolt
kriminaalmenetlusõiguse oluline rikkumine KrMS § 339 lg 1 p 1, 7 tähenduses.

4.1 Kohtukolleegium asub seisukohale, et maakohus on oluliselt rikkunud
kriminaalmenetlusõigust KrMS § 339 lg 1 p 1 mõttes.
KrMS § 339 lg 1 p 1 rikkumisega on tegemist juhul, kui kriminaalasja on arutanud kohus
koosseisus, mida seadus selleks ette ei näe. Maakohtu koosseis kriminaalasja arutamisel on
sätestatud KrMS § 18 lg-s 1. KrMS § 18 lg 1 näeb ette, et maakohus arutab esimese astme
kuritegude kriminaalasju eesistujast ja kahest rahvakohtulikust koosnevas kohtukoosseisus.
Maakohus arutas üldmenetluses kriminaalasja Oleg Bolotovi süüdistuses KarS § 293 lg 2 p 1
ja § 294 lg 2 p 1 (alates 01.01.2015 KarS § 294 lg 2 p 1) järgi, Tamerlan Gussovi süüdistuses
KarS § 297 lg 2 p 1 (alates 01.01.2015 KarS § 298 lg 2 p 1) järgi, OÜ Ökoloog süüdistuses
KarS § 297 lg 3 (alates 01.01.2015 KarS § 298 lg 3) järgi, Marko Kippa süüdistuses KarS §
298 lg 1 järgi. Hiljem esitati Marko Kippale süüdistus KarS § 298 lg 2 p 1 järgi.
Oleg Boltovile esitatud süüdistuse KarS § 294 lg 2 p 1 järgi on tegemist esimese astme
kuriteoga. Harju Maakohus arutas kriminaalasja üldmenetluses põhiistungitel 14.09.2015 (kd
1 lk 80-80 pöördel), 01.10.2015 (kd 1 lk 104-106) ja 05.10.2015 (kd 1 lk 113-113 pöördel)
kriminaalasja ainuisikuliselt, seejuures võttes seisukoha prokuröri taandamistaotluse osas
ainuisikuliselt (kd 1 lk 104-106, 108-109, 113- 113 pöördel) ja lahendas istungil
ainuisikuliselt kohtuniku taandamistaotluse (kd 1 lk 133-134, 135-135 pöördel).
Riigikohtu kriminaalkolleegium on märkinud oma lahendis nr 3-1-1-75-13, et
Kriminaalmenetluse seadustiku 10. peatüki süstemaatilise tõlgenduse pinnalt hõlmab kohtulik
arutamine maakohtus kõike esimese astme kohtu menetluses kohtuliku eelmenetluse järgselt



                                                                                           2
toimuvat. Seega hõlmab kohtulik arutamine kohtuistungi rakendamist, kohtulikku uurimist,
kohtuvaidlusi ja süüdistatava viimast sõna, aga ka kohtuotsuse kuulutamist.
Kohtuistungi protokollidest nähtub, et tegemist ei olnud eelistungitega, vaid põhiistungitega,
st kohtuistungi rakendamisega kus kohus avas kohtuistungi ning tegi KrMS § 277-284
ettenähtud toimingud. Kohus arutades kriminaalasja ainuisikuliselt, kui seadus näeb ette
eesistujast ja kahest rahvakohtulikust koosneva kohtukoosseisu nõude, on
kriminaalmenetlusõiguse oluline rikkumine KrMS § 339 lg 1 p 1 mõttes, mis toob kaasa
kohtulahendi tühistamise. Rahvakohtunike kaasamine kohtuistungile alates 14.12.2015 (kd 2
lk 35-48 pöördel) ei kõrvalda kriminaalmenetlusõiguse olulist rikkumist, kuivõrd maakohus ei
ole alustanud uuesti kohtuliku arutamist ega lahendanud uuesti esitatud taotlusi, vaid on
sujuvalt jätkanud põhiistungitega.

4.2 Kohtukolleegium asub seisukohale, et maakohus on oluliselt rikkunud
kriminaalmenetlusõigust KrMS § 339 lg 1 p 7 mõttes. Kohtukolleegium põhjendab oma
seisukohta alljärgnevalt.
Kriminaalmenetluse seadustiku § 339 lg 1 p 7 kohaselt on kriminaalmenetlusõiguse oluliseks
rikkumiseks kohtuotsuses põhjenduste puudumine. Riigikohtu kriminaalkolleegium on
korduvalt rõhutanud oma lahendites, et kohtuotsuse motiveerimise nõue tähendab muuhulgas
seda, et kohtu seisukoha kujunemine peab olema lugejale jälgitav. Sisuliselt tähendab see, et
kohtuotsuses tuleb ära näidata, millised asjaolud luges kohus tõendatuks ning millistele
konkreetsetele tõenditele ja miks kohus seejuures tugines (vt Riigikohtu kriminaalkolleegiumi
otsused nr 3-1-1-21-10; 3-1-1-75-11).
19.detsembri 2011.a otsuses kriminaalasjas nr 3-1-1-92-11 on Riigikohtu
kriminaalkolleegium veelkordselt selgitanud, et kohtuotsusest peab selgesõnaliselt tulenema,
et kohus on kõiki asjaolusid, mis enda olemuselt on kaasuse lahendamisel asjakohased ning
mis võivad mõjutada tõendite hindamist, ka arvestanud.

Riigikohtu kriminaalkolleegium andis lahendis nr 3-1-1-63-14 uued seisukohad, missugustel
juhtudel on kohtuotsuses põhjenduse puudumine käsitatav KrMS § 339 lg 1 p-s 7 sätestatud
kriminaalmenetlusõiguse olulise rikkumisena. Üldjuhul on kohtuotsuse põhistamise kohustuse
(KrMS § 3051 lg 1) rikkumine - sh näiteks kohtuotsuse põhistuse ebapiisavuse või -veenvuse
korral - käsitatav kriminaalmenetlusõiguse olulise rikkumisena KrMS § 339 lg 2 mõttes.
KrMS § 339 lg 1 p 7 järgi tuleb kvalifitseerida üksnes kohtuotsuse põhistamise kohustuse
kõige ulatuslikumad rikkumised, mis on käsitatavad KrMS § 339 lg 1 p-s 7 otsesõnu
nimetatud kohtuotsuses "põhjenduse puudumisena". Seejuures tuleb silmas pidada, et seadus
räägib "põhjenduse" kui terviku, mitte üksikute "põhjenduste" puudumisest. Kohtuotsuses
põhjenduse puudumisega on tegemist eeskätt siis, kui kohus jätab seadusliku aluseta
kohtuotsuse põhiosa (KrMS § 312) tervikuna või siis mõne süüdistatava või kuriteo osas
üldse koostamata. Eeltoodust ei saa aga järeldada, nagu oleks ringkonnakohus, sedastades
maakohtu otsuses KrMS § 339 lg 1 p-st 7 hõlmamata põhistamiskohustuse rikkumise, alati
õigustatud ja kohustatud maakohtu vea ise parandama (vt Riigikohtu kriminaalkolleegiumi
30. juuni 2014. a otsus asjas nr 3-1-1-14-14, p-d 699-701).

Kolleegium leiab üksmeelselt, et Harju Maakohtu 27.aprilli 2016.a kohtuotsus ei vasta KrMS
§ 312 nõuetele ning praeguses asjas rikkus maakohus KrMS § 3051 lg-s 1 sätestatud
kohtuotsuse põhistamise kohustust. Käesoleval juhul ei saa rääkida kohtuotsuse põhistuste
ebapiisavusest või –veenvusest, millised minetused oleksid Riigikohtu kriminaalkolleegiumi
lahendis    3-1-1-14-14    p     699-700    toodud     seisukoha    valguses     hinnatavad
kriminaalmenetlusõiguse olulise rikkumisena KrMS § 339 lg 2 mõttes.



                                                                                            3
Maakohtu otsuses on piirdutud vaid tõendite loetlemisega nende sisu refereerides (kd 12 lk
138-151) ning kohtuotsuses puudub tõendite analüüs täielikult, kuna põhjendused puuduvad
terviklikult, siis on tegemist kohtuotsuse põhistamise kohustuse kõige ulatuslikuma
rikkumisega. Maakohtu otsuse põhiosa moodustab kohtuliku uurimise esemeks olnud tõendite
ja kohtuistungi protokolli refereeringud, seostamata ütlusi ja esitatud tõendeid konkreetsete
tõendamiseseme asjaoludega. Tõendite loetlemine kohtuotsuses ei ole käsitatav kohtuotsuse
põhistusena KrMS § 339 lg 1 p 7 mõttes, ning et tõendite hindamine nende kogumis tähendab
muuhulgas erinevatest tõenditest tulenevate andmete asetamist omavahelisse konteksti
sidustatuna kuriteokoosseisu tunnustega (vt nt Riigikohtu kriminaalkolleegiumi 17. novembri
2006. a kohtuotsus kriminaalasjas nr 3-1-1-100-06 - RT III 2006, 44, 369; Riigikohtu
kriminaalkolleegiumi 1. aprilli 2004. a kohtuotsus kriminaalasjas nr 3-1-1-16-04 - RT III
2004, 10, 119).
Maakohtu otsuses puudub täielikult analüüs, millised tõendid ei kinnita süüdistatavale esitatud
süüdistust temale inkrimineeritud kuriteo episoodides 2010, 2011 ja 2012 aastal ning ei ole
mõistetav millistel põhjustel kohus süüdistatava õigeksmõistva otsuse tegemiseni jõudis.
Prokurör on esitanud ringkonnakohtule omapoolse tõendite analüüsi Marko Kippale esitatud
süüdistuse kohta, kuid kohtukolleegium ei saaks neile hinnangut anda. Ringkonnakohtul
puuduks võimalus anda omapoolne hinnang õigeksmõistva otsuse õigsusele, kuna maakohtu
otsuses puuduvad igasugused järeldused ja põhjendused. Ringkonnakohus võib küll lisada
esimese astme kohtu otsusele omapoolsed põhjendused, kuid seda vaid juhul, kui maakohtu
otsus jäetakse muutmata KrMS § 342 lg 3 p 1 alusel. Selline lahend on aga võimalik üksnes
olukorras, kus maakohtu otsuses on põhjendused olemas ning ei tuvastata
kriminaalmenetlusõiguse olulist rikkumist (Riigikohtu kriminaalkolleegiumi otsus
kriminaalasjas nr 3-1-1-77-11, 3-1-1-27-08; 3-1-1-22-08; 3-1-1-59-07).

KrMS § 306 lg 1 p 13 kohaselt peab kohus kohtuotsuse tegemisel lahendama muu hulgas
küsimuse, kuidas toimida asitõendite ja kriminaalmenetluses äravõetud, arestitud või
konfiskeerimisele kuuluvate muude objektidega. Kohtu otsustus asitõendina ära võetud eseme
või muu kriminaalmenetluses ära võetud objekti edasise saatuse kohta peab põhinema
konkreetsel seaduslikul alusel ja olema õiguslikult ning faktiliselt põhistatud. Sellisele
seisukohale on asunud Riigikohtu kriminaalkolleegium oma lahendis nr 3-1-1-51-13.
Maakohtu otsuse põhiosas puuduvad igasugused põhjendused, mille alusel kohus otsustas
resolutiivosas asitõendite ja muude kriminaalmenetluses äravõetud asjade suhtes
rakendatavate meetmete üle, mis taas moodustab kriminaalmenetlusõiguse olulise rikkumise
KrMS § 339 lg 1 p 7 mõttes, sest maakohtu selline otsustus on täielikult põhistamata.

Samuti puuduvad igasugused põhjendused kriminaalmenetluse kulude kohta, mis tuleb
lahendada KrMS § 306 lg 1 p 14 korras. Maakohus ei ole üldse vaaginud valitud kaitsjale
menetluses makstud tasu põhjendatuse küsimust, vaid on lihtsalt nentinud, et kaitsja esitas
taotluse hüvitamiseks ja seda tuleb teha.
Kokkuvõtvalt asub kolleegium seisukohale, et maakohtu vead otsuse tegemisel on nii
ulatuslikud, mis ei anna alust rääkida kriminaalmenetlusõiguse olulisest rikkumisest KrMS
§ 339 lg 2 mõttes, vaid maakohtu otsuses on tegemist põhjenduse puudumisega KrMS § 339
lg 1 p 7 tähenduses.

5. Järgnevalt võtab kolleegium seisukoha apellatsioonis toodule, et maakohus ei järginud
kriminaalmenetluse seadustikust tulenevaid tõendite hindamise põhimõtteid ja kohtuotsuse
põhistamise nõuet, mistõttu on maakohus rikkunud kriminaalmenetlusõigust KrMS § 339 lg 1
p 8, § 339 lg 2 tähenduses.



                                                                                             4
5.1 Kolleegium leiab, et maakohus ei ole rikkunud oluliselt kriminaalmenetlusõigust KrMS §
339 lg 1 p 8 tähenduses, kuna kohtuotsuse resolutiivosa on kooskõlas otsuse põhisosaga.
Kolleegium kordab Riigikohtu kriminaalkolleegiumi seisukohta (vt Riigikohtu
kriminaalkolleegiumi lahendid nr 3-1-1-13-07; 3-1-1-15-13), et kohtuotsuse legitiimsuse
tagamiseks peab see olema vastuoludeta ja üheselt mõistetav. Kriminaalmenetluse seadustiku
§ 339 lg 1 p 8 järgi on kriminaalmenetlusõiguse oluliseks rikkumiseks see, kui kohtuotsuse
resolutiivosa järeldused ei vasta tõendamiseseme tuvastatud asjaoludele. Teisisõnu on
tegemist olukorraga, kus kohtuotsuse põhiosa ja resolutiivosa on omavahel sisulises vastuolus
(vt kriminaalkolleegiumi 17. juuni 2009. a otsus kriminaalasjas nr 3-1-1-50-09 p 5.3).
Olukorraga, kus kohtuotsuse resolutiivosa järeldused ei vasta tõendamiseseme tuvastatud
asjaoludele, on tegemist siis, kui kohtuotsuse põhiosas kohtu poolt tuvastatud asjaoludest on
resolutiivosas tehtud objektiivselt ebaõige järeldus ning kohtuotsuse resolutiivosa ei ole
loogilises kooskõlas põhiosast tulenevate järeldustega (Riigikohtu kriminaalkolleegiumi otsus
kriminaalasjas nr 3-1-1-90-09 p 6).
Käesoleval juhul on maakohus märkinud põhiosas, et Marko Kippa tuleb õigeks mõista ning
selline seisukoht on ka kohtuotsuse resolutiivosas, seega ei ole põhiosa ja resolutiivosa
omavahel sisulises vastuolus.
Apellandi seisukohaga nõustumisel, et maakohus ei ole järginud kriminaalmenetluse
seadustikust tulenevaid tõendite hindamise põhimõtteid ja kohtuotsuse põhistamise nõuet, on
hinnatavad kriminaalmenetlusõiguse olulise rikkumisena kas KrMS § 339 lg 1 p 7 või lg 2
mõttes. Kolleegium leidis p 4.2, et antud asjas on tegemist kriminaalmenetlusõiguse olulise
rikkumisena kas KrMS § 339 lg 1 p 7 mõttes. Seega sisuliselt kolleegium nõustub
apellandiga, et maakohus ei ole järginud kriminaalmenetluse seadustikust tulenevaid tõendite
hindamise põhimõtteid ja kohtuotsuse põhistamise nõuet, kuid arvestades rikkumise ulatust,
on tegemist KrMS § 339 lg 1 p 7 rikkumisega, mitte KrMS § 339 lg 2 rikkumisega.

6. Järgnevalt võtab kolleegium seisukoha apellatsioonis toodule kas maakohus on rikkunud
kriminaalmenetlusõigust KrMS § 339 lg 1 p 12 mõttes, kui taandas prokuröri menetlusest ja
andis süüdistuse olulisema tunnistaja ristküsitluse esmasküsitluse läbiviimise õiguse kaitsjale.

6.1 Kolleegium tuvastas p 4.1 kriminaalmenetlusõiguse olulise rikkumise KrMS § 339 lg 1 p
1 mõttes. KrMS § 339 lg-s 1 sätestatud kriminaalmenetlusõiguse olulisi rikkumisi on
seadusandja hinnanud sedavõrd kaalukateks minetusteks, mille tuvastamise korral ei saa
kohtuliku arutamise tulemina kujunenud kohtulahendit ühelgi juhul pidada sisuliselt õigeks
ega ka ausa ja õiglase kohtumenetluse põhimõttega kooskõlas olevaks (vt RKKK 3-1-1-73-
14).
Jõudnud kohtuliku arutamise tulemina järeldusele, et maakohtu menetluses on oluliselt
rikutud kriminaalmenetlusõigust KrMS § 339 lg 1 tähenduses (absoluutne ehk n-ö
kataloogisisene menetlusõiguse rikkumine), tuleb ringkonnakohtul § 341 lg-st 1 juhindudes
maakohtu otsus vältimatult tühistada ja saata kriminaalasi esimese astme kohtule uueks
arutamiseks.     Sellisel   juhul    puuduvad       ringkonnakohtul      volitused   asuda
kriminaalmenetlusõiguse rikkumist ise kõrvaldama, kuna tegemist on juba seadusandja poolt
niivõrd kaalukateks kohtuliku arutamise üldprintsiipide minetusteks loetud rikkumistega, et
taolise kohtuliku arutamise pinnalt kujunenud kohtulahendit ei saa ühelgi juhul sisuliselt
õigeks lugeda. Kõnealuste rikkumiste esinedes ei saa maakohtus toimunud kohtulikku
arutamist pidada ausa ja õiglase kohtumenetluse nõuetele vastavaks ning seetõttu ei saa
rääkida ka eelneva menetluse kohtulahendit legitimeerivast toimest (vt RKKK 3-1-1-37-11).

Ebaseaduslik    kohtukoosseis arutas põhiistungil ja lahendas 01.10.2015 toimunud
kohtuistungil   kaitsja taotlust prokuröri taandamiseks ning taandas 05.10.2015


                                                                                              5
kohtumäärusega ringkonnaprokuröri (kd 1 lk 104-106, 108-109). Olukorras, mil
taandamismääruse on teinud ebaseaduslik kohtukoosseis, on sisuliselt õigustühine põhjusel, et
on tehtud kohtuniku pädevuse väliselt.

6.2 Kolleegiumi hinnangul ei saa jätta tähelepanuta ka asjaolu, et kohtunik Kunman
lahendades ainuisikuliselt esitatud kohtuniku taandamistaotluse (kd 1 lk 133-134, 135-135
pöördel), olukorras kus kriminaalasjas pidanuks osalema kaks rahvakohtuniku ja ka
taandamistaotlus tulnuks lahendada rahvakohtunike poolt KrMS § 50 lg 5 sätestatud korras, ei
ole kriminaalasja kogu järgnev kohtumenetlus olnud tervikuna aus ja õiglane. Kolleegiumi
arvates ei saa vähetähtsaks pidada taolist kohtuniku tegevust, kuivõrd see seab kahtluse alla
kohtuniku poolt edaspidi tehtavate menetluslike otsustuste mõju (süüdistuse olulisema
tunnistaja määramine esmasküsitlejaks kaitsja jne) ja kogu edasisele kohtulikule arutamisele
tervikuna kriminaalasjas.
Kolleegium nõustub apellandiga, et maakohus on rikkunud oluliselt kriminaalmenetlusõigust
KrMS § 339 lg 1 p 12 tähenduses.

Ringkonnakohtu hinnangul on maakohus kokkuvõtvalt rikkunud kriminaalmenetlusõigust
KrMS § 339 lg 1 p 1, 7, 12 järgi, millist rikkumist pole võimalik apellatsioonimenetluses
kõrvaldada ning tulenevalt KrMS § 341 lg-st 1, 2, 3 tuleb maakohtu otsus tühistada ja saata
kriminaalasi maakohtule uueks arutamiseks teises kohtukooseisus.

7. Eeltoodu alusel ja juhindudes KrMS § 337 lg 2 p 2; § 338 p 3; § 339 lg 1 p 1, 7, 12; § 341
lg 1, 2, 3; § 3431 lg 1 tühistab ringkonnakohus Harju Maakohtu 27.aprilli 2016 aasta otsuse
tervikuna ja saadab KrMS § 268 lg 2 ettenähtud kriminaalasja materjalid maakohtule uueks
arutamiseks teises kohtukoosseisus.
Ülejäänud osas tagastatakse kohtutoimik Põhja Ringkonnaprokuratuurile.


/allkirjastatud digitaalselt/     /allkirjastatud digitaalselt/    /allkirjastatud digitaalselt/
         Orvi Tali                      Ivi Kesküla                       Sten Lind




                                                                                              6
