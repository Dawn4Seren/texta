                            KOHTUMÄÄRUS
Kohus                            Viru Maakohus

Määruse tegemise aeg             16.06.2016.a. Jõhvi kohtumaja

Kohtuasja number                 1-10-3417

Kohtunik                         Deniss Minzatov

Kohtuistungi sekretär            Piret Juuse

Tõlk                             Marina Davõdovitš

Asja läbivaatamise kuupäev       16.06.2016 avalikul kohtuistungil
                                 Viru Vangla esitatud materjalid Vladimir Toporovi tingimisi enne
Kohtuasi
                                 tähtaega vangistusest vabastamiseks
Süüdimõistetu                    Vladimir Toporov, isikukood 35809022215, xxx
Juhindudes KarS § 76 ja KrMS § 426, § 432, § 383, § 384 kohus

                                           MÄÄRAS:

Jätta Vladimir Toporov tingimisi enne tähtaega vangistusest vabastamata.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul                alates
päevast, mil isik sai vaidlustatavast kohtumäärusest teada või pidi teada saama.

ASJAOLUD

Viru Vangla esitas Viru Maakohtule materjalid kinnipeetava Vladimir Toporov tingimisi enne
tähtaega vabastamiseks.

Vladimir Toporov on süüdi tunnistatud Viru Maakohtu 30.11.2010 kohtuotsusega KarS § 113-
§ 25 lg 2 - järgi ning karistuseks mõisteti 8 aastat vangistust.
Karistuse kandmise algus 06.11.2009 ja lõpp 06.11.2017.

Kinnipidamisasutuses Vladimir Toporovi kohta koostatud iseloomustusest nähtub, et tal
puuduvad kehtivad distsiplinaarkaristused. Vabanedes asub elama aadressil xxx.
Kinnipeetaval on keskharidus ja agronoomi eriala. Riigikeele oskus xxx.
Enne vangistust ei töötanud, kuna oli töövõimetusepensionil. Isiku enda sõnul on ta 30.aastat
töötanud xxx. Vangistuse jooksul olnud samuti tööga hõivatud, olles seda ka käesoleval hetkel
töötades alates xxx Võimaliku vabanemise järgselt töökoht puudub. 28.07.2015 külastas
kinnipeetaval xxx, kus isik registreeriti aktiivse tööotsijana. Korduv külastus toimus 24.08.2015,
peale mida sai kinnipeetav tööle ning isiku arvel olek xxx. Enne vangistust oli määratud
töövõimetus (enda sõnul 90%), diagnoositud krooniline haigus. Kinnipeetava sõnul ei olnud tal
                                                                                                 1
probleeme seoses alkoholi liigtarvitamisega. Isik vähendas alkoholi tarvitamist siis, kui tema
tervis halvenes. Kindlad faktid isiku alkoholi tarvitamise kohta puuduvad. Narkootikumide
tarvitamist ei ole esinenud.
Kinnipeetavat on kahel korral kriminaalkorras karistatud (neist üks arhiveeritud), reaalset
vangistust kannab esimest korda. Käesolevat karistust kannab tapmiskatse eest. Kuritegu on
toime pandud isiklike suhete pinnalt, kättemaksu eesmärgil.
Üldise korduva kuriteo toime panemise tõenäosus 2 aasta jooksul 10%.
Vägivaldse kuriteo toime panemise tõenäosus 2 aasta jooksul 14%.
Arvestades kinnipeetava ohtlikkuse taset ning uue kuriteo toimepanemise tõenäosust toetab
vangla kinnipeetav Vladimir Toporovi tingimisi enne tähtaega vabastamist.

Kriminaalhooldusametniku ettekande kohaselt vabanemise järgselt Vladimir Toporov soovib
elama asuda talle kuuluvas 3-toalises korteris aadressil xxx, kus praegu ei ela keegi. Vladimir
Toporovil vabanemise järgselt töökoht puudub.
Telefonivestluses Vladimir Toporovi vanim laps väitis, et ta suudab isale vaid moraalset tuge
pakkuda, materiaalse abi osutamiseks tal vahendid puuduvad.
Kriminaalkorras karistatud 2 korda (mõlemal korral oli tegemist vägivalla kasutamisega endiste
abikaasade suhtes). Kui esimesel korral oli tegemist raske kehavigastuse tahtliku tekitamisega,
mis ei olnud ohtlik elule, siis viimase kuriteo puhul oli juba tegemist tapmiskatsega.
Teise kuriteo pani toime ajendatuna vihast lahutatud abikaasa suhtes ja soovist talle kätte maksta
ning tekitada vigastusi; jätkuvalt ei ole valmis kuriteo põhjusi kriitiliselt hindama, mis viitab
kuritegelikele hoiakutele ning ka vähesele motiveeritusele loobuda kuritegelikust käitumisest;

Prokurör oma kirjalikus arvamuses avaldanud, et prokuratuur on Vladimir Toporovi
ennetähtajalise vabastamise vastu.
Tulenevalt toimepandud kuriteo (tapmise katse) raskusest ning vägivaldsusest ei saa
aktsepteerida karistuspoliitiliselt sellise isiku kergekäelist ennetähtaegset vabastamist.
Ennetähtaegse vabastamise otsustamisel ei saa lähtuda ainult isiku üldjoontes rahuldavast
käitumisest vangistuse ajal ning jätta kõrvale toimepandud kuriteo raskus ning isiku varasem
ükskõikne suhtumine teiste inimeste elusse, kaaskodanike turvatundesse.
Väärib märkimist, et isiku iseloomustuse kohaselt on V. Toporov ohtlik konkreetsele
täiskasvanule. (Ohustatud on lähedased isikud - abikaasa).
Lähtudes ärakandmata karistusaja pikkusest (karistusaja lõpp on 06.11.2017) arvan, et
pikaajaline katseaeg ja kriminaalhooldus nimetatud süüdimõistetu puhul ei ole põhjendatud.
Samuti ei ole käesolevaks ajaks kantud karistus võrdeline toimepandud kuriteo raskusega.

Vladimir Toporov taotles kohtuistungil ennetähtaegset vabastamist. Kuigi garantiikirja tal ei
ole, on kindel, et leiab endale tööd. On ligi 30 aastat töötanud xxx ja tal on kõik tööks vajalikud
sertifikaadid olemas.


KOHTU SEISUKOHT

Kohus tutvunud esitatud materjalidega, prokuröri kirjaliku arvamusega ning ära kuulanud
kinnipeetava, leiab, et Vladimir Toporovi tingimisi enne tähtaega vangistusest vabastamine
käesoleval ajal ei ole põhjendatud.

Katseajaga tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdimõistetu isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdimõistetule kaasa tuua
tingimisi enne tähtaega karistusest vabastamine.


                                                                                                 2
Kinnipeetava kohta koostatud iseloomustustest nähtub, et tema varasem käitumine, toimepandud
kuriteo iseloom viitab tema ohtlikkusele.
Vladimir Toporov kannab vangistust esmakordselt varasem kriminaalkaristus on kustunud.
Kannab pikaajalist (8 aastat) vanglakaristust raske 1 astme isikuvastase kuriteo eest: tapmiskatse
toimepanemise eest.
Kuritegu oli toime pandud küllaltki julmal viisil (endise abikaasa maja sissekäigus kannatanu
noaga haavamine tekitades 14 torkelõikehaava), mis viitab isiku agressiivsusele ja ohtlikkusele.
Ajendiks oli viha lahutatud abikaasa suhtes ja soov talle kätte maksta. Isik ei ole valmis kuriteo
põhjusi kriitiliselt hindama, mis viitab kuritegelikele hoiakutele ning ka vähesele motiveeritusele
loobuda kuritegelikust käitumisest.
Isiku riskihindamisest nähtub, et ohustatud on lähedased isikud, eeskätt kannatanu.
Arvestades isiku varasemat käitumist ja hoiakuid võib oletada, et Vladimir Toporovi puhul on
olemas tõenäoline kõrge käitumiskontrollist kõrvalehoidmise risk, mistõttu ei ole
kriminaalhoolduse ajal võimalik tema ohtlikkust ühiskonnas alandada.

Kohus rõhutab, et KarS § 76 lg 3 kohaselt ennetähtaegsel vabastamisel hindab kohus eeskätt
isiku poolt toimepandud kuriteo asjaolusid.

Kohus leiab, et toimepandud kuriteo raskust arvestades ei ole Vladimir Toporovi ennetähtaegne
vangistusest vabastamine käesoleval ajal põhjendatud, sest kohtuotsusega temale mõistetud
karistusaja lõpuni on jäänud küllaltki pikk aeg (karistuse kandmise lõpptähtaeg 2017. aastal).

Arvestades Vladimir Toporovi poolt toimepandud kuriteo ohtlikkust ja asjaolusid, on kohus
seisukohal, et Vladimir Toporovi tingimisi enne tähtaega vangistusest vabastamine ei ole
käesoleval ajal õigustatud. Tema ennetähtaegsel vabanemisel saaks ühiskonna õiglustunne
oluliselt riivatud, samuti ei oleks tema vabastamine kooskõlas karistuse mõistmise üldiste
eesmärkidega.

Kohus hindab positiivselt, et Vladimir Toporov on vangistuse kandmise ajal töötanud ning tal
puuduvad distsiplinaarkaristused. Kuid need asjaolud ei kaalu üles eelpooltoodud negatiivseid
asjaolusid.

Isik, kes pani toime kuriteo, peab arvestama asjaoluga, et tal tuleb ära kanda kogu temale
mõistetud karistus ning riik ei loo tingimisi ennetähtaegselt vangistusest vabastamise korra
kehtestamisega isikutele õiguspositsioone, millele need hiljem võiksid toetuda. Süüdimõistmisel
ei ole ennetähtaega vabastamine isikule garanteeritud.

Eeltoodust lähtudes ei nõustu kohus süüdimõistetu Vladimir Toporovi vabastamisega temale
mõistetud vangistuse kandmisest enne tähtaega.


/allkirjastatud digitaalselt/
Deniss Minzatov
Kohtunik




                                                                                                 3
