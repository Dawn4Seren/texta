                                                                                  1-16-9313




                               KOHTUOTSUS
                                EESTI VABARIIGI NIMEL

 Kohus                             Pärnu Maakohus

 Otsuse tegemise aeg ja koht       14. november 2016.a Pärnu kohtumajas

 Kriminaalasja number              1-16-9313 (16267000179)
 Kohtukoosseis                     Kohtunik Anu Tammeniit
 Kohtuistungi sekretär             Kristi Haab
 Kriminaalasi                      Vasili Nikiforov süüdistuses       KarS    §    424   järgi
                                   kokkuleppemenetluses
 Prokurör                          Ülle Tamm
 Süüdistatav                       VASILI NIKIFOROV
                                   isikukood: 38801314224;
                                   kehtivad karistused puuduvad.
                                   Tõkendit ei ole kohaldatud.


 RESOLUTSIOON                      Juhindudes KrMS § 248 lg 1 p 5, § 249 kohus otsustas:


Süüdi tunnistada Vasili Nikiforov KarS § 424 järgi ning mõista karistuseks 8 (kaheksa) kuud
vangistust.

KarS § 74 lg 1, 3 alusel jätta mõistetud vangistus tingimisi täielikult täitmisele pööramata,
kui Vasili Nikiforov ei pane 2 (kaks) aastase katseaja jooksul toime uut kuritegu ja täidab
KarS § 75 lg 1 järgi ettenähtud kontrollnõudeid.

Käitumiskontrolli ajal on Vasili Nikiforov kohustatud järgima KarS § 75 lg-s 1 sätestatud
järgmisi kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;

                                                                                      Lk 1 / 3
                                                                         1-16-9313
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Katseaja algust arvata alates 14.11.2016.a.

KrMS § 179, § 175, § 180 lg 1 alusel välja mõista Vasili Nikiforov´ilt riigituludesse
menetluskulud:
- sundraha 645 €;
- sõiduauto teisaldamise kulud summas 138 €;
- tasu riigi õigusabi eest 72 €, kokku 855 €.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700080467. Selgituseks märkida: menetluskulud, isiku
nimi, kriminaalasja number.

Välja mõistetud menetluskulud tasuda 12 kuu jooksul. Kohustada Vasili Nikiforovit tasuma
menetluskulud 855 € ositi 12 kuu jooksul alates 15.12.2016.a kuni summa täieliku tasumiseni,
tasudes igakuiselt 71,25 € iga kuu 15-ndaks kuupäevaks. Kui summad pole täies ulatuses tähtajaks
täidetud suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

EDASIKAEBAMISKORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates otsuse avalikult teatavakstegemisest. Kriminaalmenetluse kulude hüvitamise võib
vaidlustada kohtuotsusest eraldi määruskaebuse korras 15 päeva jooksul alates päevast, mil isik
sai vaidlustavast lahendist teada või pidi teada saama. Määruskaebus tuleb esitada Pärnu
Maakohtule.


ASJAOLUD JA MENETLUSE KÄIK
Kriminaalasjas nr 16267000179 on Vasili Nikiforov´ile esitatud süüdistus selles, et tema, omamata
vastava kategooria mootorsõiduki juhtimise õigust, juhtis 29.02.2016.a kella 12.42 ajal Pärnu
maakonnas Vändra alevis Vändra-Vihtra tee 1.kilomeetril, liikudes suunaga Vihtra küla poole,
sõiduautot Volkswagen Golf registreerimismärgiga xxx isikuna, kellel väljahingatavas õhus oli
tõendusliku alkomeetriga Lion Intoxilyzer 800 nr 80-005401 mõõtes alkoholikontsentratsioon
1,40 mg/l ± 0,12 mg/l kohta, seega kellel oli alkoholikontsentratsioon väljahingatavas õhus mitte
vähem kui 1,28 mg/l kohta, mistõttu tulenevalt Liiklusseaduse § 69 lõike 2 punktist 1, mille
kohaselt loetakse mootorsõiduki juht alkoholijoobes olevaks kui tema ühes grammis veres on
vähemalt 1,50 milligrammi alkoholi või tema väljahingatavas õhus on alkoholi 0,75 milligrammi
ühe liitri kohta või rohkem, juhtis Vasili Nikiforov mootorsõidukit alkoholijoobes olles, millega
rikkus Liiklusseaduse § 69 lg 1 nõudeid, mille kohaselt juht ei tohi olla joobeseisundis.

                                                                                            Lk 2 / 3
                                                                                    1-16-9313

Eeltoodu alusel süüdistatakse Vasili Nikiforovi KarS § 424 järgi kvalifitseeritava kuriteo
toimepanemises, s.o. mootorsõiduki joobes juhtimises.

Prokurör tegi ettepaneku Vasili Nikiforov süüdi tunnistada KarS § 424 järgi ja nõuab kohtus
süüdistatavale karistuseks 8 kuud vangistust. KarS § 74 lg 1, 3 alusel jätta 8 kuud vangistust
täielikult tingimuslikult täitmisele pööramata, kui Vasili Nikiforov 2 aastase käitumiskontrolliga
katseaja jooksul ei pane toime uut kuritegu ja täidab KarS § 75 sätestatud kontrollnõudeid.

KOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustub sellega. Prokurör jäi
sõlmitud kokkuleppe juurde. Kriminaaltoimiku materjalide alusel ja kohtuliku arutamise põhjal
tegi kohus järeldused, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud kokkuleppemenetluse sätteid. Kohus tuvastas
kriminaalasja menetlemisel, et tõendamiseseme asjaolud on selged ning süüdistatav tuleb süüdi
mõista vastavalt sõlmitud kokkuleppele.

Menetluskulud.
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. Süüdistatavale on selgitatud, et süüdimõistva kohtuotsusega kaasneb
menetluskulude hüvitamise kohustus. Käesolevas kriminaalasjas on menetluskuludeks KrMS §
179 lg 1 p 2 kohaselt sundraha 645 € seoses teise astme kuriteos süüdimõistmisega, KrMS § 175
lg 1 p 10 kohaselt sõiduauto teisaldamise kulu 138 € ning KrMS § 175 lg 1 p 4 kohaselt riigi
õigusabi korras määratud kaitsjale makstud tasu 72 €, kokku 855 €. KrMS § 180 lg 3 alusel
võimaldada Vasili Nikiforov´il tasuda menetluskulud 855 € ositi 12 kuu jooksul alates
15.12.2016.a kuni summa täieliku tasumiseni, tasudes igakuiselt 71,25 € iga kuu 15-ndaks
kuupäevaks.


/allkirjastatud digitaalselt/

Anu Tammeniit
Kohtunik




                                                                                          Lk 3 / 3
