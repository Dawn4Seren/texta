                        KOHTUMÄÄRUS
Kohus                              Tartu Maakohus
Määruse tegemise aeg ja koht       26. jaanuar 2016, Tartu kohtumaja

Kriminaalasja number               1-14-6512

Kohtunik                           Rutt Teeveer
Kohtuistungi sekretär              Helju Rebane
Prokurör                           Lõuna Ringkonnaprokuratuuri abiprokurör Meelis Juursoo
                                   kirjalik seisukoht
Kriminaalasi                       Siim Subi süüdistus KarS § 255 lg 1; KarS § 22 lg 3-§ 3891
                                   lg 1; KarS § 3891 lg 1; KarS § 209 lg 2 p 1; KarS § 184 lg
                                   1 järgi kokkuleppemenetluses
Menetlustoiming                    süüdimõistetu Siim Subi tingimisi enne tähtaja
                                   lõppemist vangistusest vabastamise otsustamine
                                   elektroonilise järelevalve alla
Menetlusosalised                   süüdimõistetu: Siim Subi (isikukood 38604102743;
                                   elukoht vabanemisel XXXX; töökoht vabanemisel
                                   XXXX, XXXX)
Kaitsja                            kokkuleppel advokaat Rene Varul
Kohtuistungi toimumise aeg         22.01.2016

RESOLUTSIOON
Vabastada Siim Subi temale Tartu Maakohtu 08.08.2014 otsusega kriminaalasjas nr 1-
14-6512 mõistetud ning kohtuotsuste kogumis moodustatud liitkaristuse 3 (kolme) aasta
5 (viie) kuu vangistuse kandmisest tingimisi enne tähtaega koos tema allutamisega
elektroonilisele valvele.
KarS § 76 lg 5 alusel määrata Siim Subile katseaeg kuni 14.09.2017. KarS § 78 p 2 kohaselt
hakata Siim Subi katseaega arvestama alates käesoleva kohtumääruse jõustumisest.
KarS § 751 lg 3 p-le 2 vastavalt määrata Siim Subile elektroonilise valve kestuseks 6 (kuus)
kuud. KarS § 751 lg 4 kohaselt hakata elektroonilise valve tähtaega lugema päevast, kui
elektroonilise valve seade kinnitatakse Siim Subi keha külge.
Kohustada Siim Subit elektroonilise valve ajal alluma liikumisvabaduse piirangute
täitmise kontrollimisele elektroonilise seadme abil.




                                                                                           1
Kohustada Siim Subit alates alates ennetähtaegselt vabastamisest alluma
käitumiskontrollile, mis kestab kuni 14.09.2017. Käitumiskontrolli ajal on Siim Subi
kohustatud järgima KarS § 75 lg-s 1 sätestatud kontrollnõudeid, st ta on kohustatud:
   1. elama kohtu määratud alalises elukohas, s.o aadressil XXXX;
   2. ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3. alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4. saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5. saama kriminaalhooldusametnikult eelneva loa elu-, töö- või õppimiskoha
      vahetamiseks;
   6. saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.
KarS § 75 lg 2 p-de 2, 21, 4, 7 alusel määrata Siim Subile käitumiskontrolli ajaks
kohustused:
   1. mitte tarvitada alkoholi;
   2. mitte omada või tarvitada narkootilisi või psühhotroopseid aineid;
   3. asuda tööle või võtta end Eesti Töötukassas arvele hiljemalt kahe nädala jooksul alates
      vangistusest ennetähtaegselt vabastamisest;
   4. mitte suhelda teadvalt kriminaalkorras karistatud isikutega ilma kriminaalhooldaja
      eelneva loata.
Vabastada süüdimõistetu Siim Subi karistuse kandmiselt pärast kohtumääruse
jõustumist.
Määruse koopia saata kinnipeetavale ja tema kaitsjale ning Tartu vanglale ja
prokurörile. Siim Subi suhtes kriminaalhoolduse ning elektroonilise valve teostamiseks
saata määrus täitmiseks Tartu Vangla kriminaalhooldusosakonna Tartu esindusele.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.

Asjaolud ja menetluse käik
Tartu Maakohtu 03.04.2013 otsusega kriminaalasjas nr 1-12-2113 tunnistati Siim Subi süüdi
KarS § 274 lg 1 ja § 275 järgi ning talle mõisteti karistuseks 3 kuud vangistust. KarS § 64 lg 1
alusel loeti mõistetud karistustest kergem kaetuks raskemaga ja liitkaristuseks Siim Subile
mõisteti 5 kuud vangistust. KarS § 74 lg 1 ja 3 alusel määras kohus, et mõistetud vangistust ei
pöörata täielikult täitmisele, kui Siim Subi ei pane 1 aasta 9 kuu pikkuse katseaja jooksul toime
uut kuritegu ja täidab KarS § 75 lg 1 sätestatud kontrollnõudeid.
Tartu Maakohtu 08.08.2014 otsusega kriminaalasjas nr 1-14-6512 tunnistati Siim Subi süüdi
KarS §-de 255 lg 1, 22 lg 3-§ 3891 lg 1, 3891 lg 1, 209 lg 2 p 1 ja 184 lg 1 järg ning temale
mõisteti KarS § 64 lg 1 alusel liitkaristuseks 3 aastat vangistust. KarS § 65 lg 2 alusel suurendati
kohtuotsusega mõistetud 3 aasta pikkust vangistust Tartu Maakohtu 03.04.2013 otsusega
mõistetud, kuid ära kandmata 5 kuu pikkuse vangistuse võrra ja liitkaristuseks kohtuotsuste
kogumis mõisteti Siim Subile 3 aastat 5 kuud vangistust. KarS § 68 lg 1 alusel loeti karistusaja
alguseks isiku kinnipidamine 14.04.2014. Kohtuotsus jõustus 16.09.2014.


                                                                                                  2
Siim Subi karistusaeg algas seega 14.04.2014 ja karistuse täielikul ära kandmisel lõppeks see
14.09.2017. KarS § 76 lg 2 p-s 1 toodud aja oli kinnipeetav ära kandnud 29.12.2015.
Siim Subi esitas avalduse, milles taotleb enda vangistusest vabastamist tingimisi enne tähtaja
lõppemist elektroonilise järelevalve alla.
Tartu Vangla ei toeta Siim Subi taotlust, kuna on suur tõenäosus, et isik paneb vabaduses toime
uued kuriteod.
Kriminaalhooldaja ettekandest nähtub, et ennetähtaegselt vabanedes asuks Siim Subi elama
aadressil XXXX. Tegu on Siim Subi emale S.S-R. kuuluva ühepereelamuga. Seal elaksid lisaks
kinnipeetavale ka S.S-R. ning Siim Subi elukaaslane V.N., isa E.S. ja vanaema M.S.. Nimetatud
maja on kõlbulik elektroonilise järelevalve alla vabanemiseks. Siim Subi suhted perekonnaga
on head. Lähikondsed on valmis Siim Subit toetama ning abistama stabiilse elukorralduse
loomisel. Vabanemise järgselt on Siim Subil võimalus asuda tööle XXXX ja XXXX. Tööandjad
on teadlikud, et vabanedes kohaldatakse Siim Subile elektroonilist järelevalvet.

Kohtumenetluse poolte seisukohad
Prokurör esitas kohtule kirjaliku seisukoha, milles palub vabastada Siim Subi tingimisi
ennetähtaegselt elektroonilise järelevalve kohaldamisega.
Süüdimõistetu Siim Subi seletas kohtus, et vanglas sotsiaalprogramme läbides on ta aru saanud,
et tegelikult on palju variante, kuidas elada ja toime tulla. Samuti on ta aru saanud, et tuleb
valida, kellega sõbrustada ja kellega mitte. Ta tahab vabanedes tööle minna. Ta tahab suhelda
ka oma perega. Ta tahab näidata, et on paranenud.
Süüdimõistetu kaitsja palus kohtul põhjalikult kaaluda Siim Subi enne tähtaega vabastamise
võimalust. Isik on teinud pingutusi näitamaks, et väärib ennetähtaegset vabastamist. Ta on
täitnud vangla kava, tal on vabaduses töökoht.

Kohtu seisukoht
Siim Subi kannab käesoleval ajal karistust tahtlike esimese ja teise astme kuritegude
toimepanemise eest.
KarS § 76 lg 2 p 1 kohaselt võib kohus süüdlase tahtlikus esimese astme kuriteos katseajaga
tingimisi enne tähtaega vangistusest vabastada, kui ta on tegelikult ära kandnud vähemalt poole
mõistetud karistusajast, kuid mitte vähem kui neli kuud ning nõustunud KarS § 75 lg 2 p-s 9
sätestatud elektroonilise valve kohaldamisega.
Käesolevaks ajaks on Siim Subi temale mõistetud karistusajast poole, kuid mitte vähem kui neli
kuud ära kandnud. Samuti on ta andnud nõusoleku elektroonilise valve kohaldamiseks. Seega
on olemas KarS § 76 lg 2 p-st 1 tulenev formaalne alus tema vangistusest ennetähtaegseks
vabastamiseks koos elektroonilise valve kohaldamisega.
Justiitsministri 22.02.2007 määrusega nr 15 kehtestatud „Elektroonilise valve täitmise ja
järelevalve korra“ § 51 lg 2 kohaselt on kinnipeetava vabanemisjärgsesse elukohta
elektroonilise valve seadmete paigaldamise eeltingimused järgmised: 1) kinnipeetaval peab
olema seaduslik alus elukoha kasutamiseks või elukoha omaniku kirjalik nõusolek selleks; 2)
elukohas peab olema tagatud elektrienergiaga varustatus; 3) elukoht peab asuma GSM-i
levialas; 4) elukohas elavad täisealised isikud peavad olema nõus elektroonilise valve seadmete
paigaldamisega ja andma selle kohta allkirja. Sama paragrahvi lg 3 kohaselt ei paigaldata
elektroonilise valve seadmeid elukohta, mille üldine seisukord seda ei võimalda, samuti juhul,
kui puudub elukoha lukustamise võimalus.



                                                                                             3
Kohtule esitatud materjalidest ilmneb, et Siim Subi plaanib vabanemisjärgselt asuda elama
aadressil XXXX. Nimetatud aadressil asuv elamu kuulub kinnipeetava emale S.S-R., kes on
nõustunud sellega, et Siim Subi asub sinna eluruumi elama. Järelikult on kinnipeetaval olemas
seaduslik alus kõnealuses korteris elamiseks. Korteris alaliselt elavad S.S-R., V.N., E.S. ja M.S.
on andnud nõusoleku sinna elektroonilise valveseadme paigaldamiseks. Tehnilise poole pealt
(korteri üldine seisukord, elektrienergiaga varustatus jne) vastab kõnealune korter samuti
elektroonilise valve seadme paigaldamise eeltingimustele. Seega on täidetud ka elektroonilise
valve kohaldamise formaalsed eeldused.
KarS § 76 lg 4 järgi katseajaga tingimisi enne tähtaega vangistusest vabastamise otsustamisel
arvestab kohus materiaalsete eeldustena kuriteo toimepanemise asjaolusid, süüdlase isikut,
varasemat elukäiku ning käitumist karistuse kandmise ajal, samuti tema elutingimusi ja neid
tagajärgi, mida võib süüdlasele kaasa tuua tingimisi enne tähtaega karistusest vabastamine.
Siim Subit on varem korduvalt karistatud kuritegude toimepanemise eest. Sellele vaatamata
Siim Subi käitumine ei paranenud, vaid ta pani toime uued kuriteod. Käesolevalt kannab
esimest reaalset vangistust. Viimase kuriteo pani Siim Subi toime siis, kui ta oli katseajal.
Eelnev viitab sellele, et Siim Subil on välja kujunenud kindel kriminaalne käitumismuster ning
järelikult oht, et ta jätkab kuritegude toimepanekut, on endiselt olemas.
Samas käesoleva vangistuse kandmise ajal on kinnipeetava käitumine olnud hea. Ta on end
üleval pidanud seaduskuulekalt ega ole toime pannud ka vangla kodukorra rikkumisi.
Vastavalt täitmiskavale läbis Siim Subi vanglas sotsiaalprogrammid „Eluviisitreening“ ning
„Õige hetk“. Nende programmide kasu on kinnipeetav enda jaoks hinnanud kõrgeks, kuna ta
sai juurde häid probleemilahenduse oskusi, mida tal varem nappis. Seega on Siim Subi
käitumises täheldatav tendents liikuda õiguskuulekuse suunas.
Samuti on Siim Subil olemas head eeldused resotsialiseerumiseks. Tal on vabanedes olemas
kindel elukoht oma päritoluperekonna juures. Viimastega on kinnipeetaval säilinud toetavad
suhted, mis ei ole katkenud isegi vangistuse kandmise ajal. Pere on lubanud Siim Subit igati
toetada. Vabanedes saab kinnipeetav asuda tööle XXXX ja XXXX. Viimane osaühing kuulub
tema sõbrale, kes on temaga koostööd teinud varemgi. Kuna Siim Subi töötas ka enne
vangistust, siis on tal olemas nii töötegemise kogemus kui ka harjumus. Samuti on Siim Subi
ise motiveeritud tööle asuma. See annab kindlust, et Siim Subi saab ja suudab püsivalt teenida
iseseisvat sissetulekut. Lisaks on Siim Subil vabanemisfondis X eurot, mis aitab tal esialgu
materiaalselt hakkama saada.
Arvestades seda, et Siim Subi puhul oli kuritegude toimepanemise soodusteguriks alkoholi
kuritarvitamine, võib endiste tarbimisharjumuste juurde naasmine tõsta Siim Subi poolt
kuritegude toimepanemise riski. Samas on isik läbinud sõltuvusainete kuritarvitajatele mõeldud
sotsiaalprogrammi „Eluviisitreening“ ning väidetavalt on ta ise tugevalt motiveeritud oma
sõltuvuskäitumisest vabanema. Kuna paljud Siim Subi kuriteod olid toime pandud grupis, siis
võib õigusrikkumiste toimepanemise riski suurendada ka Siim Subi kergesti mõjutatavus teiste
isikute poolt. Samas nähtub kohtule esitatud materjalidest, et Siim Subi varasem kuritegelik
suhtlusringkond on lagunenud ega kujuta kinnipeetava jaoks enam nii suurt ohtu.
Eelnevaid asjaolusid kogumis hinnanud, leiab kohus, et Siim Subi tuleb tingimisi enne tähtaja
lõppemist vangistusest vabastada koos tema allutamisega elektroonilisele valvele. KarS § 751
lg 3 p-st 2 lähtuvalt tuleb elektroonilise valve tähtajaks Siim Subile tema eelnevate korduvate
karistamiste tõttu määrata kuus kuud. See tähtaeg hakkab KarS § 751 lg-st 4 tulenevalt kulgema
alates päevast, mil elektroonilise valve seade kinnitatakse tema keha külge.




                                                                                                4
KarS § 76 lg-st 5 ja § 78 p-st 2 lähtuvalt kestab Siim Subi katseaeg käesoleva kohtulahendi
jõustumisest kuni 14.09.2017.
KarS § 76 lg 5 teise lause kohaselt allutatakse süüdlane katseajaks KarS §-s 75 sätestatud
käitumiskontrollile, kuid mitte rohkem kui kuni kahekümne neljaks kuuks. Kohus leiab, et
arvestades toimepandud kuritegude iseloomu ja isiku korduvaid karistamisi, tuleb Siim Subi
allutada käitumiskontrollile kogu katseajaks, s.o kuni 14.09.2017. Selline aeg võimaldab isikut
maksimaalselt kontrollida ning samaaegselt ka toetada, et aidata tal hoiduda edaspidi uute
kuritegude toimepanemisest.
Selleks, et minimeerida õigusrikkumiste toimepanemise riski veelgi, tuleb Siim Subile lisaks
KarS § 75 lg-s 1 sätestatud kontrollnõuetele käitumiskontrolli ajaks KarS § 76 lg 5 ja 75 lg 2 p
4 alusel määrata täiendav kohustus asuda tööle või võtta end arvele Eesti Töötukassas hiljemalt
kahe nädala jooksul alates ennetähtaegselt vabastamisest. Samal eesmärgil tuleb talle panna
KarS § 75 lg 2 p-de 2, 21 ja 7 järgsed kohustused mitte tarvitada alkoholi ja narkootilisi või
psühhotroopseid aineid ning mitte suhelda teadvalt kriminaalkorras karistatud isikutega ilma
kriminaalhooldaja eelneva loata.




/allkirjastatud digitaalselt/
Kohtunik




                                                                                              5
