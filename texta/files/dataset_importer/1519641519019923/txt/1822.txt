                        KOHTUMÄÄRUS
Kohus                           Harju Maakohus

Määruse tegemise aeg ja koht    29.11.2016.a Tallinn, Liivalaia kohtumaja

Kohtuasja nr                    1-15-2007

Kohtunik                        Eha Popova

Kohtuistungi sekretär           Julia Senkevitš

Kohtuasi                        Vangla materjalid Raul Talviku (Talvik) tingimisi enne
                                tähtaega vangistusest vabastamiseks

Süüdimõistetu                   Raul Talvik (ik 36608210222) viibib Vanglas

Kohtuistungi toimumise aeg,     22.11.2016.a Tallinn,     Liivalaia   kohtumaja,   avalik
                                kaugkohtuistung
koht


RESOLUTSIOON

1. Vabastada Raul Talvik karistuse kandmisest tingimisi enne tähtaega katseajaga kuni
06.08.2018.a, millest esimeseks 4 (neljaks) kuuks kohaldada tema suhtes elektroonilist
valvet.

2. KarS § 76 lg 5 alusel allutada Raul Talvik katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1-6 sätestatud
kontrollnõudeid:
1) elama kohtu määratud alalises elukohas XXXX;
2) ilmuma kriminaalhooldaja määratud ajavahemike järel kriminaalhooldusosakonda
   registreerimisele;
3) alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
   territooriumi piires kauemaks kui viieteistkümneks päevaks;
                                               2

5) saama kriminaalhooldusametnikult eelneva loa elu-, töö- või õppimiskoha
   vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
   väljaspool Eesti territooriumi viibimiseks.

3. Kohaldada Raul Talviku suhtes käitumiskontrolli ajal KarS § 75 lg 2 p 2, 4 ja 9
sätestatud kohustusi:
- mitte tarvitada alkoholi;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist;
- alluda elektroonilisele valvele tähtajaga 4 (neli) kuud alates elektroonilise valveseadme
paigaldamisest.

4. Raul Talvikule määratud katseaja ja käitumiskontrolli kulgemist arvestada alates
kohtumääruse jõustumisest.

5.   Määrata     Raul   Talvikule kriminaalhooldaja                  Vangla     Lääne-Harju
kriminaalhooldusosakonna juhataja määramisel ja                     saata määrus täitmiseks
kriminaalhooldusosakonnale.

6. Raul Talvik vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Raul Talviku tingimisi enne tähtaega
vangistusest vabastamiseks.

Raul Talvik tunnistati süüdi Harju Maakohtu 20. mai 2015. a otsusega KarS § 424 järgi ja talle
mõisteti karistuseks vangistus 1 aasta ja 4 kuud. KarS § 65 lg 2 alusel suurendati mõistetud
karistust Harju Maakohtu 9. jaanuari 2014. a otsusega mõistetud karistuse ärakandmata osa, s.o 5
kuu 27 päeva võrra ja liitkaristuseks mõisteti vangistus 1 aasta 9 kuu 27 päeva. Määrati, et R.
Talvikul tuleb asuda karistust kandma kohtuotsuse jõustumisel.
Ringkonnakohtu 29.06.2015.a. otsusega tühistati Harju Maakohtu 20. mai 2015. a kohtuotsus
Raul Talvikule KarS § 424 järgi mõistetud karistuse ja KarS § 65 lg 2 alusel mõistetud
liitkaristuse osas ning Raul Talvikule mõisteti KarS § 424 järgi karistuseks vangistus 2 aastaks
2 kuuks. KarS § 65 lg 2 alusel suurendati mõistetud karistust Harju Maakohtu 9. jaanuari 2014.
a otsuse järgi mõistetud karistuse ärakandmata osa, s.o 5 kuu 27 päeva võrra ja mõista
liitkaristuseks vangistus 2 aastaks 7 kuuks 27 päevaks. Kohtuotsus jõustus 08.10.2015.a.

Karistuse kandmise algus oli 10.12.2015.a ja lõpp on 06.08.2018.a.
                                               3

Raul Talviku kohta kinnipidamisasutuses koostatud iseloomustusest nähtub, et vangistuses
osales ta sotsiaalprogrammis „Jõud“. Distsiplinaarkaristusi ei ole. Vangla toetab kinnipeetava
tingimisi ennetähtaegset vabastamist.

Raul Talviku kohta kriminaalhoolduses koostatud iseloomustusest nähtub, et vabanemisel
asub ta elama oma elukaaslasele XXXX kuuluvasse eramusse XXXX. XXXX andis kirjaliku
nõusoleku elektroonilise järelevalve seadme paigaldamiseks. Elamispind vastab elektroonilise
järelevalve seadme paigaldamise tingimustele. Vabanemisel on võimalik asuda tööle ehitajana
XXXXOÜ-s.

Raul Talvik taotleb kohtult tingimisi ennetähtaegset vanglast vabastamist. Elama asub
elukaaslase nõusolekul XXXX. Kriminaalkorras karistatud kolm korda, vanglas esimest korda.
Kannab karistust joobes juhtimise eest. Alkoholiga probleemid algasid kolm aastat tagasi. Käis
ka abi saamas, aga siis oli juba hilja. Vabanemisel töökoht on olemas, XXXXOÜ. On nõus
lisakohustustega.

Abiprokurör Katrin Tron esitas kirjaliku seisukoha, mille kohaselt abiprokurör toetab Raul
Talviku tingimisi ennetähtaegset vabastamist elektroonilise valve alla, nõustudes vangla
arvamusega, mis on ära toodud kinnipeetava iseloomustuses. Samuti toetab abiprokurör Raul
Talviku allutamist KarS § 75 sätestatud käitumiskontrollile, leides, et vangla ja
kriminaalhooldaja poolt taotletud lisakohustused on abiks kriminaalhoolduse läbimisel

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu arvamuse, leiab, et Raul Talviku võib vangistusest tingimisi ennetähtaegselt
vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
süüdimõistetu isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. Raul Talvik on vangistuses esimest korda, tema käitumine vangistuses on
vangla hinnangul olnud korrektne. Vangla ja prokurör toetavad R. Talviku tingimisi
ennetähtaegset vabastamist elektroonilise järelevalve kohaldamisega.

Kohus usub, et praegune vangistus on pannud R. Talviku mõistma, et toimepandud kuritegudele
järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab R. Talviku tingimisi ennetähtaegne vabastamine ühes elektroonilise
valvega kohaldada tema üle käitumiskontrolli ning seeläbi teostada järelevalvet väljaspool
kinnipidamisasutust, kindlustamaks positiivseid muutusi, andes samas talle võimaluse tõestada,
et ta on asunud paranemise teele ning on võimeline edaspidi järgima seaduskuulekat eluviisi.
Katseajal on võimalik hinnata kinnipeetava püüdlusi oma elu korraldamisel, samuti kehtivate
tavade ja reeglite järgimisel. Kriminaalhooldusseaduse § 1 lg 1 kohaselt valvatakse
kriminaalhoolduse käigus kriminaalhooldusaluse käitumise ja temale kohtu või prokuröri poolt
                                             4

pandud kohustuste täitmise järele ning soodustatakse kriminaalhooldusaluse sotsiaalset
kohanemist eesmärgiga mõjutada teda hoiduma kuritegude toimepanemisest.

Pärast vabanemist on Raul Talvikul olemas kindel elu- ja töökoht ning lähedaste toetus ning
kriminaalhoolduse kohaldamisega on nõustunud ka süüdimõistetu, saades aru selle vajalikkusest
ja kasulikkusest oma edasise elu korraldamisel. Kõik need asjaolud aitavad kohtu hinnangul
kaasa kinnipeetava edaspidisele õiguskuulekale käitumisele ning ühiskonnas aktsepteeritavate
hoiakute ja tõekspidamiste omaksvõtmisel. Kohus usub, et süüdimõistetu on nüüdseks teinud
karistusest vastavad järeldused ning oskab edaspidises elus käituda normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
