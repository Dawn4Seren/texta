                         KOHTUMÄÄRUS
 Kohus                         Viru Maakohus

 Määruse tegemise aeg ja       09.09.2016, Rakvere kohtumaja
                               Videokohtuistungi toimumise aeg 30.08.2016
 koht
 Kohtuasja number              1-13-3076

 Kohtunik                      Tiit Kullerkupp

 Kohtuistungi sekretär         Merle Kaegas

 Kohtuasi                      Viru Vangla materjalid Ahto Aava vangistusest tingimisi
                               enne tähtaega vabastamiseks

 Süüdimõistetu                 Ahto Aava, isikukood 38705225217, viibimiskoht: Viru
                               Vangla; vabanemisjärgne elukoht: xxxx

                               Karistuse kandmise algus 10.03.2016 ja lõpp 04.11.2016

RESOLUTSIOON

Vabastada AHTO AAVA temale Viru Maakohtu 03.04.2013 otsusega mõistetud ja Viru
Maakohtu 17.03.2016 määrusega täitmisele pööratud karistuse kandmisest tingimisi enne
tähtaega koos tema allutamisega käitumiskontrolli nõuetele.

Vastavalt KarS § 76 lg 5, § 78 p 2 määrata Ahto Aavale katseaeg pikkusega 6 (kuus) kuud
alates käesoleva kohtumääruse jõustumisest.

Kohustada Ahto Aavat katseajal järgima KarS § 75 lg-s 1 sätestatud järgmisi
kontrollnõudeid:
    elama kohtu poolt määratud alalises elukohas aadressil: xxxx;
    ilmuma          kriminaalhooldaja          määratud     ajavahemike      järel
      kriminaalhooldusosakonda registreerimisele;
    alluma kriminaalhooldaja kontrollile oma elukohas ning esitama talle andmeid
      oma kohustuste täitmise ja elatusvahendite kohta;
    saama kriminaalhooldusametnikult eelneva loa elukohast lahkumiseks kauemaks
      kui viieteistkümneks päevaks;
    saama kriminaalhooldusametnikult eelneva loa elu või töökoha vahetamiseks;
    saama kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.




                                                                                        1
Kohustada Ahto Aavat katseajal järgima KarS § 75 lg 2 p-des 2, 4, 7, 8 sätestatud järgmisi
lisakohustusi:
     mitte tarvitama alkoholi;
     otsima endale töökoha või võtma end Töötukassas arvele 2 (kahe) nädala jooksul
       alates vabanemisest;
     mitte suhtlema kriminaalkorras karistatud isikutega, v.a lähisugulased, ilma
       kriminaalhooldajalt eelnevalt luba saamata;
     osalema kriminaalhooldaja poolt määratud sotsiaalprogrammis, mis maandab
       riske alkoholi tarvitamise valdkonnas.

Määrata Ahto Aava kriminaalhooldusele Viru Vangla kriminaalhooldusosakonna
juhataja määratud kriminaalhooldusametniku järelevalve alla.

Vabastada Ahto Aava tingimisi alates               käesoleva kohtumääruse jõustumisest.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

Kohtumääruse ärakiri saata Viru Vanglale, Ahto Aavale ja prokurörile.


Asjaolud

Viru Vangla esitas 04.07.2016 Viru Maakohtule materjalid kinnipeetava Ahto Aava
vangistusest tingimisi enne tähtaega vabastamiseks.

Viru Maakohtu 03.04.2013 kohtuotsusega nr 1-13-3076 tunnistati Ahto Aava süüdi KarS § 121
järgi ning karistuseks mõisteti 6 kuud vangistust; KarS § 199 lg 2 p 4,5 järgi ning karistuseks
mõisteti 8 kuud vangistust. KarS § 64 lg 1 alusel mõisteti liitkaristuseks 8 kuud vangistust,
lugedes kergema karistuse kaetuks raskemaga. KarS § 65 lg 2 alusel suurendati mõistetavat
karistust Viru Maakohtu poolt 28.08.2009 mõistetud ja ärakandmata karistuse 1 aasta
vangistuse võrra, mõistes liitkaristuseks 1 aasta 8 kuud vangistust. KarS § 68 lg 1 alusel arvati
eelvangistuses viibitud aeg 13.-15.07.2011 karistusaja hulka, karistust jäi kanda 1 aasta 7 kuud
27 päeva. KarS § 69 lg 1 ja 3 alusel asendati vangistus 1204 tunni üldkasuliku tööga, mille
tegemise ajaks määrati 18 kuud. Üldkasuliku töö tegemise ajaks allutati Ahto Aava
kriminaalhooldaja käitumiskontrollile ja kohustati teda järgima KarS § 75 lg 1 toodud
kontrollnõudeid. KarS § 75 lg 2 p 2 alusel kohustati Ahto Aavat käitumiskontrolli ajal mitte
tarvitama alkoholi. Viru Maakohtu 17.03.2016 kohtumäärusega vähendati KarS § 5 lg 2 alusel
Ahto Aavale Viru Maakohtu 03.04.2013 kohtuotsusega nr 1-13-3076 mõistetud liitkaristust ja
loeti tema lõplikuks karistuseks 1 aasta 5 kuud 27 päeva vangistust, mis asendati 1084 tunni
üldkasuliku tööga. Sama määrusega rahuldati kriminaalhooldaja erakorralises ettekandes
esitatud taotlus ning pöörati täitmisele Ahto Aavale Viru Maakohtu 03.04.2013 kohtuotsusega
mõistetud ümberarvutatud karistuse ärakandmata osa 7 kuud 25 päeva vangistust. Karistuse
kandmise alguseks loeti 10.03.2016.

Ahto Aava on kriminaalkorras karistatud 5-l korral, reaalset vangistust kannab esimest korda.
Käesolevat karistust kannab ta kehalise väärkohtlemise ning varguse eest, kuritegu on toime
pandud tekkinud konflikti käigus. Varasemalt on isikut karistatud varguste, asja omavolilise
kasutamise, mootorsõiduki joobes juhtimise ning karistuse kandmisest kõrvalehoidumise eest.
Varasemate kuritegudega võrreldes on kuritegude dünaamika muutunud raskemaks, kuritegude


                                                                                               2
toimepanemise soodusteguriks on alkohol. Tulenevalt karistuse pikkusest ei ole kinnipeetavale
vanglas individuaalset täitmiskava koostatud. Alates 06.06.2016 töötab ta Viru Vanglas
majandustöödel koristajana. Käitumine on hea.

Kinnipeetavat ei ole vangistuse jooksul distsiplinaarkorras karistatud.

Vabanemisel asub isik elama aadressile xxxx. Tegemist on 2-korruselise 3 korteriga
talumajaga. Kinnipeetava elamispinnaks majas on teisel korrusel asuv 3-toaline ahiküttega
korter, mis on käesoleval ajal pärandamisel sugulaste vahel, sugulased on kokku leppinud, et
A. Aava võib peale vabanemist antud korteris elada. Kinnipeetav omab põhiharidust. Ta alustas
haridusteed xxxx põhikoolis, põhikooli lõpetas xxxx koolis, kuhu suunati õpi- ja
käitumisraskuste tõttu. Töötukassa kaudu suunati ta keevitaja kursustele, mille kohta sertifikaat
puudub. Isikul ei ole käesoleval ajal konkreetseid plaane hariduse täiendavaks omandamiseks
või ametitunnistuse muretsemiseks, kuid sõnades väljendab soovi omandada keskharidus. Ta
alustas töötamist talus sulasena, on töötanud ametlikult firmas xxxx ning xxxx firmas xxxx ning
xxxx. Täitis’e andmetel on isikul rahalisi nõudeid summas 2920.64 eurot. Ta on käinud
juhutööde korras metsatöödel ning on olnud arvel ka Töötukassas. Kinnipeetav on esitanud
Viru Vanglale garantiikirja, milles xxxx OÜ juhataja A E garanteerib kinnipeetava tingimisi
ennetähtaegse vabanemise korral talle töö firmas xxxx OÜ abielektriku ametikohal katseajaga
3 kuud.

Kinnipeetava lähivõrgustikku kuuluvad ema, õde, vend ja tädi M A. Vend on kriminaalkorras
karistatud. Nii ema, õde kui ka tädi elavad xxxx. Tädi sõnul on suhted lähedaste vahel head ja
toetavad, õde on käinud ka lühiajalistel kokkusaamistel. A. Aaval olid vabaduses
alkoholiprobleemid ning ta omab ka mõningaid kriminaalse taustaga sõpru, kellega väidetavalt
enam ei suhtle. Isikut on korduvalt karistatud mootorsõiduki joobes juhtimise eest. Ka teised
kuriteod on sageli toime pandud alkoholijoobes. Vanglas alkoholisõltuvust diagnoositud ei ole,
kuid kriminaalne käitumine näitab, et isik kuritarvitas alkoholi ning on alkoholijoobes pannud
korduvalt toime kuritegusid ja väärtegusid. Enda sõnul mõistab ta alkoholi tarvitamisega
tekkivat kahju nii endale, kui teistele, on motiveeritud ja võimeline enda käitumist muutma.
Narkootikumide sõltuvust ei ole isikul diagnoositud, on juhutarvitaja. Ta tarvitas enne
vangistust vahel harva kanepit ning on elus proovinud mõned korrad ka amfetamiini. Probleemi
enda jaoks isik tarvitamises ei näe, kuna enda sõnul tarvitas väga harva ning õigusrikkumised
ei ole seotud narkootikumide hankimise või tarvitamisega. Teda on ühel korral väärteokorras
karistatud NPALS-i alusel. Kinnipeetava minapilt on adekvaatne, füüsilist puuet,
intellektipuuet või psühhiaatrilisi probleeme ei ole, erikohtlemist ei vaja. Ise hindab oma
tervislikku seisundit normaalseks. Isik käitub impulsiivselt, on tegutsenud hetkeemotsioonidest
lähtuvalt ning ei ole osanud leida oma probleemidele seaduslikku lahendust. Tavaliselt on
läinud kergema vastupanu teed, teinud, mis pähe tuleb. Tegutsedes ei mõtle, mis tema
käitumine võib kaasa tuua. Korduvad sarnased kuriteod viitavad kehvale
probleemilahendusoskusele. Suhtlemisel vaenulikke hoiakuid ei väljenda, on viisakas ja
koostöövalmis, ennast kriminaalse subkultuuriga ei samasta, samas on varasemalt rikkunud
kriminaalhoolduse nõudeid. Senine eluviis näitab ükskõiksust ja hoolimatust ühiskonnas
kehtivatesse normidesse ja reeglitesse. Kinnipeetav tunnistab muutuste vajalikkust, saab aru
oma süüst ja on valmis muutuma. Usub edusse, ootused on realistlikud, on valmis osalema
rehabilitatsiooniprogrammis. Uue kuriteo toimepanemise tõenäosus järgmise 2 aasta jooksul on
31%, vägivaldse kuriteo toimepanemise tõenäosus järgmise 2 aasta jooksul on 36%. Arvestades
kinnipeetava ohtlikkuse taset ning uue kuriteo toimepanemise tõenäosust toetab vangla
kinnipeetava tingimisi enne tähtaega vabastamist ning teeb ettepaneku määrata talle katseaeg



                                                                                               3
ja käitumiskontroll pikkusega 6 kuud. Käitumiskontrolli ajaks on otstarbekas kohustada isikut
täitma KarS § 75 lg 2 p-des 2, 4, 7, 8 sätestatud lisakohustusi.

Prokuratuuri seisukoht

Viru Maakohtule edastatud seisukohas avaldab prokurör, et ei soovi osa võtta kinnipeetava
tingimisi enne tähtaega vangistusest vabastamise küsimuse arutamisest. Prokurör ei ole vastu
kinnipeetava tingimisi enne tähtaega vangistusest vabastamisele. Ennetähtaegne vabastamine
tähendab sisuliselt vangistuse eesmärkide täitmist teiste, kuid palju odavamate vahenditega.
Käitumiskontrolli aja jooksul allutades ta käitumiskontrollile ja koormates teda KarS § 75
lõikes 2 toodud lisakohustustega saaks A. Aaval jätkuvalt maandada uute süütegude
toimepanemise riske. Praeguse seisuga on süüdimõistetu üle võimalik teostada kontrolli kuue
kuu kestel. A. Aava vanglas käitumise positiivsed asjaolud - majandustöödel koristajana
töötamine, distsiplinaarrikkumiste puudumine jm - viitavad sellele, et kinnipeetav on teinud
pingutusi õiguskuuleka elu suunas. Tegu on tema esimese reaalse vangistusega. Antud juhul
oleks ennetähtaegse vangistusest vabastamise efektiivsus suurem karistuse kandmisest lõpuni
vanglas kuni 04.11.2016. Ühtlasi annaks vangistusest tingimisi enne tähtaega vabastamine
käitumiskontrolli kohaldamisega süüdimõistetule võimaluse tõestada, et ta on võimeline
edaspidi järgima õiguskuulekat eluviisi, suunata isikut seaduskuulekale käitumisele vabaduses.
Prokurör nõustub Viru Vangla iseloomustuses toodud arvamusega katseajaks kohustuste valiku
kohta. Ahto Aava taasühiskonnastamise huvides toetab prokuratuur kinnipeetava vangistusest
tingimisi ennetähtaegset vabastamist.

Maakohtu istung

30.08.2016 toimunud videokohtuistungil avaldas kinnipeetav, et oleks hea küll, kui saaks välja,
siis saaks tööle minna. Üldkasulik töö määrati talle 2013. aastal, kõiki tunde ei teinud ära,
seepärast ongi vanglas. Ta ei teinud tunde, kuna tal olid lahkarvamused selle tööandjaga ja
natuke oli oma lohakus ka. Ta on valmis alluma kriminaalhooldusele.

Maakohtu määruse põhjendused

Karistusseadustiku (KarS) § 76 lg 4 sätestab, et katseajaga tingimisi enne tähtaega vangistusest
vabastamise otsustamisel arvestab kohus kuriteo toimepanemise asjaolusid, süüdimõistetu
isikut, varasemat elukäiku ning käitumist karistuse kandmise ajal, samuti tema elutingimusi ja
neid tagajärgi, mida võib süüdimõistetule kaasa tuua tingimisi enne tähtaega karistusest
vabastamine.

Kohus, kuulanud ära süüdimõistetu ning tutvunud prokuröri seisukoha ja Viru Vangla poolt
esitatud materjaliga, leiab, et kinnipeetav kuulub vangistusest tingimisi ennetähtaega
vabastamisele. Kohus võtab arvesse, et kuigi tegemist on isikuga, keda on viiel korral
kriminaalkorras karistatud, kannab ta hetkel oma esimest vanglakaristust. Kinnipeetava
käitumine vangistuses on olnud hea, tal puuduvad kehtivad distsiplinaarkaristused ning alates
06.06.2016 töötab ta majandustöödel koristajana. Kohtu hinnangul saab isiku eeskujulikust
käitumisest järeldada, et reaalselt vangistuses viibitud aeg on täitnud oma eesmärgi ning isik on
astunud konkreetseid samme õiguskuuleka elu suunas, olles juba muutunud ning edaspidigi
motiveeritud muutuma.

Vabanedes on isikul olemas elukoht ning tema suhted lähedastega on head ja toetavad, mis
omab kohtu hinnangul positiivset mõju kinnipeetava taasühiskonnastumisele. Lisaks on isikule


                                                                                               4
garanteeritud töökoht xxxx OÜ-s, mis aitab kaasa tema majanduslikule toimetulekule
vabaduses.

Vangla hinnangul on uue kuriteo toimepanemise tõenäosus järgmise kahe aasta jooksul 31%,
vägivaldse kuriteo toimepanemise tõenäosus sama aja jooksul on 36%. Kinnipeetava
ennetähtaegset vabastamist koos tema allutamisega käitumiskontrollile toetavad nii vangla kui
ka prokuratuur. Kinnipeetaval oli enne vangistust probleeme alkoholi kuritarvitamisega, mida
võib pidada uue kuriteo toimepanemise riskifaktoriks. Uue võimaliku kuriteo toimepanemise
riski saaks kohtu hinnangul maandada katseajaks Ahto Aavale KarS § 75 lg 2 sätestatud
erinevate kohustuste panemisega, sh kohustusega mitte tarvitada alkoholi ning osaleda
sotsiaalprogrammis.

Eeltoodust tulenevalt vabastab kohus Ahto Aava vangistusest tingimisi enne tähtaega, määrates
talle KarS § 76 lg 5 alusel katseaeg pikkusega 6 kuud ning allutades ta katseajaks
käitumiskontrollile.

Vabastades      kinnipeetava    vangistusest     tingimisi    ennetähtaegselt   määrates     ta
kriminaalhooldusele, aitab see kohtu hinnangul teda uuesti ühiskonda sotsialiseerida ning
motiveerib teda hoiduma uute seaduserikkumiste toimepanekust. Samas jälgitakse
kontrollnõuete ning kohtu poolt määratud kohustuste täitmist. Kohus on seisukohal, et tõhusaim
viis karistatud isikuid õiguskuulekale teele tagasi aidata ja ühiskonna turvatunnet tugevdada,
on vangla ja kriminaalhoolduse koostöös.

Maakohus juhindus KarS § 76 ning KrMS § 426, § 432, § 383, § 384 ja § 387 sätteist.


Kohtunik                             /digitaalselt allkirjastatud/             Tiit Kullerkupp




                                                                                             5
