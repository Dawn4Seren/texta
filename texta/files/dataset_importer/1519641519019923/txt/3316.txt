                            KOHTUMÄÄRUS
Kohus                              Pärnu Maakohus
Kohtunik                           Ruth Sild
Määruse tegemise aeg ja koht       08. november 2016.a. Haapsalu kohtumaja

Tsiviilasja number                 2-16-115100
Tsiviilasi                         OÜ Hades Geodeesia maksekäsu kiirmenetluse avaldus
                                   Osaühing RELJANS vastu 556,04 euro nõudes
Määruskaebus                       Osaühing RELJANS määruskaebus Pärnu Maakohtu
                                   28.09.2016. a kohtumäärusele, s.o maksekäsule
Menetlusosalised ja nende          Võlgnik (määruskaebuse esitaja) Osaühing RELJANS,
esindajad                          registrikood 10854430, asukoht Puškini 3a, 20309 Narva
                                   Võlgniku      lepinguline esindaja advokaat Aleksei
                                   Forstiman, Advokaadibüroo Narlex, e-post *
                                   Avaldaja OÜ Hades Geodeesia, registrikood 10570307,
                                   asukoht Valdeku tn 132, 11216 Tallinn
                                   Avaldaja lepinguline esindaja Heidi Lea, asukoht *, e-post
                                   *
Menetlustoiming                    Määruskaebuse lahendamine, tsiviilasja hagimenetlusse
                                   üleandmine, kirjalik menetlus


RESOLUTSIOON
1.     Rahuldada Osaühing RELJANS 21.10.2016. a esitatud määruskaebus Pärnu
Maakohtu 28.09.2016. a kohtumäärusele, s.o maksekäsule tsiviilasjas nr 2-16-115100.
2.     Tühistada Pärnu Maakohtu 28.09.2016. a kohtumäärus, s.o maksekäsk tsiviilasjas
nr 2-16-115100, millega kohustati võlgnikku Osaühing RELJANS tasuma avaldajale OÜ
Hades Geodeesia põhinõudeid summas 540,00 eurot ja kõrvalnõudeid summas 16,04 eurot ning
hüvitama riigilõivu 45,00 eurot ja menetluskulu 20,00 eurot.
3.     Anda OÜ Hades Geodeesia nõue Osaühing RELJANS vastu üle Viru Maakohtu
Narva kohtumajale menetluse jätkamiseks hagimenetluses.
4.     Edastada määrus menetlusosalistele.


Edasikaebamise kord
Kohtumääruse peale ei saa esitada määruskaebust.


Asjaolud
                                                                                          1
15.07.2016. a esitas OÜ Hades Geodeesia Pärnu Maakohtule maksekäsu kiirmenetluse
avalduse Osaühing RELJANS vastu 556,04 euro saamiseks ning menetluskulude hüvitamiseks.
18.07.2016 koostas kohus makseettepaneku. Makseettepanek on loetud võlgnikule kätte
toimetatuks 07.09.2016. a avaldamisega väljaandes Ametlikud Teadaanded. Võlgnik nõudele
vastuväidet ei esitanud.

Vaidlustatud kohtumäärus
Pärnu Maakohtu Maksekäsuosakonna 28.09.2016. a määrusega maksekäsu kiirmenetluses
käesolevas tsiviilasjas tegi kohus maksekäsu, millega kohustas võlgnikku Osaühing RELJANS
tasuma avaldajale OÜ Hades Geodeesia põhinõudeid summas 540,00 eurot ja kõrvalnõudeid
summas 16,04 eurot ning hüvitama riigilõivu 45,00 eurot ja menetluskulu 20,00 eurot.
Maksekäsk kuulub viivitamata täitmisele, sõltumata selle kättetoimetamisest võlgnikule.
Määruskaebuse kohaselt sai võlgniku juhatuse liige O M maksekäsu kätte 18.10.2016. a
kohtutäiturilt Tatjana Afanasieva koos täitmisteatega täiteasjas 197/2016/738. E-toimiku
andmetel on maksekäsk kätte toimetatud võlgniku lepingulisele esindajale avaliku e-toimiku
kaudu 20.10.2016. a.

Määruskaebus, menetluse käik
21.10.2016. a esitas võlgnik lepingulise esindaja vahendusel kohtule määruskaebuse, milles
tugineb TsMS § 4891 lg 2 p-s 1 sätestatud asjaolule, s.o makseettepanek toimetati võlgnikule
kätte muul viisil kui isiklikult allkirja vastu üleandmisega või elektrooniliselt ja võlgniku süüta
ei toimetatud seda kätte õigel ajal ning seetõttu ei olnud võlgnikul võimalik esitada õigeks ajaks
vastuväidet. Lisaks on võlgnik palunud määruskaebuses peatada täitemenetlus täiteasjas nr
197/2016/738 kuni kohtulahendi jõustumiseni käesolevas tsiviilasjas.
24.10.2016. a määrusega andis kohtunikuabi määruskaebuse lahendamiseks üle kohtunikule
TsMS § 663 lg 7 alusel.
25.10.2016. a määrusega võttis kohus määruskaebuse menetlusse ja kohustas OÜ Hades
Geodeesia't esitama kohtule kirjalik seisukoht määruskaebuse osas. OÜ Hades Geodeesia ei ole
kohtule kirjalikku seisukohta esitanud.
31.10.2016. a määrusega peatas kohus täitemenetluse täiteasjas nr 197/2016/738 tagatise vastu
kuni käesolevas tsiviilasjas kohtulahendi jõustumiseni.

Kohtu seisukoht
Kohus, olles tutvunud asja materjalidega, leiab, et Osaühing RELJANS määruskaebus Pärnu
Maakohtu 28.09.2016. a kohtumäärusele, s.o maksekäsule käesolevas tsiviilasjas tuleb
rahuldada.
Vastavalt tsiviilkohtumenetluse seadustiku (edaspidi TsMS) § 4891 lg 2 p-le 1 määruskaebus
võib tugineda asjaolule, et makseettepanek toimetati võlgnikule kätte muul viisil kui isiklikult
allkirja vastu üleandmisega või elektrooniliselt ja võlgniku süüta ei toimetatud seda kätte õigel
ajal ning seetõttu ei olnud võlgnikul võimalik esitada õigeks ajaks vastuväidet.
Vastavalt käesoleva tsiviilasja materjalidele on Osaühingule RELJANS adresseeritud
18.07.2016. a makseettepanek kätte toimetatud kohtumääruse väljavõtte avaldamisega
Ametlikes Teadaannetes 22.08.2016. a. Makseettepanek on võlgnikule avalikult
kättetoimetatuks loetud 07.09.2016. a.
Kohus leiab, et eeltoodu näol esinevad TsMS § 4891 lg 2 p-s 1 nimetatud asjaolud -
makseettepanekut ei ole võlgnikule isiklikult allkirja vastu kätte toimetatud ja tsiviilasja
materjalides puuduvad muud tõendid makseettepaneku kättetoimetamise kohta võlgnikule ning
võlgniku süü menetlusdokumentide isiklikult allkirja vastu või elektrooniliselt
kättetoimetamata jätmise osas ei ole tuvastatav.

                                                                                                 2
Kohus leiab, et avaldaja õigusi ei ole rikutud, kuna tal on võimalus oma nõue esitada
hagimenetluses, millele on võlgnikul kostjana õigus esitada oma vastuväiteid ja kasutada oma
vastuväidete tõendamiseks kõiki seaduses ettenähtud tõendamisvahendeid. Kohus märgib, et
Osaühing RELJANS on maakohtule esitanud maksekorralduse, millest nähtub avaldajale
põhinõude tasumine summas 540 eurot 02.08.2016. a /tlk 27/.
TsMS § 4891 lg 4 järgi kui kohus määruskaebuse rahuldab, tühistab ta määrusega maksekäsu.
Eeltoodud sättest tulenevalt tühistab kohus tsiviilasjas nr 2-16-115100 28.09.2016. a
maksekäsu, millega kohustati võlgnikku Osaühing RELJANS tasuma avaldajale OÜ Hades
Geodeesia põhinõudeid summas 540,00 eurot ja kõrvalnõudeid summas 16,04 eurot ning
hüvitama riigilõivu 45,00 eurot ja menetluskulu 20,00 eurot.
TsMS § 4891 lg 4 2. lause kohaselt maksekäsu tühistamise korral lõpetab kohus maksekäsu
kiirmenetluse või alustab hagimenetlust.

Maksekäsu kiirmenetluse avalduses on pädevaks kohtuks nimetanud Viru Maakohus ja kohus
annab asja üle pädevale kohtule menetluse jätkamiseks hagimenetluses.
Vastavalt üldisele kohtualluvusel TsMS § 79 lg 1 järgi võib juriidilise isiku vastu hagi esitada
tema asukoha järgi. Äriregistri väljavõttest nähtuvalt on Osaühing RELJANS asukoht Narva
linnas Ida-Viru maakonnas.
Justiitsministri 27. oktoobri 2005. a määruse nr 46 „Maa- ja halduskohtute kohtumajade täpsed
asukohad ja teeninduspiirkonnad ning ringkonnakohtute asukohad“ § 2 lg 2 p 2 järgi teenindab
Narva linna Viru Maakohtu Narva kohtumaja. Eeltoodust tulenevalt tuleb TsMS § 79 lg 1 järgi
käesolev tsiviilasi anda üle Viru Maakohtu Narva kohtumaja menetluse jätkamiseks
hagimenetluses.
TsMS § 172 lg 9 sätestab, et maksekäsu kiirmenetluse kulud kannab maksekäsu tegemise korral
ja käesoleva seadustiku §-s 4881 sätestatud juhul võlgnik, muul juhul avaldaja, kui seadusest ei
tulene teisiti. Muus osas kohaldatakse hagimenetluses menetluskulude kohta sätestatut. Asja
edasisel lahendamisel hagimenetluses arvatakse maksekäsu kiirmenetluse kulud hagimenetluse
kulude hulka.
Kohus selgitab, et täitemenetluse seadustiku § 48 p 4 järgi lõpetab kohtutäitur täitemenetluse
kohtulahendi esitamisel, millega täitmisele võetud täitedokument või kohustus see viivitamata
täita on tühistatud või sundtäitmine on tunnistatud lubamatuks või on määratud sundtäitmise
lõpetamine.


(allkirjastatud digitaalselt)
Ruth Sild
kohtunik




                                                                                              3
