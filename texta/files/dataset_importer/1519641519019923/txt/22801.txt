                                                                                        1

                                                                Kriminaalasi nr 1-13-2735




                           KOHTUMÄÄRUS

Kohus                        Viru Maakohus

Määruse tegemise aeg ja koht 25. veebruar 2016, Rakvere kohtumaja

Kriminaalasja number         1-13-2735

Kohtunik                     Heli Väinaste

Kohtuistungi sekretär        Enjar Malm

Tõlk                         Tatjana Šibajeva

                             Viru Vangla materjalid Aleksandr Konevi vangistusest
Kohtuasi
                             tingimisi enne tähtaega vabastamiseks

Süüdimõistetu                ALEKSANDR         KONEV,        isikukood   38607092215,
                             kodakondsuseta, keskharidus, elukoht xxxx

                             Karistuse kandmise algus 01.03.2013 ja lõpp 28.06.2017

Kaitsja                      v.-adv. Sergei Politšev



RESOLUTSIOON

Vabastada ALEKSANDR KONEV temale Viru Maakohtu 16.04.2014 otsusega mõistetud
karistuse kandmisest tingimisi enne tähtaega koos tema allutamisega käitumiskontrollile.

Vastavalt KarS § 76 lg 5, 78 p 2 määrata Aleksandr Konevile katseaeg alates käesoleva
kohtumääruse jõustumisest kuni 28.06.2017.

Kohustada Aleksandr Konevit katseajal järgima KarS § 75 lg 1 p 1-6 sätestatud
kontrollnõudeid:
   - elama kohtu määratud alalises elukohas – xxxx;
   - ilmuma kriminaalhooldaja määratud ajavahemike järel kriminaalhooldus-
      osakonda registreerimisele;
   - alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
                                                                                                 2

   -   saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   -   saama kriminaalhooldusametnikult eelneva loa elu-, töö- või õppimiskoha
       vahetamiseks;
   -   saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

Kohustada Aleksandr Konevit katseajal järgima KarS § 75 lg 2 p 2,21,4,7 sätestatud
järgmisi kohustusi:
   - mitte tarvitama alkoholi;
   - mitte omama või tarvitama narkootilisi või psühhotroopseid aineid;
   - asuma tööle või võtma ennast töötuna arvele Eesti Töötukassas 2 (kahe) nädala
      jooksul alates vangistusest vabanemisest;
   - mitte suhtlema kriminaalkorras karistatud isikutega kriminaalhooldajalt eelnevalt
      luba taotlemata, v.a lähisugulased.

Määrata Aleksandr Konev kriminaalhooldusele Viru Vangla kriminaalhooldusosakonna
juhataja määratud kriminaalhooldusametniku järelevalve alla.

Vabastada Aleksandr Konev karistuse kandmisest Viru Vanglas peale käesoleva
kohtumääruse jõustumist.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.


Asjaolud

Viru Vangla esitas 20.01.2016 Viru Maakohtule materjalid kinnipeetava Aleksandr Konevi
vangistusest tingimisi enne tähtaega vabastamiseks.

Aleksandr Konev kannab käesoleval ajal karistust Viru Maakohtu kohtuotsuse nr 1-13-2735
16.04.2014 kohaselt, mille järgi ta tunnistati süüdi KarS § 184 lg 2 p 1,2 järgi ja karistuseks
mõisteti 4 aastat ja 4 kuud vangistust. KarS § 68 lg 1 alusel arvati karistuse hulka eelvangistuses
viibitud aeg 07.10.2012 kuni 09.10.2012 ning kanda jäi tal 4 aastat 3 kuud ja 27 päeva
vangistust. Karistuse kandmise alguseks loeti Aleksandr Konevi vahistamise aeg alates
01.03.2013.

Kinnipeetavat on kriminaalkorras karistatud 6 korral, vanglakaristust kannab ta neljandat korda.
Kahel korral on isikut karistatud nii varguse kui narkokuriteo eest. Viis kuritegu kuuest on
sooritatud rahalise kasu saamise eesmärgil. Vangistuse jooksul on kinnipeetav omandanud
riigikeele A1-, A2- ja B1-taseme ning osalenud sotsiaalprogrammis Eluviisitreening. Alates
10.03.2014 käib kinnipeetav kunstiringis ning alates 30.12.2015 töötab ta majandustöödel
koristajana.

Käesolevaks ajaks on kinnipeetav talle mõistetud karistusest ära kandnud enam kui 2 aastat 11
kuud ning kanda jääb tal veel enam kui 1 aasta 4 kuud vangistust.

Kinnipeetaval on 2 kehtivat distsiplinaarkaristust ning tema suhtes käib kriminaalmenetlus KarS
§ 327 lg 1 alusel.
                                                                                                 3

Vabanemise korral asub isik elama oma emale kuuluvasse korterisse aadressile xxxx, kus ta
omab ka sissekirjutust. Tegemist on 4-toalise korteriga, kus elavad kinnipeetava ema I K, isa F K
ja vend A K. Isikul on keskharidus, ta lõpetas Tartu Ühisgümnaasiumis 12. klassi. Peale
keskkooli lõpetamist asus ta õppima Tartu Kutsehariduskeskuses, kus omandas väikeettevõtluse
eriala. 2002. aastal jätkas ta õpinguid Sillamäe Kutsekoolis ehitaja erialal, kuid õpingud katkesid
seoses vangistusega. Vanglas on kinnipeetav omandanud riigikeele B1-taseme, kuid tal on soov
õppida riigikeelt edasi. Raha kulutas isik tihti mõtlematult ja enamasti hetke heaolu tagamiseks
(peod, narkootikumid, alkohol). Viimati töötas kinnipeetav ametlikult 2005. aastal. Enne
käesolevat vangistust töötas ta väidetavalt mitteametlikult lühikeste perioodidena erinevatel
juhutöödel. Perioodiliselt on isik ka töötuna arvel olnud. Aleksandr Konevil on ennetähtaegse
vabanemise korral olemas garanteeritud töökoht xxxx. Ettevõtte juhatuse liige M T on
kinnitanud, et pakutav töökoht on püsiv ning kinnipeetav saab töötada xxxx.

Kinnipeetav on vallaline, lapsi tal ei ole. Aleksandr Konevi lähedasteks on ema I K, isa F K,
kaksikvennad A ja S ning vend D K, kes elab xxxx. Suhted sugulastega on head ja toetavad.
Karistuse kandmise ajal suhtleb kinnipeetav oma sugulastega telefonitsi ja lühiajaliste
kokkusaamiste teel. Vestluses kinnipeetava vanematega ilmnes, et Aleksandr Konev on koju
oodatud ning lähedased on valmis teda igati toetama. Vanemate sõnul kuuluvad isiku
suhtlusringkonda nii kriminaalse kui ka seaduskuuleka mõtteviisiga tuttavad. Kinnipeetava
sõpradest nimetas ema V B ja A A. Alkoholi kuritarvitamist kinnipeetav eitab. 2007. aastal on
teda karistatud röövimise eest alkoholijoobes. Lisaks on teda karistatud 2004. aastal
alkoholiseaduse rikkumise eest. Isik on osalenud programmis Sinu Valik, sotsiaalprogrammis
sõltlastele (Convictus), samuti läbinud Eluviisitreeningu. Isik alustas 16-aastaselt kanepi
suitsetamist. Varasemalt on ta tarvitanud amfetamiini (väidetavalt süstinud kord nädalas) ning
ecstasyt. Karistusregistri andmetel on teda väärteokorras karistatud narkootikumidega seoses
aastatel 2003 ja 2012. Isik leiab, et narkootikumide tarvitamine jäi perioodi, kui ta oli noor ja
rumal. Meditsiiniosakonna andmetel on tegemist juhutarvitajaga. Kinnipeetav on
töövõimetuspensionär xxxx ulatuses, põhjuseks raske peatrauma, mille sai vangistuses olles.
Isiku käitumises on esinenud üksikuid vägivallajuhtumeid. Isiku käitumist tuleb pidada
impulsiivseks just elustiilist tulenevalt. Probleemide lahendamist isik väldib ning probleemides
süüdistab teisi. Isik kordab vigu, sest ei suuda otsuseid tehes varasematest kogemustest õppust
võtta. Isik otsib pigem kiireid tulemusi ja kasu, mitte pikaajalisi lahendusi. Toimetulekuks on ta
valinud kriminaalsed lahendused. Varasemalt on isik mitmel korral jätnud kasutamata talle antud
võimaluse näidata ennast seaduskuuleka kodanikuna, praegu on motivatsioon kuritegelikust
käitumisest loobumiseks kõrge. Ühel korral ei ole isik katseaega läbinud. Kinnipeetav ei
väärtusta ühiskonnas toimivaid reegleid ja norme. Isiku ohtlikkus seisneb narkootilise aine
levitamises, ohu ilmnemise tõenäosus on kõige suurem, kui isik tahab kiirelt raha teenida ning ei
mõista oma tegevuse tagajärgi. Uue kuriteo toimepanemise tõenäosus järgmise 2 aasta jooksul
on 34%, vägivaldse kuriteo toimepanemise tõenäosus sama aja jooksul on 40%. Seksuaal- ja
vägivalla kuriteo toimepanemise tõenäosus 5 aasta jooksul on 41-62%. Arvestades kinnipeetava
ohtlikkuse taset ning uue kuriteo toimepanemise tõenäosust ei toeta vangla kinnipeetava
tingimisi ennetähtaegset vabastamist. Juhul, kui kohus peab otstarbekaks Aleksandr Konev
tingimisi enne tähtaega vabastada, teeb kriminaalhooldusametnik ettepaneku määrata isikule
katseaeg ja käitumiskontroll kuni 28.06.2017. Käitumiskontrolli ajaks on otstarbekas määrata
Aleksandr Konevile KarS § 75 lg 2 p 2,21,4,7 sätestatud kohustused.

Kriminaalhooldusametnik oma arvamuses märgib, et kinnipeetava lähedased on nõus isikut
vabanemise korral toetama nii materiaalselt kui moraalselt. Kinnipeetava ema I K töötab xxxx
xxxx, isa F K xxxx xxxx ning vend A K on töötu. I K sõnul on kinnipeetaval võimalus taastada
töövõimetuspension. Karistusregistri andmetel on isikut korduvalt kriminaalkorras karistatud nii
                                                                                                   4

tingimisi kui reaalse vangistusega. Varasemad karistused ning käitumiskontrollile allutamine ei
ole talle positiivset mõju avaldanud, vaid ta on jätkanud kuritegude toimepanemist. Käesolevat
karistust kannab isik narkootilise aine suures koguses ebaseadusliku käitlemise eest, s.o esimese
astme rahvatervisevastase narkokuriteo eest. Varasemalt toimepandud kuritegude hulka
kuuluvad vargused, röövimine, sugulise kire rahuldamise katse ning narkootikumide käitlemine
väikeses koguses. Negatiivne on asjaolu, et kinnipeetaval on kehtivad distsiplinaarkaristused,
mis näitab, et ka range järelevalve tingimustes ei suuda ta täielikult ettenähtud korrale alluda.

Aleksandr Konev ise soovib vangistusest tingimisi enne tähtaega vabaneda. Need kolm aastat,
mis ta on vanglas olnud, on olnud talle rasked igas mõttes. Ta on selle aja jooksul aru saanud, et
ta tegi endale ainult halba sellise eluviisiga ja valu lähedastele. Kõik see tuli talle mitmekordselt
tagasi. Juba aasta tagasi otsustas ta, et ei taha enam niimoodi edasi elada ja et peab kardinaalselt
oma elu muutma. Ta ei suhtle enam kriminaalse taustaga endiste tuttavatega. Ta läks tööle,
vanglas ei taha paljud koristajana töötada, aga tema nõustus. Ta leiab, et tal ei ole vaja ei
alkoholi ega narkootikume.

Abiprokurör Enn Pustak on edastanud kohtunikule oma seisukoha elektrooniliselt ning
lähtudes KrMS § 432 lg 33 teatanud, et ei soovi võtta osa Aleksandr Konevi tingimisi enne
tähtaega vangistusest vabastamise küsimuse läbivaatamisest. Kuigi Viru Vangla ei toeta A.
Konevi ennetähtaegset vabastamist, prokuratuuril nimetatud ennetähtaegsele vabastamisele
vastuväiteid ei esine. A. Konevi käitumises vangistuses on positiivseid asjaolusid – riigikeele
õpe, kunstiringi tegevuses osalemine, sotsiaalprogrammis Eluviisitreening aktiivne ja avatud
osalemine, majandustöödel töötamine jm, mis viitavad sellele, et süüdimõistetu on teinud
pingutusi õiguskuuleka elu suunas. Vähetähtis pole ka asjaolu, et kinnipeetaval tuleb läbida veel
suhteliselt pikk katseaeg kriminaalhooldusametniku järelevalve all. Prokuratuur leiab, et antud
juhul on vabastamise efektiivsus suurem karistuse kandmisest lõpuni vanglas, st kuni
28.06.2017. Vabastades kinnipeetava vangistusest käesoleval ajal, on tema üle võimalik teostada
kontrolli umbes ühe aasta ja kolme kuu kestel. Uue kuriteo toimepanemise riske oleks võimalik
vähendada süüdimõistetu kriminaalhooldusele allutamisega, käitumiskontrolli kohaldamisega,
mis piirab oluliselt isiku liikumisvabadust ning elukvaliteeti, samuti lisakohustuste panemisega.
Prokuratuur möönab, et A. Konev pani toime raske rahvatervisevastase kuriteo, kuid arvab, et
antud juhul üksnes kuritegude tehiolud ei välista tema ennetähtaegset vangistusest vabastamist.
Vabanedes on A. Konevil olemas elukoht. Samuti on talle garanteeritud töökoht xxxx.
Kinnipeetava lähedased on nõus teda toetama materiaalselt ja moraalselt. Seega on A. Konevil
olemas kõik eeldused õiguskuulekaks eluks. Neil asjaoludel leiab prokuratuur, et nimetatud
süüdimõistetu omab motivatsiooni enda varasemat käitumist muuta ja edaspidi elada
seaduskuulekalt. Käitumiskontrolli aja jooksul saaks A. Konevil jätkuvalt maandada uute
süütegude toimepanemise riski, mis on oluline eeldus tema edaspidiseks seaduskuulekaks eluks.
Süüdimõistetu omab motivatsiooni enda varasemat käitumist muuta ja edaspidi elada
seaduskuulekalt. Kriminaalasjas nr 15922700092, milles A. Konevit kahtlustatakse KarS § 327
lg 1 järgi kvalifitseeritava kuriteo toimepanemises, tuvastatud tehiolud ei takista tema
ennetähtaegset vangistusest vabastamist. Lähtudes eeltoodust toetab prokuratuur Aleksandr
Konevi vangistusest tingimisi ennetähtaegset vabastamist kinnipeetava taasühiskonnastamise
huvides, KarS § 75 lg 2 p 2,21,4 ja 7 sätestatud kohustuste määramisega.

Kaitsja leidis, et karistuse kandmise ajal iseloomustavad Aleksandr Konevit positiivselt
järgmised asjaolud: perioodil 13.01.2014-10.07.2015 riigikeele A1-, A2- ja B1-taseme
omandamine; alates 10.03.2014 osalemine kunstiringi tegevuses; sotsiaalprogrammide
Eluviisitreening, Sinu valik ja Convictus aktiivne läbimine ning alates 30.12.2015 töötamine
majandustöödel koristajana. Eeltoodud Aleksandr Konevi tegevus näitab, et vangistuse ajal on ta
                                                                                                  5

teinud sammud selleks, et tõendada seda, et ta asus paranemise teele ja valmistab end
seaduskuulekale eluviisile pärast vabanemist. Aleksandr Konevil on 2 kehtivat
distsiplinaarkaristust. Samas distsiplinaarkaristuste olemasolu ei välista süüdimõistetu
ennetähtaegselt vangistusest vabanemist. Seda enam, et rikkumised ei ole rasked ja on seotud
rohkem igapäevase eluga vangla tingimustes. Need ei ole suunatud isikute või avaliku korra
vastu. Aleksandr Konevit kahtlustatakse KarS § 327 lg 1 ettenähtud kuriteo toimepanemises. Ta
tunnistas ennast süüdi ja hüvitas täielikult tema poolt tekitatud varalise kahju. Vabaduses on
isikul väga toetav sotsiaalvõrgustik. Tema lähedased isikud on vanemad ja 3 venda. Suhted on
väga head ja püsivad. Vanglas viibides suhtleb isik pidevalt oma perekonnaliikmetega
lühiajaliste kokkusaamiste ja telefoni teel. Sugulased ootavad teda ning on valmis teda
vabanemise korral igati toetama. Aleksandr Konevil on kindel elukoht aadressil xxxx, kus elavad
tema vanemad ja vennad. Pärast vabanemist on tal reaalne võimalus saada tööd xxxx xxxx, mille
kohta on esitatud garantiikiri. Seoses eeltooduga on isikul pärast vabanemist kergem
resotsialiseeruda ühiskonnas. Kuriteo toimepanemise asjaolud ei ole sellised, mis takistaksid
tema ennetähtaegset vabastamist. Igal juhul üksnes kuriteo raskus ei välista ennetähtaegset
vangistusest vabastamist, millele viitab ka kohtupraktika. Tuleb rõhutada seda, et Aleksandr
Konevi süüdimõistev otsus on tehtud kokkuleppemenetluse korras. See asjaolu tõendab, et
algusest peale tunnistas ta oma vigu ja käesoleva ajani kahetseb tehtut. Esitatud materjalidest
nähtub, et isik on viibinud vanglas peaaegu 3 aastat. Erinevate kuritegude toimepanemise riskid
kahe ja viie aasta jooksul on erinevad 34%, 40% ja 41-62%. Seejuures seksuaal- ja vägivalla
kuriteo toimepanemise tõenäosus 5 aasta jooksul on 41-62%. Samas tuleb märkida, et eelmises
iseloomustuses sellistele riskidele ei ole osutatud, aga praegu ei ole selge, millest need riskid on
tekkinud. Viimane kuritegu, mille eest isik kannab karistust, ei ole vägivaldne ega
seksuaalkuritegu. Iseloomustusest võib aru saada, et mittevägivaldse kuriteo toimepanemise risk
on madal – 34%. Neid riske on võimalik veel vähendada just kriminaalhoolduse käigus.
Aleksandr Konevil oli raske peatrauma, millega seoses külastab ta regulaarselt eriarsti, kaevates
peavalu ja kõrge vererõhu üle. Haigus tekitab talle füüsilisi kannatusi, tema töövõimetus on
xxxx. Arvestades eeltoodut on mõistlik anda Aleksandr Konevile võimalus tõestada, et ta on
võimeline edaspidi järgima seaduskuulekat elu ka siis, kui ta viibib vabaduses,
kriminaalhoolduse järelevalve all. Kaitsja leidis, et vangistuse jooksul on isik teinud õiged
järeldused oma õigusvastasest tegevusest ja kindlalt asunud paranemise teele ning omab tugevat
motivatsiooni oma varasemat käitumist muuta ja edaspidi elada seaduskuulekalt. Lähtuvalt
eeltoodust arvas kaitsja, et käesolevaks ajaks on Aleksandr Konevi suhtes karistuse eesmärk
täidetud ning palus ta vabastada tingimisi enne tähtaega vangistusest ja allutada ta
käitumiskontrollile kuni 28.06.2017.

KarS § 76 lg 4 sätestab, et tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine.

Kohus, kuulanud ära süüdimõistetu, tema kaitsja, tutvunud prokuröri arvamusega ning Viru
Vangla poolt esitatud materjalidega, leiab, et süüdimõistetu Aleksandr Konevi võib vangistusest
tingimisi enne tähtaega vabastada ning seda vaatamata sellele, et ta kannab karistust esimese
raskusastme rahvatervisevastase kuriteo eest. Kinnipeetaval on 2 kehtivat distsiplinaarkaristust,
kuid need ei ole määratud raskete rikkumiste eest. Aleksandr Konevit kahtlustatakse KarS § 327
lg 1 ettenähtud kuriteo toimepanemises, milles ta oma süüd tunnistab, olles kaitsja väitel
hüvitanud täielikult tema poolt tekitatud varalise kahju. Kinnipeetava käitumine vangistuses –
riigikeele A1-, A2- ja B1-taseme omandamine, sotsiaalprogrammide läbimine, kunstiringis
osalemine ning majandustöödel koristajana töötamine – näitab, et isik on astunud konkreetseid
                                                                                             6

samme õiguskuuleka elu suunas, olles juba muutunud ning edaspidigi motiveeritud muutuma.
Vabaduses on isikul olemas kindel alaline elukoht, kus elavad vanemad ja vend A K. Vanemate
ja vendade näol on isikul olemas toetav sotsiaalvõrgustik, lähedased on valmis isikut
vabanemisel toetama nii moraalselt kui materiaalselt. Vabanemisel on isikule garanteeritud
töökoht xxxx, mis kohtu hinnangul aitab kaasa tema majanduslikule toimetulekule vabaduses.
Aleksandr Konevil oli raske peatrauma, mille tõttu oli talle määratud töövõimetus xxxx. I K
sõnul on pojal võimalus taastada töövõimetuspension. Kuigi isikut on kriminaalkorras karistatud
6 korral ning vanglakaristust kannab ta neljandat korda, tuleks kohtu hinnangul anda Aleksandr
Konevile võimalus näidata seda, et tema käitumine ja hoiakud on sel korral vangistuses viibitud
aja jooksul pöördumatult muutunud ning ta on asunud seaduskuulekale teele. Uue võimaliku
kuriteo toimepanemise riski saaks kohtu hinnangul veelgi maandada katseajaks, mis on kuni
karistusaja lõpuni, s.o kuni 28.06.2017 käitumiskontrolli kohaldamisega ühes KarS § 75 lg 2 p
2,21,4,7 sätestatud kohustuste panemisega. Täiendavalt märgib kohus, et vangistusest tingimisi
enne tähtaega vabanemise korral isik ei vabane karistusest, vaid kannab selle ära kergematel
tingimustel. Kohus leiab, et antud juhul on vangistusest ennetähtaegse vabastamise efektiivsus
suurem karistuse kandmisest lõpuni vanglas kuni 28.06.2017.

Kohus lähtus määrust tehes eeltoodust ja juhindus KarS § 76; KrMS § 426, 432, 384, 387.

/allkirjastatud digitaalselt/

Heli Väinaste
Kohtunik
