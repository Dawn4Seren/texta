                            KOHTUMÄÄRUS

Kohus                              Viru Maakohus
Kohtunik                           Marika Leimann
Lahendi tegemise aeg ja koht       03.08.2016.a., Rakvere Kohtumaja
Tsiviilasja number                 2-16-8126
Tsiviilasi                         Vinni valla avaldus Meelis Jakobsoni pärandvara
                                   pankroti väljakuulutamiseks.
Menetlusosalised, esindajad        Avaldaja
                                   Vinni vald, rk. 75008746, asukoht Pajusti Tartu nt 2;
                                   esindaja Vaive Kors
                                   võlgnik:
                                   Meelis Jakobson, ik: 36007025234, surnud 01.11.2006
                                    Ajutine haldur Tiia Kalaus


RESOLUTSIOON:                      Rahuldada pankrotiavaldus.


Kuulutada välja füüsilise isiku Meelis Jakobsoni, ik 36007025234, surnud 01.11.2006
pärandvara pankrot 03.08.2016 kell 12.00.

Pankrotimenetlus on algatatud Euroopa Liidu Nõukogu määruse nr. 1346/2000 artikkel 3
lõike 1 alusel ning selle suhtes kohaldatakse Eesti Vabariigi seadust.

Pankrotihalduriks nimetada Tiia Kalaus-              Tartu,   Fortuuna   1   (II   korrus);
tiia.kalaus@civilex.ee; tel: 50 46 694; 7 407 662.

Ajutise halduri tasu 1165.08 eurot (sh maksud) ja kulud summas 190.85 eurot (sh
Käibemaks) kuuluvad hüvitamisele pankrotivara arvel.

Pankrotiseaduse § 85 kohaselt kohustada võlgnikku andma kohtule, haldurile ja
pankrotitoimkonnale teavet, mida nad vajavad seoses pankrotimenetlusega, eelkõige
võlgniku vara, sealhulgas kohustuste ning majandus- ja kutsetegevuse kohta.
PankrS § 89 kohaselt kohtu korralduse täitmata jätmise korral või seadusega sätestatud
kohustuse täitmise tagamiseks võib kohus võlgnikku trahvida või tema suhtes kohaldada
sundtoomist või aresti, kui võlgnik takistab pankrotimenetlust PankrS § 85-88, § 20 ja § 35
lõike 1 p 3 sätestatud kohustuste rikkumisega.
Korraldada võlausaldajate esimene üldkoosolek 24.08.2016 kell 15.00 Rakveres, Rohuaia
8, saalis nr.2.
 Võlausaldajatel teatada haldurile hiljemalt kahe kuu jooksul alates pankrotiteate
Ametlikes Teadaannetes ilmumise päevast kõigist oma enne pankroti väljakuulutamist
tekkinud nõuetest võlgniku vastu, sõltumata nõude tekkimise alusest ja nõude täitmise
tähtpäevast.
Nõudest teatamiseks tuleb esitada haldurile kirjalik nõudeavaldus, milles märgitakse nõude
sisu, alus ja suurus. Samuti see, kas nõue on tagatud pandiga. Nõudeavaldusele lisatakse
avalduses nimetatud asjaolusid tõendavad dokumendid. Nõudeavaldusele kirjutab
võlausaldaja alla. Kui nõudeavaldusele kirjutab alla esindaja, lisab ta volikirja või tema
esindusõigust tõendava muu dokumendi, juriidilistel isikutel tuleb lisada registrikaardi
ärakiri.
Kui pandiga tagatud nõuet omav võlausaldaja, kellele on saadetud PankrS § 34 lg 1
nimetatud teade, jätab oma nõude tähtaegselt esitamata ja nõude esitamise tähtaega ei ole
ennistatud, loetakse temale kuuluv pandiõigus lõppenuks.
Kui nõue on mõjuval põhjusel esitatud pärast kahekuulise tähtaja möödumist, kuid enne
viimast nõuete kaitsmise koosolekut, ennistab üldkoosolek võlausaldaja taotlusel nõude
esitamise tähtaja; kui nõude esitamise tähtaega ei ole ennistatud, võetakse nõue kaitsmisele,
kuid tunnustamise korral rahuldatakse pärast õigeaegselt esitatud tunnustatud nõuete
rahuldamist.
Pärast pankroti väljakuulutamist võib võlgnikule võlgnetavate kohustuste täitmist vastu
võtta üksnes haldur.
Pankroti väljakuulutamise kohta tehakse PankrS § 40 kohaselt märkus
kinnistusraamatusse kinnisasjade juurde, mille omanikuna on võlgnik kantud
kinnistusraamatusse ning võlgnikule kuuluvate piiratud asjaõiguste juurde ja õiguse
juurde nendele õigustele, kui võib eeldada, et märkuse sisusse kandmata jätmine võib
kahjustada võlausaldajate huve.
Kohtumäärus tehakse teatavaks 03.08.2016 kell 12.00.
Pankrotimäärus kuulub viivitamatult täitmisele.
Pankrotimäärus kuulub avaldamisele Ametlikes Teadaannetes ning saadetakse PankrS §
39 kohaselt Tartu Maakohtu registriosakonnale/registripidajale.

Menetluskulud PankrS § 150 lg 1 p 1 mõttes jäävad TsMS § 172 lg 1 alusel avaldaja kanda.

Pankrotimäärus kuulub viivitamatule täitmisele. Pankrotimääruse täitmist ei saa peatada
ega ajatada, samuti ei saa muuta pankrotimääruse seaduses sätestatud täitmise viisi ja
korda.

Edasikaebamise kord
Kohtumäärusele on õigus edasi kaevata 15 päeva jooksul määruse kättetoimetamisele
järgnevast päevast arvates määruskaebuse esitamisega sama maakohtu kaudu Tartu
Ringkonnakohtule.
PankrS § 32 sätestab, et pankrotimääruse peale võib esitada määruskaebuse 15 päeva
jooksul pankrotiteate avaldamisest. Haldur ei või võlgniku nimel määruskaebust esitada
ega võlgnikku määruskaebuse läbivaatamisel esindada.
Asjaolud
Viru Maakohtu menetlusse saabus 24.05.2016.a. Vinni valla avaldus võlgniku pärandvara
pankrotiavaldus.
Avalduse kohaselt 01.11.2006 surnud Meelis Jakobsoni pärijaks notar M.Saaver 19.08.2015
pärimistunnistuse kohaselt avaldaja. Notari määratud pärandvara inventuuri akti esitas täitur
avaldajale 01.04.2016. Varaks on sõiduk xxxx xxxx, väärtusega 2000 eurot, ½ mõttelist osa
ühisomandist xxxx asuvast garaažist, väärtusega 500 eurot, 3 kinnistut, kokku 31 000 eurot,
kogumispensioni osakud, kokku vara väärtuses 33 308.25 eurot. Sõidukit ei ole õnnestunud leida.
Garaažiboksil on teadaolev kasutaja, kolm kinnistut on koormatud hüpoteekidega. Avaldaja
hinnangul on vara kokku 23 308.25 eurot, s t täituri märgitud inventuuri kohasest vara väärtusest
on maha võetud sõiduki väärtus ja ühe kinnistu üleandmine hüpoteegipidajale; kohustusi on
kokku 26 346.85 eurot.


Ajutise halduri aruanne
I Üldandmed
Esitatud dokumentide alusel on Meelis Jakobson’i pärijaks tunnistatud Vinni vald ning
19.08.2015 on väljastatud pärimistunnistus (lisa 2 – pärimistunnistus).
 Rahvastikuregistri andmete kohaselt oli Meelis Jakobson surma hetkel perekonnaseisult
lahutatud. Pärandaja abielu kestis perioodil 27.08.1983 – 2.08.1996 abikaasa Ü J’iga (i.k. xxxx)
(lisa 1 – väljavõte rahvastikuregistrist).
Notari kinnitusel kehtis abikaasadel abielu ajal ühisvara režiim.
Rahvastikuregistri andmetel on pärandajal üks järeltulija: E J (i.k. xxxx).

II Andmed võlgniku vara kohta:
Ajutise halduri andmed võlgniku varalise seisundi kindlaks tegemisel pärinevad registrite,
krediidiasutuste, kohtutäituri ja avaldaja poolt esitatud materjalidest ja antud selgitustest.
Kohtumääruse kohaselt oli määratud Meelis Jakobson pärandvara invnetuuri (lisa 3 –
pärandvara inventuur) koostajaks kohtutäitur Raigo Pärs.
2.1. Kinnisvara:
Tartu Maakohtu kinnistusosakonna andmetel käesoleval ajal pärandaja nimele kinnisvara
registreeritud ei ole (lisa 4 – Tartu MK KO vastus teabenõudele).
Juhindudes pankrotiavaldusest ja tuginedes kinnistusraamatu andmetele on pärandajale kuulunud
kinnistud käesoleval ajal pärija – Vinni vald – omandis.
Pärimismenetluses teostatud inventuuri kohaselt kuulus pärandajale alljärgnev kinnisvara:
2.1.1. kinnistu TÜVE, registriosa nr xxxx, suurusega 9,82 ha, maatulundusmaa asukohaga xxxx
(lisa 5 – väljavõte kinnistusraamatust xxxx kinnistu). Kinnistu on pärandaja omandisse kantud
15.10.2002, seega on nimetatud vara pärandaja lahusvara.
Kinnistusraamatu III jaos on 15.10.2002 sisse kantud märkus Eesti Vabariigi kasuks
võõrandamise, hoonestusõiguse või kasutusvaldusega koormamise keelu kohta. Lääne-Viru
Maavalitsuse andmetel kuulub III jaos olev märkus kustutamisele (lisa 6- Lääne-Viru
Maavalitsuse vastus ajutise halduri teabenõudele).
Kinnistusraamatu IV jaos on sisse kantud:
        -        1.järjekohal hüpoteek Eesti Vabariigi kasuks summas 80 000 krooni (5 112,93 €);
       -        2.järjekohal kohtulik hüpoteek BIGBANK AS kasuks summas 61 097,40 krooni
                (3 904,84 €);
        -       3.järjekohal kohtulik hüpoteek BIGBANK AS kasuks summas 15 274,35 krooni
                (976,21 €).
Maa-ameti kaardiserverist saadud andmete kohaselt on kinnistu, mille suurus on 9,82 ha
koosseisus:
        -       8,88 ha metsamaad;
        -       0,42 ha looduslikku rohumaad;
        -       0,52 ha veealust maad.
Avaldaja hinnangul on vara väärtuseks 8000 eurot.
2.1.2. kinnistu xxxx, registriosa nr xxxx, suurusega 9,63 ha, maatulundusmaa, asukohaga xxxx
(lisa 8 – väljavõte kinnistusraamatust kinnistu xxxx). Kinnistu on pärandaja omandisse kantud
7.06.2005, seega on nimetatud vara pärandaja lahusvara.
Kinnistusraamatu III jaos on 7.06.2005 sisse kantud:
        -        1.järjekohal märkus Eesti Vabariigi kasuks võõrandamise keelu kohta enne
                väljaostuhinna täielikku tasumist, kuid mitte enne 5 aasta möödumist ostu-
                müügilepingu sõlmimisest;
        -       2.järjekohal märge Eesti Vabariigi kasuks kasutusvaldusega koormamise keelu
                kohta 10 aasta jooksul müügilepingu sõlmimisest;
        -       3.järjekohal omandiõiguse üleandmise nõuet tagav eelmärge OÜ Landeker
                (registrikood 10647932) kasuks.
Lääne-Viru Maavalitsuse andmetel kuuluvad III jaos 1. ja 2. järjekohal olevad märked
kustutamisele (vt. lisa 6).
OÜ Landeker, kelle kasuks on 3.järjekohal omandiõiguse üleandmise kohta eelmärge, esitas
ajutisele haldurile kinnistu võlaõigusliku müügilepingu ja avalduse eelmärke kinnistamiseks, mis
on sõlmitud 6.07.2005.a. (lisa 9 – väljavõte lepingust 6.07.2005).
Lepingu kohaselt tasus OÜ Landeker kinnistu väljaostuhinna Eesti Vabariigile summas 57 924
krooni, mille tulemusena on kustutatud 1. järjekohal hüpoteek Eesti Vabariigi kasuks.
Lepingueseme otsene valdus on ostjale üle antud enne lepingu sõlmimist, 6.07.2005.a.
Lepingueseme omandi üleandmises leppisid pooled kokku 60 päeva arvates 29.04.2010.a.
Lähtudes eeltoodust, on lepingueseme omandi üleandmise tähtaeg saabunud.
OÜ Landeker on ajutisele haldurile kinnitanud, et soovib kinnistu xxxx omandiõiguse üleandmist
(lisa 10 – OÜ Landeker vastus ajutise halduri teabenõudele).
Kinnistusraamatu IV jaos on kehtivad hüpoteegid:
        -       1. vabal järjekohal kohtulik hüpoteek BIGBANK AS kasuks summas 61 097,40
                krooni (3 904,84 €);
        -       2.vabal järjekohal kohtulik hüpoteek BIGBANK AS kasuks summas 30 548,70
                krooni (1 952,42 €).
Avaldaja hinnangul on vara väärtuseks 8000 €. Kuid kuna OÜ Landeker on tasunud
võlaõigusliku kinnistu müügilepingu sõlmimisel vara hinna pärandajale ja väljaostuhinna
hüpoteegipidajale ning lepingu kohaselt on saabunud omandi üleandmise tähtaeg, siis ajutise
halduri hinnangul antud vara ei saa käsitleda realiseeritava pärandvarana.
Seega, vara väärtuseks 0,00 €.
      Ajutine haldur märgib, et pankroti väljakuulutamisel PankrS § 46 lg 1 kohaselt ei või
        haldur loobuda võlgniku lepingust tuleneva kohustuse täitmisest, kui kohustuse täitmise
        tagamiseks on kinnistusraamatusse kantud eelmärge.
Seega, pankroti väljakuulutamisel ei saa haldur loobuda võlgniku poolt sõlmitud lepingu
täitmisest ja selle alusel omandiõiguse üleandmisest.
2.1.3. kinnistu xxxx, registriosa nr xxxx, suurusega 7,13 ha, maatulundusmaa, asukohaga xxxx
(lisa 11 – kinnistusraamatu väljavõte kinnistu xxxx). Kinnistu on pärandaja omandisse kantud
16.01.2007, seega on nimetatud vara pärandaja lahusvara.
Kinnistusraamatu III jaos on 16.01.2007 sisse kantud:
        -       1 järjekohal märge maareformi seadusest tuleneva võõrandamise keelu kohta enne
                väljaostuhinna täielikku tasumist, kuid mitte enne viie aasta möödumist arvates
                lepingu sõlmimisest Eesti Vabariigi kasuks;
        -       2.järjekohal märge maareformi seaduse alusel tuleneva kasutusvaldusega
                koormamise keelu kohta kümne aasta jooksul arvates lepingu sõlmimisest Eesti
                Vabariigi kasuks.
Lääne-Viru Maavalitsus on teatanud, et märked on käesoleval ajal kehtivad (vt. lisa 6).
Kinnistusraamatu IV jaos on kehtivad hüpoteegid:
        -       1. järjekohal hüpoteek Eesti Vabariigi kasuks summas 150 000 krooni (9 586,75
                €);
        -       2.järjekohal kohtulik hüpoteek BIGBANK kasuks summas 61 097,40 krooni
                (3 904,84 €);
        -       3.järjekohal kohtulik hüpoteek BIGBANK AS kasuks summas 15 274,35 krooni
                (976,21 €).
Avaldaja hinnangul on vara väärtuseks 15 000 eurot.
OÜ Landeker on ajutisele haldurile esitanud 1.02.2005 sõlmitud kinnistu ostu-müügi kokkuleppe
nr 0102/05, mis on sõlmitud pärandaja Meelis Jakobson’i ja OÜ Landeker vahel (lisa 13 –
kinnistu ostu-müügi kokkulepe 1.02.2005). Leping on koostatud lihtkirjaliku lepinguna. Lepingu
esemeks oli kinnistu xxxx, mis lepingu sõlmimise ajal ei olnud veel kinnistusraamatusse
pärandaja omandisse kantud. Lepingust tulenevalt on OÜ Landeker tasunud Lääne-Viru
Maavalitsusele 10% kinnistu müügihinnast ning erastamise korraldamise kulud. Lääne-Viru
Maavalitsus on kinnitanud nimetatud summade tasumist kokku 18 814,25 krooni (1 202,45 €)
(lisa 14 – Lääne-Viru Maavalitsuse vastus täiendavale teabenõudele).
OÜ Landeker esindaja on teatanud, et nimetatud kinnistu eest on tasunud Meelis Jakobsonile
45 000 krooni (2876,02 €) (vt. lisa 13 p 3.2.) ja teinud kulutusi maavalitsusele ja
Rahandusministeeriumile summas 19 934,25 krooni (1 274,03 €) (vt. lisa 10 ja lisa 15 –
väljavõte Landeker tasumistest xxxx kinnistu eest).
OÜ Landeker on väljendanud soovi kulutuse tagasisaamise asemel xxxx kinnistu omandiõiguse
ülekandmisest (vt. lisa 10).
Ajutise halduri hinnangul ei ole tekkinud OÜ-l Landeker omandiõiguse üleandmise nõuet
kinnistu xxxx suhtes ning eeltoodu kohaselt on tal rahaline nõue Meelis Jakobsoni pärandvara
suhtes. Esitatud tõendite kohaselt on OÜ Landeker teinud xxxx kinnistuga seoses kulutusi kokku
4150,05 €.

Rohkem kinnisvara pärandajal ei ole pärimismenetluses tuvastatud.
Kokku on prognoositavalt kinnisvara väärtuseks 23 000 € (ei ole arvestatud kinnistut
MIISU).
2.2. Vallasvara, muu vara ja rahalised vahendid:
2.2.1. Maanteeameti andmetel on pärandaja nimele registreeritud kallur xxxx xxxx (v.l. xxxx)
(lisa 16 – väljavõte liiklusregistrist). Kohtutäitur on vara väärtuseks märkinud 2000 €. Avaldaja
on avalduses selgitanud, et nimetatud pärandaja vara asukohta ei ole õnnestunud välja selgitada
ning pärandaja sugulase selgituste kohaselt on vara ilmselt aastaid tagasi utiliseeritud. Arvestades
sõiduki vanust on antud selgitus eelduslikult tõene. Kuna sõidukil puudub
registreerimistunnistusel VIN-kood, siis polnud võimalik teostada Maanteeameti kodulehel
sõiduki taustakontrolli.
Kuna vara asukohta pole õnnestunud välja selgitada, siis ajutise halduri hinnangul tuleb lugeda
vara väärtuseks 0,00 €.
2.2.2. Muu vallasvara:
Ehitisregistris oli registreeritud Meelis Jakobsoni nimele garaažiboksi reaalosa suurusega
194/2741 ehitisregistris registreeritud hoonele xxxx (lisa 17 – väljavõte ehitusregistrist).
Pärandvara inventuuris on kohtutäitur märkinud, et pärandajale kuulub vallasasjast ½ mõttelist
osa. Ehitisregistris on käesoleval ajal nähtav ainult pärimistunnistuse alusel omandi üleminek
ning puudub juurdepääs dokumendile, mille alusel oli omanikuks Meelis Jakobson.
Ajutine haldur tutvunud teiste garaažibokside omanike kohta käivate andmetega on seisukohal, et
kui Meelis Jakobson omandas garaažiboksi 05.07.1993 sõlmitud ostu-müügi lepinguga (nagu
muud esmased omanikud), siis on tegemist pärandaja abielu ajal soetatud varaga ning seega
ühisvaraga. Ajutisele haldurile pole teada, kas Meelis Jakobsoni ja Ü J abielu lahutamisel vara
jagati, kuid arvestades notari poolt pärimismenetluses väljaselgitatud vara režiimi, siis oli abielu
ajal soetatud vara suhtes kehtiv ühisvararežiim.
Inventuuri teostaja on ilmselt eelduslikult teostanud ühisvara jagamise võrdsetes osades ning on
seetõttu inventuuris märkinud pärandaja vara osa suuruseks ½ mõttelist osa ning vara
väärtuseks ½ selle tervikväärtusest, ehk 500 €.
Avaldaja on täiendavalt ajutisele haldurile esitanud avalduse, mille kohaselt I J (kes oli Meelis
Jakobsoni vend) on loovutanud Meelis Jakobsonile kuulunud garaažiboksi J J (i.k. xxxx) (lisa 18
– avaldus garaažiboksi loovutamise kohta ja valla selgitused).
Avaldaja kinnitab, et vallavalitsusele pole nimetatud avaldust esitatud.
Ajutise halduri hinnangul ei saa esitatud avalduse alusel tekkida J J mingit omandiõigust antud
pärandaja varale. Loovutajaks on pärandaja vend, kellel puudus õigus pärandaja vara jagada või
loovutada.
Muud vallasvara registrites pärandajal tuvastatud ei ole.
Kuna pärandaja surmast on möödunud peaaegu 10 aastat, siis on ebatõenäoline, et pärandajal
oleks säilinud veel vallasvara.
2.2.3. Rahalised vahendid :
Pärandajale kuulub arvelduskonto nr xxxx Swedbank’is. Pärandaja surma hetkel oli konto jääk
42,86 krooni. Pärast Meelis Jakobsoni surma on kontot debiteeritud panga otsekorralduste alusel
kaardi hooldustasu maksmiseks ja Tele 2 otsekorralduslepingu tasumiseks. Käesoleval ajal saldo
0,00 € (lisa 19 – Swedbank vastus teabenõudele).
SEB pank kinnitusel on kuulunud Meelis Jakobsonile arvelduskontod nr xxxx ja xxxx. Mõlema
jäägid 0,00 € ja on suletud 10.12.2008. Tehinguid kontodel pärast pärandaja surma ei ole
teostatud (lisa 20 – SEB Pank vastus teabenõudele).
Teistes krediidiasutustest lepingulised suhted puudusid.
Pensionikeskusest teostatud päringu alusel oli pärandaja liitunud kogumispensioniga. Inventuuri
kohaselt kuulub pärandajale 258,477 SEB Progressiivne Pensionifond osakut, mille puhasväärtus
seisuga 27.07.2016 oli 1,05876 €, seega osakute võimalik väärtus 273,67 €.
Pärandvara inventuuri kohaselt EVK-s väärtpabereid registreeritud ei ole.
2.2.4 Nõuded kolmandate isikute vastu
Ajutise halduri poolt ei ole tuvastatud nõudeid kolmandate isikute vastu.

Seega, pärandvarasse kuuluva kinnisvara prognoositav väärtus võib olla kuni 23 000 €,
vallasvara prognoositav väärtus (eelduslikult vajalik veel jagamine) 500 € ja rahaliste
vahendite (s.h. osakute väärtus) suurus ca 273 €. KOKKU prognoositav pärandvara
väärtus 23 773 €.
Ajutine haldur ei saa välistada, et vara tegelik väärtus võib olla kõrgem, aga müügiprotsessi
käigus võib kujuneda ka madalamaks.

III Andmed võlgniku kohustuste kohta:

Pärandvara invnetuuri kohaselt pärandajal kohustused puuduvad.
Ajutine haldur on pärandvara pankrotiavalduse menetluses tuvastanud, et Meelis Jakobsoni
pärandvara vastu on võimalik esitada alljärgnevad nõuded:
3.1. Eesti Vabariik (Lääne-Viru Maavalitsuse kaudu) on teatanud alljärgnevatest nõuetest,
mis on tagatud hüpoteekidega pärandajale kuulunud kinnisasjadele (vt. lisa 6):
Seoses 29.08.2002 sõlmitud maa müügilepingu, hüpoteegi seadmise lepingu ja asjaõiguslepingu
kohaselt xxxx kinnistu osas, omab hüpoteegipidajana Eesti Vabariik nõuet kokku summas
3 074,525 €, sellest põhiosa 1974,76 €, intress 153,37 € ja viivis 946,39 €.
Seoses 16.10.2006 sõlmitud maa müügilepingu, hüpoteegi seadmise lepingu ja asjaõiguslepingu
kohaselt xxxx kinnistu osas, omab hüpoteegipidajana Eesti Vabariik nõuet kokku 19 173,48 €,
sellest põhiosa 9 586,74 €, intress 958,68 € ja viivis 8 628,06 €.
Lähtudes eeltoodust on Eesti Vabariigil pandiga tagatud nõue Meelis Jakobson pärandvara
vastu summas 22 248,00 eurot.

3.2. BIGBANK AS omab ajutisele haldurile esitatud teatise kohaselt nõuet Meelis Jakobson
pärandvara vastu summas 3904,84 € (lisa 22 – BIGBANK teatis).
BIGBANK AS nõuet tagavad kohtulikud hüpoteegid, mis on seatud Meelis Jakobsonile
kuulunud kinnistutele registriosa numbriga xxxx (xxxx), xxxx (xxxx) ja xxxx (xxxx) (vt. aruande
p. 2.1.1 – 2.1.3).
Avaldusele on lisatud ka Viru Maakohtu määrus 29.08.2008 tsiviilasjas nr 2-08-22278, millega
on rahuldatud BIGBANK AS taotlus pärandi hoiumeetmete rakendamiseks ning on seatud
kohtulik ühishüpoteek summas 61 097,40 krooni (3904,84 €) punktides 2.1.1 – 2.1.3 nimetatud
kinnisasjadele.
3.3. LANDEKER OÜ-l on alus esitada nõue xxxx kinnistuga tehtud kulutuste osas vähemalt
summas 4150,05 € (vt. aruande p 2.1.3 ja lisa 10).

Maksu- ja Tolliameti teatel maksunõuded Meelis Jakobsoni vastu puuduvad (lisa 23 – Maksu- ja
Tolliameti vastus teabenõudele).
Muud täitmata kohustused käesoleval ajal ajutisele haldurile teadaolevalt puuduvad. .

Lähtudes eeltoodust, on ajutine haldur tuvastanud, et Meelis Jakobson pärandvara suhtes
on prognoositavalt võimalik esitada nõudeid vähemalt summas 30 302,89 €.

Ajutine haldur ei saa välistada, et võimalike esitatud nõuete suurused võivad veel muutuda.
Ajutise halduri poolt pankrotiavalduses kogutud andmete alusel võib väita, et võimalik
pärandvara väärtus ei ületa pärandvara vastu esitatavaid nõudeid ning pärandvara suhtes on välja
kujunenud alaline maksejõuetus.

Arvamus maksejõuetuse põhjuste kohta
Maksejõuetuse põhjuseks on ajutise halduri hinnangul pärandaja surm.
Ajutisel halduril puuduvad andmed selle kohta, et pärandaja maksejõuetuse põhjuseks oleks
kuriteo tunnustega tegu.

Pankrotimenetluse läbiviimise eelduseks on asjaolu, et avaldaja (pärija) tagastab
pärandaja omandisse talle pärimistunnistuse alusel üle antud vara.
Ajutise halduri hinnangul pärandvara arvelt on võimalik tagada pankrotimenetluse kulude
katmine, mistõttu puudub alus pankrotiavalduse menetluse lõpetamiseks raugemise tõttu.
Lähtudes eeltoodust, teeb ajutine haldur Viru Maakohtule ettepaneku PankrS § 31 lg 1 alusel:
       -      Kuulutada välja Meelis Jakobson pärandvara pankrot;
       -      avaldada teade väljaanded Ametlikud Teadaanded;
       -      määrata võlausaldajate I üldkoosoleku toimumise aeg ja koht;
       -      mõista välja ajutise halduri tasu ja kulud vastavalt esitatud taotlusele.

Ajutise halduri tasu taotlus, rahuldamisega pankrotivara arvel, on esitatud summas 1165.08
eurot, sh maksud ja kulud summas 190.85 eurot, sh käibemaks.


Kohtu seisukoht

Kohus, esitatud pankrotiavalduse koos lisadega läbi vaadanud, leiab, et avaldus on põhjendatud
ja kuulub rahuldamisele. Pärandvara väärtus ei kata kohustusi. Pärandvara olemusest tulenevalt
vara juurde tekkimist ette näha pole ja seega on pärandvaratomp püsivalt maksejõuetu.

Avaldaja on esitanud andmed võlgniku       varade ja võlgade kohta, need on kooskõlas ajutise
halduri aruandes märgituga.
Võlgnik/pärandvara on maksejõuetu PankrS § 1 lg 2 tähenduses.
Pankrotiseaduse § 1 kohaselt on pankrot võlgniku kohtumäärusega väljakuulutatud
maksejõuetus. Võlgnik on maksejõuetu, kui ta ei suuda rahuldada võlausaldajate nõudeid ja see
suutmatus ei ole võlgniku majanduslikust olukorrast tulenevalt ajutine.
Nõusoleku täita menetluses pankrotihalduri kohustusi on andnud Tiia Kalaus, kes vastab PankrS
§ 56 nõuetele.

Eeltoodu alusel leiab kohus, et Meelis Jakobsoni pärandvara pankrot tuleb välja kuulutada.

Esitatud taotlus tasu ja kulude rahuldamiseks pankrotivara arvel on põhjendatud ja kuulub
rahuldamisele esitatud summas. Avaldajal ei ole taotluse osas vastuväiteid.

PankrS § 31 lg 5 kohaselt pankroti kuulutab kohus välja määrusega (pankrotimäärus).
Pankrotimääruses tuleb märkida pankroti väljakuulutamise kellaaeg. Pankroti väljakuulutamisega
algab pankrotimenetlus.

PankrS § 31 lg 6, 7 kohaselt pankroti väljakuulutamisel otsustab kohus võlausaldajate esimese
üldkoosoleku toimumise aja ja koha, pankrotihalduri (haldur) nimetamise ning hagi tagamise
abinõude kohaldamise. Pankrotimäärus kuulub viivitamatule täitmisele. Pankrotimääruse täitmist
ei saa peatada ega ajatada, samuti ei saa muuta pankrotimääruse seaduses sätestatud täitmise viisi
ja korda.

PankrS § 33 lg 1, 2, 3 kohaselt pankrotimääruse kohta avaldab kohus viivitamata teate väljaandes
Ametlikud Teadaanded (pankrotiteade). Pankrotiteates märgitakse pankroti välja kuulutanud
kohtu nimi, otsuse tegemise kuupäev ja kellaaeg, andmed võlgniku ja halduri kohta, ettepanek
võlausaldajatele oma nõuete esitamiseks ja nõuete esitamise tähtaeg ning võlausaldajate esimese
üldkoosoleku toimumise aeg ja koht. Pankrotiteates tuleb märkida nõude tähtaegselt esitamata
jätmise tagajärjed. Pankrotiteates märgitakse, et võlgnikule võlgnevate kohustuste täitmist võib
vastu võtta üksnes haldur.

PankrS § 32 sätestab, et pankrotimääruse peale võib esitada määruskaebuse 15 päeva jooksul
pankrotiteate avaldamisest. Haldur ei või võlgniku nimel määruskaebust esitada ega võlgnikku
määruskaebuse läbivaatamisel esindada.

(allkirjastatud digitaalselt)
Marika Leimann
kohtunik
