                                KOHTUOTSUS
                                     Eesti Vabariigi nimel
                                            lõpposa

Kohus                              Harju Maakohus
Otsuse tegemise aeg ja koht        21.juunil 2016.a, Tallinn, Liivalaia kohtumaja
Väärteoasja number                 4-16-2313
Kohtunik                           Karin Olentšenko
Väärteoasi                         Olga Losseva kaebus PPA Põhja prefektuuri korrakaitsebüroo
                                   liiklusjärelevalvekeskuse liiklusmenetlustalituse 25.02.2016
                                   otsusele nr 2302,14,014659
Kohtumenetluse pooled              Kaebuse esitaja: Olga Losseva (isikukood 46009200258,
                                   elukoht XXXX)
                                   Kohtuväline      menetleja:    PPA      Põhja     Prefektuuri
                                   korrakaitsebüroo                    liiklusjärelevalvekeskus
                                   liiklusmenetlustalitus (asukoht Tallinn, Pärnu mnt 139),
                                   esindaja Jaak Paju
Asja läbivaatamine                 Kohtuistungil 11.05.2016 ja 07.06.2016.a.


RESOLUTSIOON
Juhindudes VTMS § 132 p 2 kohus otsustas:

   1. Olga Losseva kaebus rahuldada osaliselt ja tühistada osaliselt PPA Põhja prefektuuri
      korrakaitsebüroo liiklusjärelevalvekeskuse liiklusmenetlustalituse 25.02.2016 otsus nr
      2302,14,014659 Olga Losseva karistamise osas LS § 223 lg 1 ettenähtud väärteo
      toimepanemise eest rahatrahviga 100 trahviühikut.
   2. Teha uus otsus: tunnistada Olga Losseva süüdi LS § 223 lg 1 ettenähtud väärteo
      toimepanemises ja mõista põhikaristuseks rahatrahv 50 trahviühikut, s.o 200 eurot.
   3. Täpsustada otsuse täitmise korda määratud rahatrahvi osas: KarS § 66 lg 2 alusel määrata,
      et Olga Lossevale mõistetud rahatrahvi summas 200 eurot on võimalik tasuda ositi
      võrdsetes osades 10 kuu jooksul, tasudes Rahandusministeeriumi arveldusarvele
      EE891010220034796011 SEB Pangas või a/a nr EE932200221023778606 Swedbank
      pangas või a/a nr EE403300333416110002 Danske pangas või a/a
      EE701700017001577198 Nordea pangas iga kuu 20 eurot alates kohtuotsuse jõustumisest,
      maksekorraldusele märkida viitenumber 10220165031409.
   4. Täpsustada otsuse täitmise korda menetluskulude tasumise osas: VTMS § 38 lg 1 ja KrMS
      §§ 180 lg 3, 417,423,424 alusel võib menetluskulud – ekspertiisitasu summas 457 eurot
      tasuda 12 kuu jooksul alates kohtuotsuse jõustumisest.


Edasikaebamise kord
Väärteomenetluse seadustiku (VTMS) §-de 155 ja 156 alusel on menetlusaluse isiku advokaadist
kaitsjal, kohtuvälisel menetlejal või tema advokaadist esindajal õigus esitada kassatsioonkaebus
Riigikohtule 30 päeva jooksul alates päevast, mil kohtuotsus on tervikuna kohtus tutvumiseks
 kättesaadav, teatades kassatsiooni esitamisest maakohtule 7 päeva jooksul arvates kohtuotsuse
 kuulutamisest.
 Kohtuotsuse lõpposa on kuulutatud 21.06.2016.a. Kassatsiooniteate esitamisel on kohtuotsus
 tervikuna kohtumenetluse pooltele kohtus tutvumiseks kättesaadav 08.07.2016.a.

Asjaolud

PPA Põhja prefektuuri korrakaitsebüroo liiklusjärelevalvekeskuse liiklusmenetlustalituse 25.02.2016
otsusega nr 2302,14,014659 Olga Lossevat karistati LS § 223 lg 1 ettenähtud väärteo toimepanemise
eest rahatrahviga 100 trahviühikut, s.o 400 eurot.

03.02.2016 koostatud väärteoprotokolli nr AB1469211 kohaselt 06.11.2014 kell 15:45 Tallinnas
Paldiski mnt 106 liikudes Rannamõisa tee suunas Olga Losseva juhtides mootorsõidukit MB C270
CDi reg.nr.XXXX oma käitumises ei arvestanud teiste liiklejatega ega hoidunud kõigest, mis võib
kahjustada teiste vara, ei veendunud enne manöövri alustamist, et see on ohutu ega takista või ohusta
teisi liiklejaid, alustas reastumist ja keeras otsa temast vasakul otse liikunud sõidukile Honda. Oma
tegevusega põhjustas liiklusõnnetuse ja varalise kahju XXXX, rikkudes sellega LS § 16 lg 1 ja 33 lg
2 p 8 nõudeid ning pannes sellega toime LS § 223 lg 1 järgi kvalifitseeritava väärteo.


Karin Olentšenko
kohtunik
/allkirjastatud digitaalselt/




                                                                                                   2
