                              KOHTUMÄÄRUS
 Kohus                                 Harju Maakohus

 Kohtunik                              Tiia Mõtsnik

 Määruse tegemise aeg ja koht          05. jaanuar 2016. a, Tallinn, Kentmanni kohtumaja

 Tsiviilasja number                    2-15-4084

 Tsiviilasi                            XXXpärandvara (pankrotis) pankrotimenetlus

 Menetlustoiming                       Pankrotimenetluse lõpetamine

 Menetlusosalised                      Avaldaja/võlausaldaja Maardu linn Maardu Linnavalitsuse
                                       kaudu (asukoht Kallasmaa 1, Maardu)
                                       Avaldaja  volitatud      esindaja    Julia    XXX      (e-post
                                       julia.XXX@maardu.ee)
                                       Võlgnik XXX(isikukood XXX, surnud XXX. a)
                                       Pankrotihaldur Kristo Teder (Advokaadibüroo Kraavi &
                                       Partnerid;    Tatari      25, 10116   Tallinn,  e-post
                                       kristo.teder@kraaviab.ee)

 Menetlustoimingu tegemise viis        Kirjalik menetlus

RESOLUTSIOON
1. Kinnitada XXX(isikukood XXX, surnud XXX. a) pärandvara pankrotimenetluses
   lõpparuanne halduri poolt esitatud kujul:
   Võlausaldajate nõuded on pankrotimenetluses täielikult rahuldatud.
2. Lõpetada XXX pärandvara (pankrotis) pankrotimenetlus.
3. Vabastada Kristo Teder XXX pärandvara (pankrotis) pankrotihalduri kohustustest.
4. Määrata pankrotihaldur Kristo Tederi töötasuks 2 316,85 eurot, millele lisandub käibemaks
   463,37 eurot. Pankrotihalduri tasu maksta välja Advokaadibüroole Kraavi & Partnerid.
5. Kinnitada pankrotimenetluse kulud summas 92,93 eurot.
6. Avaldada teade pankrotimenetluse lõpetamise kohta väljaandes Ametlikud Teadaanded
   (PankrS § 163 lg 7).

Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja esitada
määruskaebuse Tallinna Ringkonnakohtule Harju Maakohtu kaudu 15 päeva jooksul alates määruse
kättetoimetamisest.
Asjaolud
Harju Maakohus kuulutas 22.04.2015. a määrusega välja XXX pärandvara pankroti ja nimetas
pankrotihalduriks Kristo Tederi. 24.09.2015. a määrusega kinnitas kohus XXX pärandvara (pankrotis)
pankrotimenetluses jaotusettepaneku.
Haldur esitas 13.12.2015. a (täpsustatud 30.12.2015. a) kohtule lõpparuande, paludes lõpparuanne
kinnitada, määrata pankrotihalduri tasuks 2 316,85 eurot, millele lisandub käibemaks summas 463,37
eurot, kokku 2 780,22 eurot, määrata kindlaks halduri tehtud vajalike kulutuste suurus summas 92,93
eurot ning pankrotimenetluse lõpetamisel vabastada pankrotihaldur Kristo Teder. Teade
lõpparuandega tutvumise kohta avaldati väljaandes Ametlikud Teadaanded 10.12.2015. a.
Pankrotihaldur esitas kohtule alljärgneva lõpparuande:
1. Andmed pankrotivara ja selle müügist saadud raha kohta
Haldur on võõrandanud võlgnikule kuulunud kaasomandiosa korteriomandist asukohaga XXX,
registriosa nr XXX hinnaga 11 200 eurot.

2. Andmed PankrS §-s 146 nimetatud väljamaksete kohta
Vara välistamise ja tagasivõitmisega seotud nõudeid käesolevas menetluses ei ole. Massikohustusteks
on panga teenustasud ja notari kulud kokku summas 69,04 eurot. Lisanduvad teenustasud summas
0,76 eurot halduri tasu väljamakselt juhul, kui kohus kinnitab halduri tasu ja kulu väljamakselt PankrS
§ 156 lg 2 alusel. Pankrotimenetluse kulud on pankrotihalduri kasuks välja mõistetud ajutise halduri
tasu ja kulutused summas 1 152 eurot (summa koos käibemaksuga) ning pankrotihalduri poolt
taotletav tasu summas 2 780,22 eurot (summa koos käibemaksuga) juhul, kui kohus kinnitab halduri
tasu.

3. Andmed jaotiste alusel väljamakstud raha kohta nõuete rahuldamisjärkude kaupa
Pandiga tagatud nõuete osas (PankrS § 153 lg 1 p 1) väljamakseid ei toimunud.

Muude tähtaegselt esitatud tunnustatud nõuete osas (PankrS § 153 lg 1 p 2) toimunud väljamaksed:
Võlausaldaja                                      Nõue                    Jaotis        Väljamakse
AS Tallinna Küte                               174,25 eurot               7,67%       174,25 eurot
Maardu Linnavalitsus                         1 699,83 eurot             74,84%       1 699,83 eurot
Kohtutäitur Urmas Tärno                         22,05 eurot               0,97%         22,05 eurot
Swedbank AS                                    375,09 eurot             16,52%         375,09 eurot

Pärast tähtaega esitatud tunnustatud nõuete osas (PankrS § 153 lg 1 p 3) toimunud väljamaksed:
Võlausaldaja                                         Nõue                   Jaotis        Väljamakse
OÜ Maket Kinnisvara                            2 708,15 eurot                100%      2 708,15 eurot

4. Andmed iga pandieseme müügist saadu kohta.
Pandiesemed menetluses puudusid.
5. Andmed müümata pankrotivara ja teistelt isikutelt saada oleva vara kohta.
Müümata pankrotivara puudub, kolmandatelt isikutelt pole reaalselt midagi saada. 30.12.2015. a
täpsustas haldur, et puudub selline vara, mis pankrotivara suurendaks.

6. Andmed halduri tegevuse kohta pankrotivara valitsemisel
Haldur on võtnud enda valdusesse võlgnikule kuulunud korteriomandi (võlgnikule kuulus ¾ suurune
kaasomand) asukohaga XXX.

7. Iga võlausaldaja tunnustatud nõude osa, mille ulatuses võlausaldaja ei ole raha saanud
Võlausaldajad on menetluses saanud kõik oma nõuded rahuldatud.

8. Andmed pankrotimenetluses esitatud hagide läbivaatamise kohta, samuti hagide kohta, mida haldur
kavatseb veel esitada
Pankrotimenetluse käigus ei ole hagisid esitatud ja uusi hagisid haldur esitada ei kavatse.
9. Kohtukulud ning ajutise halduri ja halduri tehtud vajalikud kulutused




                                                                                                     2
Kohtutkulud pankrotimenetluses puuduvad, halduri tehtud kulutused koosnevad kuludest transpordile
kokku summas 92,93 eurot.

10. Muud pankrotimenetluses tähtsust omavad asjaolud
Arvestades, et kõik võlausaldajad ei esitanud menetluses oma nõudeid ja vara õnnestus realiseerida
suurema väärtusega, kui algselt oli hinnatud, siis võlgniku vara kattis kõik kohustused. Ülejäänud vara
kuulub jagamisele lähtudes PankrS §-ist 156 lg 2. Pankrotimenetluses ei õnnestunud müüa võlgnikule
kuuluvat ¾ suurust kaasomandiosa korteriomandist registriosa nr 3696231, asukohaga XXX. Haldur
on varasemalt hinnanud, et varal puudub igasugune väärtus põhjusel, et kohustused korteriühistu ees
ületavad olulises osas võlgnikule kuuluva vara väärtust. ¼ korteriomandi kaasomanik XXX on
kättesaamatu ja viimased andmed pärinevad Vene Föderatsioonist. Pankrotihaldur on teinud üleskutse
korteriühistule oma nõuete esitamiseks, kuid neid ei ole senini pankrotimenetluses esitatud. Samuti on
pakkunud haldur korteriühistule kaasomandiosa võõrandamist. Korteriühistu nõuded on seotud
korteriomandiga, millest tulenevalt puudub võlgnikule kuuluval kaasomandi osal igasugune väärtus.
Pankrotihaldur koostas notariaalse avalduse kaasomandi osa loovutamiseks riigile asjaõigusseaduse §
126 mõistes. Tartu Maakohtu kinnistusosakond jättis aga avalduse rahuldamata, kuivõrd
kaasomandisse kuuluva osa loovutamiseks puudub asjaõigusseaduse § 126 alusel võimalus.

Kohtumääruse põhjendused
Pankrotiseaduse (PankrS) § 162 lg 1 p 1 kohaselt esitab haldur pankrotitoimkonnale ja kohtule
lõpparuande, kui võlausaldajate nõuded on täielikult rahuldatud. PankrS § 163 lg 3 järgi otsustab
kohus lõpparuande kinnitamise ja pankrotimenetluse lõpetamise kümne päeva jooksul pärast
vastuväidete esitamise tähtaja möödumist, tehes selle kohta määruse. Vastavalt PankrS § 157 p-le 5
lõpeb pankrotimenetlus lõpparuande kinnitamisega. Pankrotimenetluse lõpetamise määruses märgib
kohus PankrS § 163 lg-te 4 ja 5 kohaselt, millises ulatuses on igal võlausaldajal tunnustatud nõude osa
eest jäänud raha saamata, samuti, millistele nõuetele esitas võlgnik vastuväite ja kas võlgniku
maksejõuetuse tekkimise põhjuseks on kuriteo tunnustega tegu, juhtimisviga või muu asjaolu.
Lõpparuandele vastuväiteid esitatud ei ole. Kohus leiab, et lõpparuanne vastab PankrS § 162 lg 2
nõuetele ja kuulub kinnitamisele. Kohtule esitatud lõpparuandest ei nähtu, et pankrotimenetluses oleks
rikutud võlgniku või võlausaldajate õigusi, mis PankrS § 163 lg 6 kohaselt oleks aluseks lõpparuande
kinnitamata jätmisele. XXX pärandvara (pankrotis) maksejõuetuse põhjuseks oli muu asjaolu PankrS
§ 22 lg 5 tähenduses. Tulenevalt eeltoodust kuulub XXX pärandvara (pankrotis) pankrotimenetlus
lõpetamisele seoses lõpparuande kinnitamisega.
PankrS § 163 lg 4 kohaselt märgib kohus pankrotimenetluse lõpetamise määruses, millises ulatuses on
igal võlausaldajal tunnustatud nõude osa eest jäänud raha saamata, samuti, millistele nõuetele esitas
võlgnik vastuväite. XXX pärandvara (pankrotis) pankrotimenetluses esitati 5 nõudeavaldust
kogusummas 4 979,37 eurot, ühtegi vastuväidet ei esitatud ning kõik nõuded tunnustati täies ulatuses.
Pankrotimenetluse käigus on võlausaldajate nõuded täies ulatuses rahuldatud, seega ei ole ühelgi
võlausaldajal jäänud tunnustatud nõude osa eest raha saamata.
PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest ei
tulene teisiti. Kohus rahuldab taotluse vabastada Kristo Teder XXX pärandvara (pankrotis)
pankrotihalduri kohustustest.
PankrS § 65 lg 1 kohaselt on halduril õigus saada tasu oma ülesannete täitmise eest. Pankrotihalduri
tasu määrab kohus pankrotimenetluse lõpparuande kinnitamisel, olles ära kuulanud halduri, võlgniku
ning pankrotitoimkonna arvamuse. PankrS § 65 lg 2 kohaselt arvestatakse halduri tasu pankrotivara
müügist ja tagasivõitmisest, samuti muu tegevuse tulemusena pankrotivarasse laekunud ja
pankrotivara hulka arvatud rahast lähtudes. Tasu suuruse määramisel arvestab kohus töö mahtu,
keerukust ja halduri kutseoskust. PankrS § 651 lg 1 kohaselt on halduri tasu alammäär pankrotivara
müügist laekunud summalt 11 200 eurot 2 316,85 eurot. PankrS § 65 lg 1¹ järgi sisaldab halduri tasu
seaduses ettenähtud makse, välja arvatud käibemaks. Halduri tasule lisatakse käibemaks juhul, kui see
makstakse välja büroole ning büroo on käibemaksukohustuslane käibemaksuseaduse tähenduses.
PankrS § 150 lg 1 p 3 kohaselt on pankrotimenetluse kuluks ka halduri tasu. Kui pankrotiavaldus



                                                                                                     3
rahuldatakse, samuti kui pankrotimenetlus lõpetatakse kompromissiga, tasutakse pankrotimenetluse
kulud pankrotivarast.
Haldur on palunud määrata halduri tasu summas 2 316,85 eurot, millele lisandub käibemaks summas
463,37 eurot. Kuivõrd XXX pärandvara (pankrotis) pankrotimenetluses on võlausaldajate nõuded täies
ulatuses rahuldatud, ei puuduta pankrotihaldurile tasu määramine enam võlausaldajate huve, mistõttu
ei pea kohus pankrotihalduri tasu määramisel vajalikuks ära kuulata võlausaldajate arvamusi. Et
pankrotihaldur on tasu taotlenud seaduses sätestatud alammääras, siis ei pea kohus pankrotihalduri
tasu määramisel vajalikuks ka ära kuulata avaldaja arvamust. Kohus on seisukohal, et halduri
taotletava tasu suurus on mõistlik, põhjendatud ning kooskõlas tehtud töö mahuga ja halduri
kutseoskustega. Eeltoodust tulenevalt määrab kohus pankrotihaldur Kristo Tederi tasuks 2 316,85
eurot, millele lisandub käibemaks 463,37 eurot. Tasu tuleb välja maksta Advokaadibüroole Kraavi &
Partnerid.
PankrS § 66 lg 1 kohaselt on halduril õigus lisaks tasule nõuda oma kohustuste täitmiseks tehtud
vajalike kulutuste hüvitamist. Lõike 3 kohaselt kontrollib kohus lõpparuande kinnitamisel halduri
kohustuste täitmiseks tehtud kulutuste vajalikkust ja põhjendatust ning kinnitab vajalike ning
põhjendatud kulutuste suuruse.
Pankrotihaldur on palunud kohtul määrata kindlaks halduri tehtud vajalike kulutuste suurus summas
92,93 eurot, mis lõpparuande kohaselt koosneb kuludest transpordile, seoses võlgnikule kuuluva vara
valitsemisega. Kohus ei ole tuvastanud, et haldur oleks pankrotivara arvelt teinud oma ülesannete
täitmiseks mittevajalikke kulutusi, mistõttu on kohus seisukohal, et XXX pärandvara (pankrotis)
pankrotimenetluse kulud tuleb kinnitada kogusummas 92,93 eurot.

PankrS § 156 lg 1 alusel tagastatakse pärast pankrotivarast väljamaksete tegemist ja võlausaldajate
nõuete täielikku rahuldamist järelejäänud vara võlgnikule.




/allkirjastatud digitaalselt/
Tiia Mõtsnik
Kohtunik




                                                                                                 4
