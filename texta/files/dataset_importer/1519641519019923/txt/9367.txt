                                                                             2-15-19447




                      KOHTUMÄÄRUS
Kohus                              Viru Maakohus
Kohtunik                           Tarmo Tina
Kohtuasja number                   2-15-19447
Määruse tegemise aeg ja koht       16. august 2016, Jõhvi
Kohtulasi                          Kohtla-Järve Linna (Linnavalitsuse kaudu) avaldus
                                   A. J. pärandvara pankroti väljakuulutamiseks
Menetlustoiming                   Lõpparuande kinnitamine ja halduri tasu määramine
Menetlusosalised     ja    nende Võlgnik: Kohtla-Järve Linn (Linnavalitsuse kaudu) (RK
esindajad                        75001017, asukoht Keskallee 19, 30395 Kohtla-Järve, e-
                                 post linnavalitsus@kjlv.ee )
                                 Võlgnik: A. J. (IK xxx, surnud: xxx) pärandvara)
                                 Pankrotihaldur: Tiia Kalaus (OÜ Civilex õigusbüroo
                                 e-post tiia.kalaus@civilex.ee )

RESOLUTSIOON
1. Kinnitada A. J. pärandvara (pankrotis) pankrotimenetluses lõpparuanne ja
   lõpetada pankrotimenetlus.

2. Võlausaldajate tunnustatud nõuete osa, mille ulatuses võlausaldajad ei ole raha
   saanud):
    Võlausaldaja               Tunnustatud Jaotis %      Väljamaks Saamata
                                nõue (EUR) PankrS § 153             nõue (EUR)
    SEB Pank AS                   15 598,54  83,09892094     335,72     15 262,82

    Salva Kindlustuse AS           3 172,51     16,90107906    68,28      3 104,23
                                  18 771,05             100   404,00     18 367,05

3. Määrata pankrotihaldur Tiia Kalaus tasuks 253, 31 eurot (sh käibemaks) ja mõista
   välja OÜ-le Civilec pankrotivarast.

4. Vabastada pankrotihaldur Tiina Kalaus pankrotihalduri kohustustest pärast
   lõpparuande kinnitamist.

5. Avaldada teade pankrotimenetluse lõpetamise ja võlgniku kohustustest
   vabastamise menetluse algatamise kohta väljaandes Ametlikud Teadaanded.
6. Saata määrus haldurile ja avaldajale teadmiseks.

EDASIKAEBAMISE KORD
Määruse peale võib võlgnik või lõpparuandele vastuväite esitanud võlausaldaja esitada
määruskaebuse Tartu Ringkonnakohtule Viru Maakohtu Jõhvi kohtumaja kaudu 15 päeva
jooksul määruse kättesaamisest.

ASJAOLUD JA MENETLUSE KÄIK

Viru Maakohus kuulutas 01.02.2016.a. välja A. J. pärandvara pankroti. Pankrotihalduriks
nimetati Tiia Kalaus ja toimkonda ei moodustatud. Nõuete kaitsmise koosolek toimus
05.05.2016. Kohus kinnitas 27.06.2016 määrusega jaotusettepaneku.

Pankrotihaldur esitas 18.07.2016 kohtule taotluse lõpparuande kinnitamiseks,
pankrotimenetluse lõpetamiseks, halduri tasu määramiseks ja halduri vabastamiseks. Teade A.
J. pärandvara (pankrotis) lõpparuandega tutvumise kohta avaldati väljaandes Ametlikud
Teadaanded 11.07.2016. Vastuväidete esitamise tähtajaks oli 21.07.2016. Kohtule
teadaolevalt vastuväiteid esitatud ei ole.

Aruande kohaselt kuulus võlgnikule pensionikonto nr 99803788938. Haldur esitas avalduse
pensionikonto osakute 962,103 Swedbank Pensionifond K3 (kasvustrateegia)
realiseerimiseks. Osakute tagasivõtmise tulemusel laekus pankrotivarasse 1056, 30 eurot.
Vara välistamise nõuded puuduvad. Pandiesemeid pankrotivaras ei olnud. Müümata
pankrotivara ei ole ja teistelt isikutelt saada olevad rahalised vahendid on pankrotipessa
laekunud ning hoiustati halduri ametikontol.

II rahuldamisjärgus tunnustati võlausaldajate nõudeid summas 18 367,05 eurot, mille ulatuses
võlausaldajad ei ole pankrotimenetluses raha saanud:

    Võlausaldaja               Tunnustatud Jaotis %      Väljamaks Saamata
                                nõue (EUR) PankrS § 153             nõue (EUR)
    SEB Pank AS                   15 598,54  83,09892094     335,72     15 262,82

    Salva Kindlustuse AS            3 172,51    16,90107906       68,28       3 104,23
                                   18 771,05            100      404,00      18 367,05

KOHTUMÄÄRUSE PÕHJENDUSED

Kohus tutvunud esitatud lõpparuandega, leiab et lõpparuanne tuleb kinnitada ja
pankrotimenetlus lõpetada.
Pankrotiseaduse (edaspidi PankrS) § 157 p 5 kohaselt lõpeb pankrotimenetlus lõpparuande
kinnitamisega. Haldur esitab kohtule lõpparuande, kui pankrotivara on müüdud ja jaotiste
alusel raha välja makstud (PankrS § 162 lg 1 p 2). Kohus otsustab lõpparuande kinnitamise ja
pankrotimenetluse lõpetamise kümne päeva jooksul pärast vastuväidete esitamise tähtaja
möödumist, tehes selle kohta määruse (PankrS § 163 lg 3). Pankrotimenetluse lõpetamise
määruses märgib kohus, millises ulatuses on igal võlausaldajal tunnustatud nõude osa eest
jäänud raha saamata, samuti, millistele nõuetele esitas võlgnik vastuväite (PankrS § 163 lg 4).
Kohus leiab, et pankrotihalduri esitatud lõpparuanne vastab PankrS § 162 nõuetele ja see ei
riku võlgniku ja võlausaldajate huvisid. Pankrotihaldur avaldas 11.07.2016 väljaandes
Ametlikud Teadaanded teate võlgniku lõpparuandega tutvumise ja vastuväidete esitamise
võimaluse kohta. Vastuväiteid oli võimalus esitada 10 päeva jooksul alates teate ilmumisest.
Vastuväiteid kohtule ei esitatud. Pankrotihalduri taotlus pankrotimenetluse lõpetamiseks
lõpparuande kinnitamisega on põhjendatud. Tulenevalt eeltoodust kinnitab kohus
pankrotihalduri esitatud lõpparuande ja lõpetab pankrotimenetluse.

                                                                                           2/3
PankrS § 163 lg 5 kohaselt märgib kohus pankrotimenetluse lõpetamise määruses kas
võlgniku maksejõuetuse tekkimise põhjuseks on kuriteo tunnustega tegu, raske juhtimisviga
või muu asjaolu.
Kohus nõustub pankrotihalduri seisukohaga, mille kohaselt on A. J. pärandvara (pankrotis)
maksejõuetuse tekkimise põhjuseks võlgniku surm. Asjas ei ole tuvastatud, et võlgniku
maksejõuetuse põhjuseks oleks kuriteo tunnustega tegu.
PankrS § 65 kohaselt arvutatakse pankrotihaldurile tasu lähtuvalt pankrotiseaduse §-s 651
toodud piirmääradest. Pankrotiseaduse § 651 kohaselt halduri tasu alammäär pankrotivaralt
suurusega kuni 6400 eurot on 20% pankrotivarast. PankrS § 193 lg 4 kohaselt lisatakse
halduritasule käibemaks. Pankrotivara suuruseks on 1056, 30 eurot, millest 20% on 211, 26
eurot, millele lisandub käibemaks 42, 25 eurot. Haldur palub määrata pankrotihalduri tasuks
253, 51 eurot (sh käibemaks) ja mõista see välja OÜ-le Civilex.
Kohus määrab pankrotihalduri Tiia Kalaus tasuks 253, 51 eurot (sh käibemaks) ja mõistab
välja pankrotivarast OÜ-le Civilex.
PankrS § 165 lg 3 kohaselt vabastab kohus pankrotimenetluse lõpetamisel halduri, kui
seadusest ei tulene teisiti. Kohus vabastab pankrotihalduri Tiia Kalaus tema kohustustest.
Kohus avaldab teate pankrotimenetluse lõpetamise kohta ametlikus väljaandes Ametlikud
Teadaanded ja saadab määruse haldurile ja võlgnikule teadmiseks.



Tarmo Tina
Kohtunik
/allkirjastatud digitaalselt/




                                                                                       3/3
