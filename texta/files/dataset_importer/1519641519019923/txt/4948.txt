                               KOHTUOTSUS
                               EESTI VABARIIGI NIMEL



 Kohus                         Tartu Maakohus Tartu kohtumaja

 Otsuse tegemise aeg ja koht   17. oktoobril 2016 Tartu kohtumajas Kalevi 1, Tartu

 Kriminaalasja number          1-16-7596

 Kohtukoosseis                 kohtunik Ingeri Tamm

 Kohtuistungi sekretär         Kertu Kuusik

                               Madis Kruusmaa süüdistuses KarS § 263 lg 1 p 1 järgi
 Kriminaalasi
                               kokkuleppemenetluses

 Prokurör                      abiprokurör Mariken Arro

 Süüdistatav                   Madis Kruusmaa
                               elukoht: XXX; isikukood: 38601094223; kodakondsus: Eesti
                               Vabariigi kodanik; haridus: kesk- ja kutseharidus; emakeel:
                               eesti keel; töö- või õppimise koht: XXX
                               varasem karistatus: kriminaalkorras karistatud 1 kord – Tartu
                               Maakohtu 20.01.2014. a otsusega KarS § 274 lg 1 järgi 3 kuu
                               pikkuse vangistusega KarS § 73 lg 1, 3 alusel tingimisi 3 aasta
                               pikkuse katseajaga.
                               Tõkend: ei ole kohaldatud

                                  -   (kokkuleppe sõlmimisel advokaat Andres Veski)
 Kaitsja

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Süüdi tunnistada Madis Kruusmaa KarS § 263 lg 1 p 1 järgi ja mõista karistuseks 8
(kaheksa) kuud vangistust.

KarS § 65 lg 2 alusel mõista Madis Kruusmaale liitkaristuseks 11 (üksteist) kuud
vangistust, suurendades käesoleva kohtuotsusega mõistetud vangistust Tartu Maakohtu


                                            1
20.01.2014. a otsusega kriminaalasjas nr 1-14-483 mõistetud ärakandmata vangistuse, 3
(kolme) kuu, võrra.

KarS § 73 lg 4 ja § 69 lg 1 alusel asendada Madis Kruusmaale mõistetud 11 kuu pikkune
vangistus 330 (kolmesaja kolmekümne) tunni üldkasuliku tööga.

KarS § 69 lg 3 alusel määrata, et Madis Kruusmaal tuleb üldkasuliku töö tunnid ära teha
1 (ühe) aasta 6 (kuue) kuu jooksul alates kohtuotsuse jõustumisest.

KarS § 69 lg 4 alusel kohustada Madis Kruusmaad üldkasuliku töö tegemise ajal järgima
kontrollnõudeid ja täitma talle pandud kohustusi vastavalt KarS §-s 75 sätestatule:
   1. elama kohtu määratud alalises elukohas – XXX;
   2. ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3. alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4. saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5. saama kriminaalhooldusametnikult eelneva loa elu-, töö- või õppimiskoha
      vahetamiseks;
   6. saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg 2 p 2 ja 8 alusel määrata Madis Kruusmaale käitumiskontrolli ajaks
järgmised kohustused:
   1. mitte tarvitada alkoholi;
   2. osaleda kriminaalhooldusametniku poolt pakutavas sotsiaalprogrammis.

Madis Kruusmaa poolt temale KarS 75 lg 2 p 8 alusel määratud lisakohustuse täitmise korral
on kriminaalhooldusametnikul KarS § 69 lg 4 alusel õigus lugeda üldkasuliku töö tunnid kuni
30 (kolmekümne) tunni ulatuses kaetuks sotsiaalprogrammis osalemisega.

KarS §-s 75 sätestatud käitumiskontrolli nõudeid ja määratud kohustusi hakatakse kohaldama
alates kohtuotsuse jõustumisest.

KrMS § 180 lg 1 alusel välja mõista Madis Kruusmaalt riigi tuludesse menetluskuludena
sundraha osa 322 (kolmsada kakskümmend kaks) eurot ja muud menetluskulud 96
(üheksakümmend kuus) eurot.

KrMS § 180 lg 3 alusel jätta sundraha osa 323 (kolmsada kakskümmend kolm) eurot
Madis Kruusmaalt välja mõistmata.

Määrata KrMS § 180 lg 3 alusel menetluskulud 418 (nelisada kaheksateist) eurot
tasumisele ositi 12 (kaheteistkümne) kuu jooksul.
Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
                                            2
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).
Madis Kruusmaal tuleb menetluskulude tasumisel märkida viitenumber: 99916700073940.

Juhul kui menetlusosalised kohtuotsust ei vaidlusta, jõustub otsus 02.11.2016 ja
menetluskulude tasumise lõpptähtaeg on 02.11.2017.

Kohtulahendi alusel riigituludesse välja mõistetud rahaliste kohustuste tasumisel tuleb märkida
maksekorraldusele kohtulahendi number ning nõude liik, mida tasutakse. Kui makse
teostatakse kolmanda isiku poolt, siis tuleb märkida maksekorraldusele veel isiku ees- ja
perekonnanimi, kelle eest makse teostatakse.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse juhul, kui tegemist
on       kokkuleppemenetlust       reguleerivate      menetlusnormide        rikkumisega       või
kriminaalmenetlusõiguse olulise rikkumisega vastavalt KrMS § 339 lg-le 1. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.



KOHTUOTSUSE PÕHIOSA
I Kokkuleppe sisu

Madis Kruusmaad süüdistatakse KarS § 263 lg 1 p 1 järgi selles, et tema 06.05.2016 kella 01.45
paiku Tartu linnas Rüütli tn 4 juures tänaval, s.o avalikus kohas, rikkudes korrakaitseseaduse
§-s 55 sätestatud põhimõtet, et avalikus kohas on keelatud käituda teist isikut häirival või ohtu
seadval viisil, eelkõige teist isikut lüüa või käituda muul viisil vägivaldselt, kasutas füüsilist
vägivalda K.J. suhtes, mis seisnes selles, et Madis Kruusmaa lõi kannatanule ühel korral
rusikaga näkku parema silma piirkonda, millega põhjustas kannatanule parema silmalau ja
silmaümbruse kontusiooni.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo asjaolude ja kvalifikatsiooniga, jõudsid kokkuleppele prokuröri poolt kohtus nõutavas
karistuse liigis ja määras ning hüvitamisele kuuluvates kriminaalmenetluse kuludes.

KarS § 263 lg 1 p-s 1 ettenähtud kuriteo toimepanemise eest küsib prokurör kohtus Madis
Kruusmaale karistuseks 8 kuud vangistust. KarS § 65 lg 2 alusel suurendada käesolevas
kriminaalasjas mõistetavat karistust Tartu Maakohtu 20.01.2014. a otsusega kriminaalasjas nr
1-14-483 mõistetud karistuse ärakandmata osa, s.o 3 kuu vangistuse võrra, mõistes Madis
Kruusmaale lõplikuks ärakandmisele kuuluvaks liitkaristuseks 11 kuud vangistust. KarS § 73

                                                3
lg 4 ja § 65 lg 2 alusel asendada Madis Kruusmaale mõistetav karistus üldkasuliku tööga, mis
KarS § 69 lg 1 alusel ümberarvestatuna teeb 330 tundi üldkasulikku tööd. KarS § 69 lg 3 alusel
määrata üldkasuliku töö tegemise tähtajaks 1 aasta 6 kuud. KarS § 69 lg 4 alusel peab Madis
Kruusmaa üldkasuliku töö tegemisel järgima talle kooskõlas KarS §-ga 75 pandud
kontrollnõudeid ja kohustusi. KarS § 75 lg 2 p 2 alusel kohustada Madis Kruusmaad
käitumiskontrolli ajal mitte tarvitama alkoholi. KarS § 75 lg 2 p 8 alusel kohustada Madis
Kruusmaad osalema sotsiaalprogrammis kriminaalhooldusametniku äranägemisel. Madis
Kruusmaa poolt temale KarS § 75 lg 2 p 8 alusel määratud lisakohustuse ‒ osaleda
sotsiaalprogrammis ‒ täitmise korral on kriminaalhooldusametnikul KarS § 69 lg 4 alusel õigus
lugeda üldkasuliku töö tunnid kuni 30 tunni ulatuses kaetuks sotsiaalprogrammis osalemisega.

Madis Kruusmaa menetluskuludeks on määratud kaitsja tasu kohtueelses menetluses 96 eurot
ja teise astme kuriteos süüdimõistmise korral kohtuotsusega kaasnev sundraha 645 eurot. KrMS
§ 180 lg 1 alusel mõista Madis Kruusmaalt menetluskuluna välja 96 eurot kaitsjatasu ja 322
eurot sundraha, kokku 418 eurot. KrMS § 180 lg 3 alusel jätta sundraha summas 323 eurot riigi
kanda. KrMS § 180 lg 3 alusel määrata kriminaalmenetluse kulude 418 euro tasumine 12 kuu
jooksul alates kohtuotsuse jõustumisest.

Tsiviilhagi esitatud ei ole. Konfiskeerimisele kuuluvat vara ei ole.

II Kohtu seisukoht kokkuleppe osas


Kokkulepe oli süüdistatavale arusaadav ja ta jäi kohtus selle juurde.
Prokurör jäi sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus on seisukohal, et Madis Kruusmaa on kokkuleppe sõlmimisel väljendanud oma tõelist
tahet. Kriminaalasjas kogutud tõendid annavad aluse tunnistada Madis Kruusmaa süüdi KarS §
263 lg 1 p 1 järgi ning mõista talle karistus vastavalt kokkuleppele.

Menetluskuludeks on kohtueelses menetluses makstud kaitsjatasu 96 eurot (tl 46-52) ja
sundraha, mille suuruseks teise astme kuriteo toimepanemises süüdimõistmise korral on 1,5
kuupalga alammäära, s.o 645 eurot (palga alammäär on alates 1. jaanuarist 2016 430 eurot).
Vastavalt kokkuleppele tuleb Madis Kruusmaal hüvitada KrMS § 180 lg 1, 3 alusel
menetluskuludena 322 eurot sundrahast ja riigi õigusabi tasu 96 eurot, kokku 418 eurot, ositi
12 kuu jooksul.


/allkirjastatud digitaalselt/

Ingeri Tamm
kohtunik




                                                4
