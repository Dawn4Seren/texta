                         KOHTUOTSUS
                              EESTI VABARIIGI NIMEL

Kohus                          Harju Maakohus

Otsuse tegemise aeg ja koht    02. jaanuar 2016. a Tallinn

Kriminaalasja number           1-16-3 (16231500002)

Kohtunik                       Eha Popova

Kohtuistungi sekretär          Julia Senkevitš

Tõlk                           Julia Zautina

Kriminaalasi                   Sergei Tšikunovi süüdistuses KarS § 424 järgi lühimenetluses

Prokurör                       Helen Kiviloo

Süüdistatav                    Sergei Tšikunov
                               eluk XXX, ik 38002210331, ilma kodakondsuseta, põhiharidus, ei
                               tööta, varem kriminaalkorras karistamata

Kaitsja                        Jugans Grossmann



RESOLUTSIOON

 Juhindudes KrMS § 173 lg 1 p 1; 175 lg 1 p 4,9; 237; 238 lg 1 p 3; 238 lg 2 ; 256-4; 256-5;
 311 ja 313

 Tunnistada süüdi Sergei Tšikunov KarS § 424 järgi ja mõista        karistuseks   3 (kolm) kuud
 vangistust.

 Vähendada KrMS § 238 lg. 2 kohaselt S. Tšikunovile mõistetavat karistust ühe kolmandiku võrra,
 mõistes ärakandmisele kuuluvaks karistuseks vangistuse 2 (kaks) kuud.
Vastavalt KarS § 68 lg 1 arvata karistuse hulka eelvangistuses viibitud aeg 01.- 02.01.2016.a., so 2
(kaks) päeva, ärakandmisele kuulub         1 (üks) kuu ja 28 (kakskümmend kaheksa) päeva
vangistust.

Vastavalt KarS § 73 määrata, et mõistetud vangistust ei pöörata täitmisele, kui S. Tšikunov ei pane
1 (ühe) aasta jooksul toime uut tahtlikku kuritegu.

Vastavalt KarS § 50 lg 1 p 1 alusel võtta S. Tšikunovilt ära mootorsõiduki juhtimise õigus 2 (kaheks)
kuuks.

Vastavalt LS § 127 on S. Tšikunov kohustatud viie tööpäeva jooksul otsuse jõustumisest arvates
loovutama oma juhiloa Maanteeametile.

Kohaldada S. Tšikunovi suhtes kuni kohtuotsuse jõustumiseni        tõkendina    elukohast lahkumise
keeldu.

Katseaja algust arvata alates 02.01.2016.a.

Välja mõista S. Tšikunovilt riigituludesse sundraha 322,50 eurot ja menetluskulud 144 eurot.
KrMS § 180 lg 3 alusel määrata, et menetluskulud tuleb tasuda 12 (kaheteistkümne) kuu jooksul
kohtuotsuse jõustumisest arvates. Osamaksete suurus, tasumise graafik ja makserekvisiidid on
märgitud kohtuotsuse lahutamatuks lisaks olevas makseinfos. Makseinfo koos maksegraafiku ja
viitenumbriga edastatakse kohtuistungi järgselt kätteandmise võimatusel isiku poolt avaldatud posti-
või e-postiaadressile. Menetluskulude graafikus osamakse tähtajaks tasumata jätmise korral
maksegraafik tühistada. Menetluskulude tasumist tõendav dokument esitada Harju Maakohtu
Liivalaia Kohtumaja kriminaalkantseleile.


Edasikaebamise kord


Kohtuotsusele võib edasi kaevata Tallinna Ringkonnakohtule 15 päeva jooksul            alates otsuse
avalikult teatavakstegemisest, teatades apellatsiooniõiguse kasutamise soovist Harju Maakohtule
kirjalikult 7 päeva jooksul alates kohtuotsuse resolutiivosa kuulutamisest. Kui üks kohtumenetluse
pool on nimetatud tähtaja jooksul teatanud apellatsiooniõiguse kasutamise soovist ega ole sellest
loobunud, on ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Vahistatud süüdistatav või tema kaitsja võib esitada
apellatsiooni 15 päeva jooksul alates süüdistatavale kohtuotsuse koopia kätteandmisele järgnevast
päevast.




Eha Popova
Kohtunik
