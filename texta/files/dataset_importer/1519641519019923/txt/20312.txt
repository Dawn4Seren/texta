                                                                                   1-16-2501




                           KOHTUOTSUS
                                EESTI VABARIIGI NIMEL

                                 Pärnu Maakohus
Kohus
                                 28. märts 2016.a Pärnu kohtumajas
Otsuse tegemise aeg ja koht
                                 1-16-2501 (16267000251)
Kriminaalasja number
Kohtukoosseis                    Kohtunik Anu Tammeniit

Sekretär                         Kristi Haab

Abiprokurör                      Mai Merisaar

                                 Madis Pooland süüdistuses KarS §               424      järgi
Kriminaalasi
                                 kiirmenetluse korras kokkuleppemenetluses

Süüdistatav                      MADIS POOLAND
                                 Isikukood: 35411296047; elukoht: xxx
                                 kriminaalkorras karistamata.
                                 Kahtlustatavana kinni peetud 26.03.2016 – 28.03.2016.

                                 Juhindudes KrMS § 248 lg 1 p 5, § 249, § 2565, kohus
                                 otsustas:
RESOLUTSIOON


Süüdi tunnistada Madis Pooland KarS § 424 järgi ning mõista karistuseks 6 (kuus) kuud
vangistust.

KarS § 68 lg 1 alusel arvata karistusaja hulka eelvangistuses viibitud aeg 26.03.2016.a –
28.03.2016.a, so 3 (kolm) päeva ja lugeda ärakandmata karistuseks 5 (viis) kuud 27
(kakskümmend seitse) päeva vangistust.

KarS § 73 lg 1, 3 alusel jätta mõistetud vangistus tingimisi täielikult täitmisele pööramata,
kui Madis Pooland ei pane 1 (ühe) aasta ja 6 (kuue) kuu pikkuse katseaja jooksul toime uut
tahtlikku kuritegu.

Katseaja algust arvata alates 28.03.2016.a.


                                               1
                                                                                          1-16-2501

KarS § 50 lg 1 p 1 alusel võtta lisakaristusena Madis Pooland´ilt ära mootorsõiduki
juhtimise õigus 5 (viieks) kuuks.

Lisakaristuse aja algust arvata alates kohtuotsuse jõustumisest.

Välja mõista Madis Pooland´ilt KrMS § 179 lg 1 p 2 ja § 2565 lg 2 alusel riigituludesse
menetluskuludena sundraha 322,50 € ja KrMS § 175 lg 1 p 4 alusel tasu riigi õigusabi eest
72 €, kokku 394,50 €.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700022522. Selgituseks märkida: menetluskulud, isiku
nimi, kriminaalasja number.

Välja mõistetud menetluskulud tasuda 6 kuu jooksul kohtuotsuse jõustumise hetkest. Kui
rahalised nõuded pole täies ulatuses tähtajaks täidetud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

LS §-le 127 kohaselt on isik, kelle suhtes on jõustunud juhtimisõiguse äravõtmise otsus,
kohustatud 5 (viie) tööpäeva jooksul loovutama oma juhiloa Maanteeametile.

Kohtuotsuse jõustumisel saata kohtuotsuse ärakiri Maanteeametile teadmiseks.

EDASIKAEBAMISE KORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates otsuse avalikult teatavakstegemisest. Kriminaalmenetluse kulude hüvitamise otsustuse
võib vaidlustada kohtuotsusest eraldi määruskaebuse korras 15 päeva jooksul alates päevast, mil
isik sai vaidlustavast lahendist teada või pidi teada saama. Määruskaebus tuleb esitada Pärnu
Maakohtule.

ASJAOLUD JA MENETLUSE KÄIK
Kriminaalasjas nr 16267000251 on Madis Pooland´ile esitatud süüdistus selles, et tema juhtis
26.03.2016.a kella 14.48 ajal Pärnu maakonnas Surju vallas Valga-Uulu mnt 110 kilomeetril
mootorsõidukit Peugeot 406 registreerimismärgiga xxx, olles ise alkoholi tarvitamisest tingitud
joobeseisundis, mis avaldus selles, et mõõtes tõendusliku alkomeetriga Dräger Alcotest 7110
EST seerianumbriga ARDF-0056, oli tema poolt ühes liitris väljahingatavas õhus alkoholi
sisalduse lõplikuks tulemuseks mitte vähem kui 1,02 mg/l kohta, milline on alkoholijoobeks
Liiklusseaduse § 69 lg 1 ja lg 2 p 1 järgi.

Seega tema, mootorsõiduki juhtimisega joobeseisundis, pani toime KarS § 424 järgi
kvalifitseeritava kuriteo.



                                                 2
                                                                                       1-16-2501

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu ja kuriteo kvalifikatsiooniga ning jõudsid kokkuleppele abiprokuröri
poolt kohtus nõutava karistuse liigis ja määras.

Abiprokurör Mai Merisaar tegi ettepaneku Madis Pooland süüdi tunnistada KarS § 424 järgi ning
mõista talle karistuseks 6 kuud vangistust, milline jätta KarS § 73 lg 1, 3 alusel täielikult
tingimuslikult täitmisele pööramata, kui Madis Pooland ei pane 18-kuulise katseaja jooksul
toime uut tahtlikku kuritegu. KarS § 68 lg 1 alusel lugeda kantuks eelvangistuses viibitud aeg
26.-28.03.2016.a, so 3 päeva. KarS § 50 lg 1 p 1 alusel võtta ära lisakaristusena mootorsõiduki
juhtimise õigus 5 kuuks.

MAAKOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustus sellega. Prokurör jäi
sõlmitud kokkuleppe juurde. Kriminaaltoimiku materjalide alusel ja kohtuliku arutamise põhjal
tegi kohus järeldused, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud kokkuleppemenetluse sätteid. Kohus tuvastas
kriminaalasja menetlemisel, et tõendamiseseme asjaolud on selged ning süüdistatav tuleb süüdi
mõista vastavalt sõlmitud kokkuleppele.

Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. KrMS § 173 lg 2 sätestab, et menetluskulud hüvitab kohustatud isik menetleja
määratud ulatuses. Süüdistatavale on selgitatud, et süüdimõistva kohtuotsusega kaasneb
menetluskulude hüvitamise kohustus. Käesolevas kriminaalasjas on menetluskuludeks KrMS §
179 lg 1 p 2, § 175, § 2565 lg 2 kohaselt sundraha 322,50 € ning KrMS § 175 lg 1 p 4 kohaselt
riigi õigusabi korras määratud kaitsjale makstud tasu 72 €, kokku 394,50 €. KrMS § 180 lg 3
alusel võimaldada Madis Pooland´il tasuda menetluskulud 394,50 € ositi 6 kuu jooksul.


/allkirjastatud digitaalselt/

Anu Tammeniit
Kohtunik




                                                3
