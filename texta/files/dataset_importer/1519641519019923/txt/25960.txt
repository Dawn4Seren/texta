                                                                                    1-15-10629




                  K O H T U O T S U S
                        EESTI VABARIIGI NIMEL


Kohus                         Harju Maakohus (Liivalaia kohtumaja)


Otsuse tegemise aeg ja koht   18. jaanuaril 2016.a Tallinnas


Kriminaalasja number          1-15-10629 (15922000005)


Kohtukoosseis                 Kohtunik Violetta Kõvask


Kohtuistungi sekretär         Triin Pilberg


Tõlk                          Anneli Helmann


Kriminaalasi                  Darja Sakova süüdistuses KarS § 121 lg 1 järgi
                              kokkuleppemenetluses.


Abiprokurör                   Algis Sepp


Süüdistatav                   DARJA SAKOVA – isikukood 48509182233;
                              kodakondsus määratlemata; elukoht: XXX; emakeel:
                              vene keel; põhiharidus; töökoht: ei tööta, töötuna arvel;
                              sidevahend: XXX. Kriminaalkorras karistatud korduvalt,
                              viimati 09.10.2014.a Harju Maakohtu poolt KarS § 121 ja
                              § 199 lg 2 p 9 - § 25 lg 2 alusel ning kohaldades KarS §
                              64 lg 1, § 65 lg 1, § 65 lg 2 § 68 lg 1 vangistusega 1 (üks)
                              aasta 4 (neli) kuud ja 23 (kakskümmend kolm) päeva.
                              Karistusaja alguseks loeti 05.04.2014.a. Karistus kantud.
                              Väärteokorras 9 (üheks) kehtivat karistust.

                              Alates 26.08.2015.a kohaldatud elukohast lahkumise
                              keeldu, kehtivusega 26.08.2016.a.



                                                                                             1
                                                                                    1-15-10629

Kaitsja                          Kaitsjat kohtusse ei soovinud


                                 Juhindudes KrMS § 175, 179, 180 lg 3, 247, 248 lg 1 p 5,
                                 311-313, 318, 319 kohus otsustas:


RESOLUTSIOON

Tunnistada Darja Sakova KarS § 121 lg 1 järgi kvalifitseeritud kuriteo toimepanemises
süüdi ja mõista talle karistuseks vangistus 2 (kaks) kuud.

KarS § 74 lg 1, 3 alusel mitte pöörata mõistetud karistust täitmisele, kui süüdimõistetu
ei pane talle kohtu poolt määratud 9 (üheksa) kuulise katseaja jooksul toime uut
kuritegu ning täidab talle KarS § 75 lg 1 sätestatud käitumiskontrolli ajaks pandud
kontrollnõudeid ja kohustusi.

Vastavalt KarS § 75 lg 1 kohustada Darja Sakova’t täitma KarS § 75 lg 1 punktides 1-
6 sätestatuid kontrollnõudeid:

   -   elama kohtu määratud alalises elukohas XXX;
   -   ilmuma        kriminaalhooldaja         määratud        ajavahemike     järel
       kriminaalhooldusosakonda registreerimisele;
   -   alluma kriminaalhooldaja kontrollile oma elukohas ning esitama talle andmeid
       oma kohustuste täitmise ja elatusvahendite kohta;
   -   saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   -   saama kriminaalhooldusametnikult eelneva loa elu-, töö- või õppimiskoha
       vahetamiseks;
   -   saama kriminaalhooldusametnikult eelneva loa Eesti territooriumilt
       lahkumiseks ja väljaspool Eesti territooriumi viibimiseks.

Määrata     Darja    Sakova    katseajaks   Tallinna    Vangla    Lääne-Harju
kriminaalhooldusosakonna juhataja poolt nimetatud kriminaalhooldaja järelevalve
alla.

KarS § 78 p 1 alusel arvestada Darja Sakova’le määratud 9 (üheksa) kuu pikkuse
katseaja kulgemist alates kohtuotsuse kuulutamise päevast, s.o 18.01.2016.a. KarS § 75
sätestatud käitumiskontrolli nõuete jälgimise kohustus Darja Sakova’l algab,
kohtulahendi jõustumisest.

Darja Sakova suhtes valitud tõkend – elukohast lahkumise keeld – tühistada
kohtuotsuse jõustumisel või vastavalt KrMS § 313 lg 1 p 7 kohtuotsuse mittejõustumisel
karistuse ärakandmise tähtaja saabumisel kuulub tõkend elukohast lahkumise keeld
tühistamisele karistuse ärakandmisel.



Tsiviilhagi

Tsiviilhagi pole esitatud



                                                                                            2
                                                                                         1-15-10629

Menetluskulud

Darja Sakova’lt välja mõista KrMS § 180 lg 1 alusel menetluskuludena:

KrMS § 175 lg 1 p 4 alusel kaitsjatasu summas 96,00 eurot (üheksakümmend kuus
eurot).

KrMS § 179 lg 1 p 2 alusel sundraha 645 eurot (kuussada nelikümmend viis eurot).

Väljamõistetud menetluskulud tuleb tasuda KrMS § 180 lg 3 alusel ositi 12 (kaheteist)
kuu jooksul alates kohtuotsuse jõustumisest, kusjuures igakuiselt tuleb tasuda vähemalt
61,75 eurot. Menetluskulu tasumistähtaeg on igakuiselt 28-s kuupäev.

Menetluskulude tasumiseks vajalikud makserekvisiidid on kajastatud kohtuotsuse lisas
olevas eraldi dokumendis (makseinfo lehel).

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15
(viieteistkümne) päeva jooksul apellatsiooni järgmistel juhtudel: kui on tegemist KrMS 9.
peatüki 2. jao sätete või § 339 lg 1 rikkumisega või kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe. Apellatsiooni kasutamise
soovist teatatakse otsuse teinud kohtule kirjalikult 7 (seitsme) päeva jooksul alates
kohtuotsuse või selle resolutiivosa kuulutamisest. Apellatsioon esitatakse Tallinna
Ringkonnakohtule kirjalikult 15 (viieteistkümne) päeva jooksul alates päevast, mil
kohtumenetluse poolel on kohtus võimalik kohtuotsusega tutvuda.

Kui üks kohtumenetluse pool on 7 (seitse) päeva jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud.

Vahistatud süüdistatav või tema kaitsja võib esitada apellatsiooni 15 (viieteistkümne) päeva
jooksul alates süüdistatavale kohtuotsuse koopia kätteandmisele järgnevast päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt, s.o määruskaebe korras 15 (viieteistkümne) päeva jooksul. Määruskaebus
tuleb esitada Harju Maakohtu Liivalaia kohtumajale.

ESITATUD SÜÜDISTUS JA MENETLUSE KÄIK

Darja Sakova’t süüdistatakse selles, et tema 22.06.2015.a kella 8:00 paiku hommikul,
XXXVangla naissoost kinnipeetavate eluosakonna N2 sektsiooni kambris nr 213, lõi ühe
korra rusikaga kinnipeetav XXX’le paremale poole põse pihta, tõukas ta voodile, mille käigus
tiris XXX’t tugevalt juustest, tõmmates osa juukesid peast välja. Rüseluse käigus tekitas ta
XXX’le kriimustusi. Oma tegevusega põhjustas Darja Sakova XXX’le füüsilist valu ja
tervisekahjustusi.


                                                                                                  3
                                                                                         1-15-10629

Seega pani Darja Sakova tahtlikult toime teise inimese tervise kahjustamise, samuti valu
tekitava väärkohtlemise, mis on KarS § 121 lg 1 järgi kvalifitseeritav kuritegu.

07.12.2015.a sõlmisid Põhja Ringkonnaprokuratuuri abiprokurör Algis Sepp, süüdistatav
Darja Sakova ja tema kaitsja Kristina Suvalova käesolevas kriminaalasjas kokkuleppe.

Vastavalt kokkuleppele taotleb abiprokurör kohtus süüdistatavale Darja Sakova’le KarS §
121 lg 1 järgi ettenähtud kuriteo toimepanemise eest karistuseks vangistust 2 (kaks) kuud.

KarS § 74 sätete alusel taotleb prokurör määrata, et mõistetud karistust ei pöörata täitmisele,
kui süüdlane ei pane 9 (üheksa) kuulise katseaja kestel toime uut kuritegu ning täidab talle 9
(üheksa) kuulise käitumiskontrolli ajaks pandud KarS §-s 75 lg 1 sätestatud järgmisi
kontrollinõudeid ning kohustusi:

   − elama kohtu määratud alalises elukohas;
   − ilmuma kriminaalhooldaja määratud ajavahemike järel kriminaalhooldusosakonda
     registreerimisele;
   − alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;
   − saama kriminaalhooldusametnikult eelneva loa elukohast lahkumiseks Eesti
     territooriumi piires kauemaks kui viieteistkümneks päevaks;
   − saama kriminaalhooldusametnikult eelneva loa elu-, töö- või õppimiskoha
     vahetamiseks;
   − saama kriminaalhooldusametnikult eelneva loa Eesti territooriumilt lahkumiseks ja
     väljaspool Eesti territooriumi viibimiseks.

Kokkuleppest nähtuvalt on süüdistatavale selgitatud, et süüdimõistva otsusega kaasneb
sundraha ning kaitsjatasu väljamõistmine.

18.01.2016.a toimunud kohtuistungil Darja Sakova kinnitas, et jääb sõlmitud kokkuleppe
juurde. Menetluskulude tasumist palus maksimaalselt ajatada. Abiprokurör jäi sõlmitud
kokkuleppe juurde, palus seda kinnitada. Süüdistatav Darja Sakova kaitsjat kohtusse ei
soovinud.

Kohtunik, tutvunud kriminaalasja materjalidega, ära kuulanud süüdistatava selgitused
sõlmitud kokkuleppe kohta, olles veendunud, et menetlusosalised jäävad sõlmitud
kokkuleppe juurde, asub seisukohale, et süüdistatav on kokkuleppest aru saanud ning sellega
nõustunud, kokkulepet sõlmides on süüdistatav väljendanud oma tõelist tahet, kokkulepe on
sõlmitud kriminaalkohtumenetluse sätteid järgides.

Seega tuleb, Darja Sakova temale esitatud süüdistuses KarS § 121 lg 1 järgi süüdi tunnistada
ja määrata talle karistus vastavalt sõlmitud kokkuleppele.

MENETLUSKULUD

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt välja alljärgnevalt:

KrMS § 175 lg 1 p 4 alusel kaitsjatasu summas 96,00 eurot (üheksakümmend kuus eurot).
KrMS § 179 lg 1 p 2 alusel sundraha 645 eurot (kuussada nelikümmend viis eurot).



                                                                                                  4
                                                                                         1-15-10629

Arvestades Darja Sakova varalist seisundit, tema resotsialiseerumisväljavaateid, kohus leiab,
et menetluskulude tasumist tuleb maksimaalselt ajatada, väljamõistetud menetluskulud tuleb
tasuda KrMS § 180 lg 3 alusel ositi 12 (kaheteist) kuu jooksul alates kohtuotsuse jõustumisest,
kusjuures igakuiselt tuleb tasuda vähemalt 61,75 eurot. Menetluskulu tasumistähtaeg on
igakuiselt 28-s kuupäev.




Violetta Kõvask

Kohtunik

/Digitaalselt allkirjastatud/




                                                                                                  5
