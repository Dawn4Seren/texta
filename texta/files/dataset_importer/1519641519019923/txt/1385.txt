                                 KOHTUOTSUS
                                 (TAGASELJAOTSUS)
                                   Eesti Vabariigi nimel

Kohtuasja number                 2-16-14312

Otsuse tegemise aeg ja koht      05. detsember 2016. a, Jõhvi

Kohus                            Viru Maakohus

Kohtunik                         Viljo Junolainen

Kohtuasi                         Korteriühistu Olevi 20 hagi O. K. vastu võlgnevuse
                                 nõudes

Hagihind                         4 558, 63 eurot

Asja läbivaatamise kuupäev       Kirjalik menetlus

Menetlusosalised
                                 Hageja:             KÜ Olevi 20 (registrikood 80307646;
                                                     asukoht: Olevi xxx, Kohtla-Järve)


                                 Hageja esindaja:    Aljona Melter (M&A Impresa OÜ,
                                                     volikirja      alusel,    e-post:
                                                     ma.impresa@hotmail.com )

                                 Kostja:             O. K. (isikukood xxx elukoht teadmata)


RESOLUTSIOON


1. Hagi rahuldada tagaseljaotsusega.

2. Välja mõista O. K.lt KÜ Olevi 20 kasuks võlgnevus 4 558 (neli tuhat viissada
viiskümmend kaheksa) eurot ja 63 senti.

3. Menetluses kantud hageja menetluskulud, sealhulgas hageja kantud vajalikud
kohtuvälised kulud, kannab kostja O. K..

3.1 Välja mõista O. K.lt KÜ Olevi 20 kasuks menetluskulud 541 (viissada nelikümmend
üks) eurot.

4. Kohtuotsus (tagaseljaotsus) kuulub viivitamatult täitmisele.

5. Toimetada kohtuotsuse (tagaseljaotsuse) ärakiri kostjale, O. K.le, kätte avalikult.

                                                                                         (3)   1
EDASIKAEBAMISE KORD


Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada
otsuse peale apellatsioonkaebuse. Apellatsioonkaebuse võib esitada vahetult Tartu
Ringkonnakohtule 30 päeva jooksul alates otsuse apellandile kättetoimetamisest, kuid
mitte hiljem kui viie kuu möödumisel Viru Maakohtu kohtuotsuse avalikult
teatavakstegemisest. Tartu Ringkonnakohus võib apellatsioonkaebuse lahendada
kirjalikus menetluses, kui kaebuses endas ei taotleta selle lahendamist istungil.
Apellatsioonkaebuse esitamisel tasutakse riigilõivu sama palju, kui tuleb tasuda
esialgsel esitamisel maakohtule, arvestades kaebuse ulatust.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank
või kontole nr EE062200221059223099 AS-s Swedbank, kautsjoni 250 eurot ja esitades
kohtule selle kohta maksekorralduse (TsMS § 142 lg 2). Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada.



ASJAOLUD


1. Viru Maakohtu menetluses on KÜ Olevi 20 hagi O. K. vastu võlgnevuse 4 558, 63 euro
nõudes.

Hagiavalduse kohaselt on O. K. Kohtla-Järvel Olevi xxx asuva korteri omanik ja KÜ Olevi
20 liige. Kostja võlgneb hagejale tarbitud teenuste eest seisuga 22.09.2016. a 4 489,11 eurot ja
viivist 69,52 eurot. Hageja palub kostjalt välja mõista 4 558,63 eurot. Menetluskulud palub
hageja jätta kostja kanda ning mõista kostjalt välja hageja kasuks 541 eurot.

2. Hagiavalduses märkis hageja kostja elukohaks Olevi xxx, Kohtla-Järve. Rahvastikuregistri
väljatrüki kohaselt puudub O. K.l elukoht. Deklaratsiooni järgi on kostja elukoht xxx, Jõhvi.
Kohus on kostjale kohtudokumendid saatnud aadressile xxx, Jõhvi. Politsei- ja
Piirivalveameti teate kohaselt on nende infosüsteemi kohaselt kostja elukohaks xxx, Jõhvi.
Kohtudokumendid tagastati märkega „Kaare 7 sotsiaaltöötaja sõnul, ei ela isik ammu enam
selles majas“.

Seoses sellega, et kostja O. K. tegelik asukoht oli teadmata, toimetati kostjale hagimaterjalid
kätte avalikult. Avalikult kättetoimetamise väljavõte on avaldatud väljaandes Ametlikud
Teadaanded 04. novembril 2016. a. TsMS § 317 lg 5 kohaselt loetakse dokument avalikult
kättetoimetatuks 15 päeva möödumisel väljavõtte väljaandes Ametlikud Teadaanded
ilmumise päevast. Hagimaterjalid loetakse kostjale kättetoimetatuks 18.11.2016. a. Kohus

                                                                                             (3)   2
kohustas kostjat 14 päeva jooksul kirjalikult vastama Kohtuteates selgitati kostjale
hagimaterjalide kättesaamise ja kohtule vastamise võimalust. Kostja kohtule vastanud ja
vastuväiteid hagile esitanud ei ole.

3. Hageja taotleb hagi rahuldamist tagaseljaotsusega juhul kui kostja kohtu määratud tähtajaks
hagile kirjalikku vastust ei esita.


KOHTUOTSUSE PÕHJENDUSED


4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et tal ei ole vaidlust hagi üle ning
hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja
jätta või põhjendavas osas piirduda ka üksnes õigusliku põhjenduse märkimisega.

7. Hagi on õiguslikult põhjendatud korteriühistuseaduse (KÜS) § 2 lg 1, § 5 lg 1; § 7 lg 4, §
15¹, võlaõigusseaduse (VÕS) § 6 lg 1; § 7, § 97, § 76 lg 1; § 100 lg 1 p 1,6, § 108 lg 1, § 101.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.


MENETLUSKULUDE JAOTUS


8. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.

Hageja menetluskulud on riigilõiv hagiavalduselt 400 eurot ja õigusabikulud 141 eurot, kokku
541 eurot. Kohus mõistab kostjalt hageja kasuks menetluskulude katteks 541 eurot.

/ allkirjastatud digitaalselt /



Viljo Junolainen
Kohtunik




                                                                                                 (3)   3
