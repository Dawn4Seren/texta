                                KOHTUMÄÄRUS

Kohus                             Harju Maakohus

Kohtunik                          Meelis Eerik

Kohtujurist                       Kadi Kark

Määruse tegemise aeg ja koht      12.01.2016.a, Tallinn, Kentmanni kohtumaja

Tsiviilasja number                2-15-16233
Tsiviilasi                        XXX(XXX, isikukood XXX, elukoht XXX) avaldus XXX
                                  (XXX,      isikukood XXX)    pärandvara   pankroti
                                  väljakuulutamiseks
Menetlustoiming                   Pankrotiavalduse menetluse raugemine
Kohtuistungi toimumise aeg        15. detsember 2015.a.
Kohtuistungil osalenud isikud     Avaldaja seaduslik esindaja XXX
                                  Ajutine pankrotihaldur Peeter Allikvere
RESOLUTSIOON
  1. Lõpetada menetlus XXX pärandvara pankrotti välja kuulutamata raugemise tõttu.
   2. Vabastada ajutine pankrotihaldur Peeter Allikvere tema ülesannetest.
   3. Määrata ajutise pankrotihalduri Peeter Allikvere tasuks pärandvara arvel 390 eurot
      (lisandub käibemaks) ja teostatud kulutuste hüvitiseks 29,25 eurot (lisandub
      käibemaks). Hüvitada riigi vahenditest ajutise pankrotihalduri Peeter Allikvere tasu
      ja kulutused summas 397 eurot (sealhulgas seaduses ettenähtud maksud, lisandub
      käibemaks 79,40 eurot), mis tasuda OÜ Parasmäe arveldusarvele nr
      EE352200221050060442.
   4. Avaldada teade menetluse lõpetamise kohta väljaandes Ametlikud Teadaanded.
Edasikaebamise kord
Määrusele võib esitada määruskaebuse 15 päeva jooksul arvates kohtumääruse
kättetoimetamisest Tallinna Ringkonnakohtule Harju Maakohtu Kentmanni kohtumaja kaudu,
kuid mitte hiljem kui 5 kuu möödumisel määruse tegemisest. Menetlusabi taotluse esitamine ei
vabasta kaebuse tähtaegse esitamise nõudest.
                                         Asjaolud
Anastasia XXX esitas 29.10.2015 avalduse XXX pärandvara pankroti väljakuulutamiseks.
Pärandvara hulgas on kohustusi 33 676,21 euro ulatuses, vara 92,86 eurot. Avaldaja palub välja
kuulutada XXX pärandvara pankrot.

11.11.2015 nimetas kohus ajutise halduri ja määras pankrotiavalduse läbivaatamiseks
kohtuistungi aja.
Ajutise halduri aruande kohaselt pärandvara hulgas puudub vara, mida saaks pöörata
pankrotivara hulka, kohustusi on 33 676,30 euro ulatuses. Võlgnik on püsivalt maksejõuetu,
maksejõuetuse põhjuseks on muu asjaolu pankrotiseaduse tähenduses. Püsiv maksejõuetus
saabus 02.09.2014. Tagasivõitmise või –nõudmise võimalusi ei esine. Ajutine haldur palub
määrata halduri tasuks 390 eurot (lisandub käibemaks) ning tehtud kulutuste hüvituseks 29,25
eurot (lisandub käibemaks). 397 eurot (lisandub käibemaks) palub ajutine haldur hüvitada riigi
vahenditest ning kanda OÜ Parasmäe arveldusarvele.

15.12.2015 toimunud kohtuistungil jäi ajutine haldur aruande juurde, kuid täpsustas, et
kohustuste suurus on 1 182,50 eurot. Avaldaja jäi pankrotiavalduse juurde ja nõustus ajutise
halduri arvamusega.

Kohus määras 17.12.2015 määrusega raugemise vältimiseks kohtu deposiiti makstava summa
suuruseks 800 eurot ning avaldas 17.12.2015 sellekohase teate väljaandes Ametlikud
Teadaanded.

                                        Kohtu seisukoht
Vastavalt pankrotiseaduse (PankrS) § 29 lg 1-3 „kohus lõpetab määrusega menetluse pankrotti
välja kuulutamata raugemise tõttu olenemata võlgniku maksejõuetusest, kui võlgnikul ei jätku
vara pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu. Kohus võib lõpetada
menetluse pankrotti välja kuulutamata raugemise tõttu olenemata võlgniku maksejõuetusest ka
siis, kui võlgniku vara koosneb peamiselt tagasivõitmise nõuetest ja nõuetest kolmandate isikute
vastu ning nende nõuete rahuldamine on vähetõenäoline. Kohus ei lõpeta menetlust raugemise
tõttu käesoleva paragrahvi lõikes 1 või 2 sätestatud alusel, kui võlgnik, võlausaldaja või kolmas
isik maksab pankrotimenetluse kulude katteks deposiidina selleks ettenähtud kontole kohtu
määratud summa.“

Pärandvara hulgas vara puudub, kohustusi on 1 182,50 euro ulatuses. Seega ületab kohustuste
maht vara mahtu. Ajutine haldur on tuvastanud, et puudub vara pankrotimenetluse kulude
katteks, puuduvad vara tagasivõitmise või tagasinõudmise võimalused, samuti ei ole tasutud
pankrotimenetluse kulude deposiiti. Kohtu hinnangul on täidetud PankrS § 29 lg 1-3 eeldused
avalduse menetluse lõpetamiseks pankrotti välja kuulutamata raugemise tõttu.

Kooskõlas ajutise halduri aruandega peab kohus pankrotisituatsiooni väljakujunemise põhjuseks
muud asjaolu PankrS § 22 lg 5 mõttes ja maksejõuetuse tekkimise ajaks 02.09.2014.

PankrS § 23 lg 1 järgi ajutisel halduril on õigus saada oma ülesannete täitmise eest tasu, mille
suuruse määrab kohus, samuti nõuda oma ülesannete täitmiseks tehtud vajalike kulutuste
hüvitamist. Tasu suuruse määramisel arvestab kohus ajutise halduri ülesannete mahtu ja
keerukust ning ajutise halduri kutseoskusi. Kohus kontrollib ajutise halduri ülesannete täitmiseks
tehtud kulutuste põhjendatust ja kinnitab vajalike ning põhjendatud kulutuste suuruse. Sama
paragrahvi lõigete 2 ja 3 järgi on tasu suuruse arvestamise aluseks ülesannete täitmisele kuluv
aeg, ajutise halduri tunnitasu ülemmäär on 96 eurot ning tasule maksude lisamisel lähtutakse
PankrS § 65 lõikes 11 sätestatust. PankrS § 65 lg 11 sätestab: „Halduri tasu sisaldab seaduses
ettenähtud makse, välja arvatud käibemaks. Kui haldur on kantud äriregistrisse füüsilisest isikust
ettevõtjana ning ta on käibemaksukohustuslane käibemaksuseaduse tähenduses, lisatakse halduri
tasule käibemaks. Halduri tasule lisatakse käibemaks ka juhul, kui see makstakse välja büroole
ning büroo on käibemaksukohustuslane käibemaksuseaduse tähenduses.“ PankrS § 23 lg 6
sätestab, et kohus võib ajutise halduri tasu ja hüvitatavate kulutuste tasumise määrata büroole,
mille kaudu ajutine haldur tegutseb.


                                                                                                2
Ajutine haldur palub tasuks määrata 390 eurot (lisandub käibemaks) ja teostatud kulutuste
hüvitiseks 29,25 eurot (lisandub käibemaks). Avaldaja ajutise halduri tasule vastuväiteid ei
esitanud.

Ajutise halduri aruande kohaselt on ta kulutanud oma ülesannete täitmiseks 6,5 tundi. Halduri
tunnitasu on 60 eurot. Kohus leiab, et arvestades ajutise halduri ülesannete mahtu ja keerukust,
halduri kutseoskusi, on halduri ülesannete täitmiseks kulunud aeg põhjendatud. Halduri tunnitasu
määr mahub kehtestatud piirmääradesse. Tehtud kulutused seisnevad arvestuslikes büroo-,
transpordi- ja sidekuludes. Kohus peab tehtud kulutusi põhjendatuks. Eeltoodust tulenevalt on
põhjendatud ajutise halduri tasuks määrata 390 eurot (lisandub käibemaks) ja kulutuste
hüvitiseks 29,25 eurot (lisandub käibemaks).

PankrS § 23 lg 4 sätestab: „Kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks väljamakseteks,
mõistab kohus ajutise halduri tasu ja hüvitatavad kulutused välja võlgnikult, kuid võib määrata
nende hüvitamise riigi vahenditest. Riigi vahenditest ei hüvitata ajutise halduri tasu ja kulutusi
suuremas summas kui 397 eurot (sealhulgas seaduses ettenähtud maksud, välja arvatud
käibemaks).“ PankrS § 23 lg 5 kohaselt ei määra kohus ajutise halduri tasu ja kulutuste
hüvitamist riigi vahenditest, kui võlgnik, võlausaldaja või kolmas isik on maksnud kohtu
deposiiti ajutise halduri tasu ja hüvitatavate kulutuste katteks kohtu poolt määratud summa.
Võlgnikul sisuliselt puudub vara ja deposiiti ei ole tasutud, seetõttu mõistab kohus ajutise halduri
tasu ja kulutuste hüvitise summas 397 eurot (sealhulgas seaduses ettenähtud maksud, lisandub
käibemaks) välja riigi vahenditest. Tasu ja kulutuste hüvitis maksta välja OÜ Parasmäe
arveldusarvele.

/Allkirjastatud digitaalselt/

Meelis Eerik
kohtunik




                                                                                                  3
