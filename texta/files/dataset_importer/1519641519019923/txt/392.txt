                                          KOHTUOTSUS
                                      EESTI VABARIIGI NIMEL

Kohus                              Pärnu Maakohus
Otsuse tegemise aeg ja koht        20.detsember 2016 Paide
Kriminaalasja number               1-16-11311 (16251000413)
Kohtunik                           Sirje Lahesoo
Kohtuistungi sekretär              Kai Niidumaa
Kriminaalasi                       Olev Tamme süüdistuses KarS § 121 lg 2 p 2 järgi
Menetlus                           Kiirmenetlus kokkuleppemenetluse erisustega
Prokurör                           Tiina Viru
Süüdistatav                        Olev Tamme, isikukood 35307264915, elukoht xxxxx xxx xxxxxx
                                   xxxxxxxx, xx xxxxx, xxxxxxxxxx, kahtlustatavana kinnipeetud
                                   19.12.2016 kuni 20.12.2016, varem kriiminaalkorras karistamata
Kaitsja (määratud korras)          Andres Veski, vandeadvokaat

RESOLUTSIOON
1. Süüdi tunnistada Olev Tamme KarS § 121 lg 2 p 2 järgi ning mõista talle karistuseks
vangistus 6 (kuus) kuud.
KarS § 68 lg 1 alusel lugeda ärakantud karistuseks eelvangistuses viibimise aeg 19.12.2016
kuni 20.12.2016, so 2 päeva.
Lõplikuks kandmisele kuuluvaks         karistuseks   mõista    vangistus   5   (viis)   kuud   ja   28
(kakskümmend kaheksa) päeva.
1.1. KarS § 74 alusel jätta vangistus tingimisi täielikult Olev Tamme suhtes kohaldamata.
Mõistetud karistust ei pöörata täitmisele, kui Olev Tamme 10 (kümne) kuulise katseaja
jooksul ei pane toime uut tahtlikku kuritegu ja täidab talle KarS § 75 lg 1 alusel
käitumiskontrolli ajaks kehtestatud kontrollnõudeid:
- elada kohtu määratud elukohas xxxxx xxx xxxxxx xxxxxxxx;
- ilmuda kriminaalhooldaja määratud ajavahemike järel kriminaalhooldusosakonda registreerimisele;
- alluda kriminaalhooldaja kontrollile oma elukohas ning esitada talle andmeid oma kohustuste
täitmise ja elatusvahendite kohta;
- saada kriminaalhooldusametnikult eelnev luba elukohast lahkumiseks Eesti territooriumi piires
kauemaks kui viieteistkümneks päevaks;
- saada kriminaalhooldusametnikult eelnev luba elu-, töö- või õppimiskoha vahetamiseks;
- saada kriminaalhooldusametnikult eelnev luba Eesti territooriumilt lahkumiseks ja väljaspool Eesti
territooriumi viibimiseks.
1.2. KarS § 75 kg 2 p 2 alusel panna Olev Tamme’le käitumiskontrolli ajaks kohustus mitte
tarvitada alkoholi ja narkootikume.
1.3. KarS § 78 p 1 kohaselt hakkab katseaeg kulgema kohtuotsuse kuulutamisest, KarS § 75
sätestatud käitumiskontrolli nõuete kohaldamist alustatakse pärast kohtulahendi
jõustumist.

2. Välja mõista Olev Tamme’lt riigituludesse 98,16 eurot määratud kaitsja tasu koos
käibemaksuga ja 322,50 eurot sundraha.
2.1. Lubada Olev Tamme’l tasuda menetluskulud (kokku 420,66 €) riigituludesse ositi
kaheteistkümne (12) kuu jooksul alates kohtuotsuse jõustumisele järgnevast kuust järgmiselt:
esimene kuu 35,66 eurot ja järgmised üksteist kuud iga kuu 35,00 eurot.
2.2. Makseinfo menetluskulude tasumiseks (makserekvisiidid, konto- ja viitenumbrid) edas-
tatakse kohtuotsuse jõustumisel süüdimõistetule. Makseinfot on võimalik saada ka Pärnu Maa-
kohtu Paide kohtumaja kantseleist.
2.3. Juhul, kui Olev Tamme ei täida menetluskulude tasumise kohustust nõuetekohaselt, tuleb tal
kanda ka kohtuotsuse täitmisega seotud kulud.

Edasikaebamise kord
Kohtuotsuse peale võib esitada apellatsioonkaebuse Tallinna Ringkonnakohtule Pärnu Maakohtu
Paide kohtumaja kaudu seoses Kriminaalmenetluse seadustiku 9. peatüki 2. jao sätete või § 339
lõike 1 rikkumisega. Süüdistatav ja kaitsja võivad esitada kokkuleppemenetluses tehtud kohtuot-
                                                                         Kriminaalasi nr 1-16-11311

suse peale apellatsiooni ka juhul, kui kokkuleppes kirjeldatud tegu ei ole kuritegu, see on karis-
tusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe. Tähtaeg apellatsioonkaebuse esitamiseks on 15
päeva alates kohtuotsuse kuulutamisest.
Menetluskulude osas võib esitada määruskaebuse Pärnu Maakohtule 10 päeva jooksul alates
päevast, mil isik sai kohtulahendist teada või pidi teada saama.

Süüdistus
Olev Tamme’t süüdistatakse selles, et tema 19.12.2016 kella 07:20 ajal xxxxxxxxx xxxxxx xxxxxx
xxxxxx xxxxxxxxx xxxxxx xx x korteris nrx lõi korduvalt x KO käte ja jalgadega näo ja keha piirkonda,
põhjustades kannatanule valu ja tervisekahjustusena näo, vasaku rinna, ülaselja ja parema

hüppeliigese pindmisi vigastusi.
Oma tegevusega pani Olev Tamme toime kehalise väärkohtlemise lähisuhtes oleva isiku vastu, mis on
kuritegu KarS § 121 lg 2 p 2 järgi.

Menetlus kohtus
1. Kohtuistungil kinnitas süüdistatav, et on süüdistuses märgitud teo toime pannud; et ta saab
süüdistusest ja kokkuleppe sisust aru; et ta on kokkuleppes väljendanud oma tõelist tahet ning et ta
nõustub kokkuleppega. Kriminaaltoimiku materjalide alusel ja kohtuliku arutamise põhjal leiab kohus,
et süüdistatava kokkulepe karistuse osas on olnud tema tõelise tahte avaldus ning et kriminaalasja
menetlemisel on järgitud kokkuleppemenetlust reguleerivaid sätteid. Eeltoodut arvestades tuleb Olev
Tamme süüdi tunnistada ja mõista talle karistus vastavalt kokkuleppele.
Kokkuleppes nõuab prokurör Olev Tamme süüdi tunnistamist KarS § 121 lg 2 p 2 järgi ning tema
karistamist vangistusega 6 kuud, millest kantuks lugeda eelvangistuses viibimise aeg 19.-20.12.2016,
so 2 päeva. Lõplik karistus – vangistus 5 kuud ja 28 päeva. KarS § 74 alusel ei pöörata karistust
(vangistust) täitmisele tingimusel, et Olev Tamme 10 kuulise katseaja jooksul ei pane toime uut
tahtlikku kuritegu, täidab katseajal käitumiskontrolli nõudeid, samuti kokkulepitud kohustust mitte
tarvitada alkoholi ja narkootikume.
2. Tsiviilhagi esitatud ei ole.
3. Asitõendeid ei ole.
4. KrMS § 175 lg 1 p-del 4 ja 9 kohaselt on menetluskuluks määratud kaitsja tasu ja süüdimõistva
kohtuotsusega kaasnev sundraha.
KrMS § 180 lg 1 kohaselt süüdimõistva kohtuotsuse korral hüvitab menetluskulud süüdimõistetu.
Olev Tamme määratud kaitsjana osales kohtueelses menetluses vandeadvokaat Andres Veski, kellele
arvestatud tasu koos käibemaksuga on kokku 98,16 eurot.
KrMS § 179 lg 1 p 2 kohaselt on sundraha teise astme kuriteos süüdimõistmise korral 1,5 kuupalga
alammäära, st 645 eurot. Kuna asja menetlemisel kohaldati kiirmenetlust, vähendab kohus KrMS §-st
2565 lg 2 alusel sundraha suurust poole võrra, st täitmisele kuuluv sundraha on 322,50 eurot.
Arvestades prokuröri taotlust ja süüdimõistetu varalist seisundit lubab kohus Olev Tamme’l tasuda
menetluskulud (kokku 420,66 eurot) 12 kuu jooksul arvates kohtuotsuse jõustumisele järgnevast
kuust kohtu määratud korras.



/allkirjastatud digitaalselt/
Sirje Lahesoo
Kohtunik




                                               2 (2)
