                 KOHTUMÄÄRUS
Kohus                   Viru Maakohus

Määruse tegemise aeg    13.12.2016
                        Jõhvi kohtumaja
ja koht

Kohtuasja number        1-14-7592

Kohtunik                Anne PALMISTE

Kohtuistungi sekretär   Jane VÄLI

Tõlk                    Marina DAVÕDOVITŠ

Kaitsja                 vandeadvokaat Kaido KOOGA

Asja läbivaatamise      01.12.2016
kuupäev
Kohtuasi                Viru     Vangla     materjalid    Juri    MARINITŠI
                        vangistusest tingimisi enne tähtaega vabastamiseks
                        Juri MARINITŠ
Süüdimõistetu           sünd. 04.05.1979, isikukood 37905040303, xxx
                        Karistuse kandmise algus 15.05.2014 ja lõpp 15.08.2017
                        Vabastada        Juri      MARINITŠ         (isikukood
                        37905040303) temale Harju Maakohtu 24.09.2014
                        otsusega mõistetud karistuse kandmisest tingimisi
                        enne      tähtaega      koos    tema      allutamisega
                        käitumiskontrolli nõuetele.
                        Vastavalt Karistusseadustiku §76 lg.5 määrata Juri
                        MARINITŠILE katseaeg kuni karistusaja tegeliku
                        lõpuni, s.o. kuni 15.08.2017.
RESOLUTSIOON            Kohustada Juri MARINITŠIT katseajal järgima
                        Karistusseadustiku §75 lg.1 p.1 – 6 sätestatud
                        järgmisi kontrollnõudeid:
                            - elama alalises elukohas xxx
                            - ilmuma         kriminaalhooldaja       määratud
                               ajavahemike järel kriminaalhooldusosakonda
                               registreerimisele

                           -   alluma kriminaalhooldaja kontrollile oma
                               elukohas ning esitama talle andmeid oma


                                                                             1
                  kohustuste täitmise ja elatusvahendite kohta
               - saama kriminaalhooldusametnikult eelneva
                  loa       elukohast       lahkumiseks    Eesti
                  territooriumi      piires     kauemaks      kui
                  viieteistkümneks päevaks
               - saama kriminaalhooldusametnikult eelneva
                  loa elu-, töö- või õppimiskoha vahetamiseks
               - saama kriminaalhooldusametnikult eelneva
                  loa Eesti territooriumilt lahkumiseks ja
                  väljaspool Eesti territooriumi viibimiseks.
           Kohustada Juri MARINITŠIT katseajal järgima
           Karistusseadustiku §75 lg.2 p.2, 2-1, 4, 7 ja 8
           sätestatud järgmisi lisakohustusi:
               - mitte tarvitada alkoholi
               - mitte omada või tarvitada narkootilisi või
                  psühhotroopseid aineid
               - asuda tööle kahe nädala jooksul alates
                  vangistusest vabanemisest
               - mitte viibida kohtades, kus tarvitatakse
                  sõltuvusaineid ega suhelda isikutega, kes on
                  kriminaalkorras karistatud
               - osaleda sotsiaalprogrammis.
           Määrata Juri MARINITŠ kriminaalhooldusele
           Tallinna       Vangla       kriminaalhooldusosakonna
           juhataja      määratud      kriminaalhooldusametniku
           järelevalve alla.
           Vastavalt Karistusseadustiku §78 p.2 hakkab
           katseaeg kulgema alates käesoleva kohtumääruse
           jõustumisest.
           Vabastada Juri MARINITŠ karistuse kandmisest
           Viru Vanglas peale käesoleva kohtumääruse
           jõustumist.
           Rahuldada vandeadvokaat Kaido KOOGA taotlus,
           määrata      tema     poolt    Juri    MARINITŠILE
           kohtulikus menetluses osutatud õigusabi tasu
           suuruseks ja mõista välja riigituludest 48
           (nelikümmend kaheksa) eurot (s.h. tutvumine
           materjalidega 20 €, osalemine kohtuistungil 20 €,
           käibemaks 8 €).
           Jätta kaitsjale (vandeadvokaat Kaido KOOGA)
           kohtulikus      menetluses    makstud     tasu  Eesti
           Vabariigi kanda.
           Kohtumäärusele on õigus esitada määruskaebus
           Viru Maakohtule 15 päeva jooksul alates päevast,
           mil isik sai vaidlustatavast kohtumäärusest teada
           või pidi teada saama.

Asjaolud

                                                                2
Viru Vangla esitas 05.10.2016 Viru Maakohtule materjalid kinnipeetav Juri Marinitši
vangistusest tingimisi enne tähtaega vabastamiseks.

Juri Marinitš on süüdi tunnistatud Harju Maakohtu 24.09.2014 otsusega
Karistusseadustiku (KarS) §184 lg.2 p.2 järgi ning karistatud KarS §65 lg.2 ja §68 lg.1
kohaldamisega vangistusega 4 aastat 4 kuud 18 päeva aastat alates 15.05.2014.

Viru Vangla iseloomustusest nähtub, et kinnipeetaval distsiplinaarkaristused puuduvad.
Kinnipeetav on kriminaalkorras karistatud 8 korda, reaalset vangistust kannab
neljandat korda. Käesolev kuritegu on toime pandud majandusliku kasu saamise
eesmärgil. Kuritegude laad on muutunud, suurenenud on ühiskonnaohtlikkus.
Vangistuses on kinnipeetav töötanud väljaspool vanglat, käinud kahel korral
lühiajalisel väljasõidul suhtlemiseks lähedastega, läbis xxx tasemed, töötanud xxxl,
läbis sotsiaalprogrammi xxx ja paikneb käesoleval ajal avavanglas. Kinnipeetaval on
tasumata rahalisi kohustusi 1358 € ulatuses ja vabanemisfondis on 452 €.
Kinnipeetav soovib elama asuda Maardusse, kus võib uuesti hakata suhtlema
kriminaalsete tuttavatega. Kinnipeetav on korduvalt karistatud seoses narkootikumide
käitlemisega nii väärteo- kui kriminaalkorras. Kinnipeetav on tarvitanud kanepit,
ecstasyt, amfetamiini, kokaiini, fentanüüli, sõltuvust ei ole diagnoositud. Kinnipeetav
kaldub kordama oma vigu, probleemide lahendamiseks on otsinud kergeid ja kiirete
tulemustega lahendusi, tagajärgedele ei mõtle. Korduv kriminaalkorras karistatus viitab
kriminaalsetele hoiakutele. Vestlusel väljendab lugupidavat suhtumist ametnikesse ja
kriminaalhooldusesse, kuid on kuritegusid toime pannud ka katseajal. Kinnipeetav on
ohtlik avalikkusele, oht seisneb rahvatervise kahjustamises ja füüsilise vägivalla
kasutamises oma eesmärkide saavutamiseks. Uue kuriteo toimepanemise tõenäosus 2
aasta jooksul on 34%, vägivaldse kuriteo toimepanemise tõenäosus on 21%. Viru
Vangla toetab kinnipeetava vabastamist vangistusest tingimisi enne tähtaega.

Kriminaalhooldaja oma kirjalikus arvamuses märgib, et kinnipeetava perekonda
kuuluvad ema, isa ja õde, kes elab eraldi. Suhted päritoluperekonnaga on head ja
toetavad, telefoni teel suheldakse igapäevaselt. Vanglas külas vanemad ei käi.
Kinnipeetaval on elukaaslane, ka temaga on suhted head. Perel on hirm, et
kinnipeetav hakkab vabaduses uuesti suhtlema kriminaalsete tuttavatega. Vabanemise
korral soovib kinnipeetav asuda elama 3-toalisesse korterisse, mis kuulub kinnipeetava
isale. Korteris toimub remont, kuid elamistingimused on rahuldavad. xxx juhatuse
liige on telefoni teel kinnitanud, et kinnipeetaval on võimalik nende juurde tööle
asuda, kuid garantiikirja ei ole selle kohta saadetud. Kinnipeetav on korduvalt
kriminaalkorras karistatud, tema poolt toimepandud kuriteod on eriliigilised.


Maakohtu istung

Kinnipeetav Juri Marinitš taotles maakohtu istungil enda vabanemist ja seletas, et
käesolevaks ajaks on tasumata võlgnevused alla 500 € ning vabanemisfondis on
peaaegu 1000 €.

Prokuröri abi Kristiina Erte maakohtu istungile ei ilmunud, oma kirjalikus seisukohas
toetas ta kinnipeetava vabastamist vangistusest tingimisi enne tähtaega.



                                                                                     3
Kaitsja vandeadvokaat Kaido Kooga toetas kinnipeetava taotlust            ja leidis, et
kinnipeetava vabastamine on põhjendatud.


Maakohtu määruse põhjendused

Maakohus, tutvunud asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.


Vastavalt Karistusseadustiku §76 lg.4 katseajaga tingimisi enne tähtaega vangistusest
vabastamise otsustamisel arvestab kohus kuriteo toimepanemise asjaolusid,
süüdimõistetu isikut, varasemat elukäiku ning käitumist karistuse kandmise ajal,
samuti tema elutingimusi ja neid tagajärgi, mida võib süüdimõistetule kaasa tuua
tingimisi enne tähtaega karistusest vabastamine.

Käesoleva asja materjalidest nähtub, et kinnipeetav on kriminaalkorras karistatud
korduvalt, vangistuses viibib samuti juba neljandat korda. Uue kuriteo sooritas
kinnipeetav kehtival katseajal. Tegemist on I astme rahvatervisevastase süüteoga.
Vangistuse ajal kinnipeetaval distsiplinaarkaristused puuduvad. Kinnipeetava karistuse
tähtaeg lõpeb 15.08.2017.

Maakohus leiab, et kuigi korduvkaristatus ja uue kuriteo sooritamine kehtival
katseajal on sellised asjaolud, mis võivad välistada kinnipeetava ennetähtaegse
vabastamise, tuleb arvestada ka seda, et vangistuses on kinnipeetav käitunud
distsiplineeritult, mis näitab tema suhtumist korda ja kehtestatud reeglitesse, samuti
ka alljärgnevat.

Tähtaegse vabanemise peamise puudus on see, et endine vang sammub
vanglaväravast välja nii-öelda musta auku: talle endale on üleminek järsk ning ta
kaob õiguskaitsjate vaateväljast, sest riigil ei ole enam õigust tema tegemistel
pidevalt silma peal hoida. Seega tuleb käesolevas asjas arvestada ka sellega, kas
juhul, kui kinnipeetav istub oma aja ära ja vabaneb 8 kuu pärast, jääksid kuriteod
sooritamata. Maakohus leiab, et tõhusaim viis on korduvalt karistatud isikuid
õiguskuulekale teele tagasi aidata ja ühiskonna turvatunnet tugevdada vangla ja
kriminaalhoolduse koostöös. Asjaolu, et Eestis kannab suur hulk vange karistust
mitmendat korda, näitab, et korduvkuritegevus on tõsine probleem ja vabanenute üle
on vaja usaldusväärset kontrolli.

Ennetähtaegse vabanemise mõte ongi see, et vabanenu jääb kriminaalhooldaja
järelevalve alla: ta peab oma tegemistest aru andma, ta on nähtaval ja raskuste
ilmnedes on lootust õigel ajal reageerida. Loomulikult ei saa kriminaalhooldus kõiki
probleeme ära hoida, kuid on selge, et kriminaalhooldusalune endine vang on
ühiskonnale palju turvalisem kui igasuguse järelevalveta ja abita endine vang.

Seega on ennetähtaegse vabastamise mõte eelkõige selles, et vabanevad vangid ei
kao õiguskaitsjate silmist ega lähe isevooluteed kunagiste sõprade ja kommete
keerisesse, vaid töö nendega jätkuks. Ennetähtaegne vabastamine tähendab sisuliselt
vangistuse eesmärkide täitmist teiste, kuid palju odavamate ja tõhusamate
vahenditega. Maakohus leiab, et järelevalve all olemine aitab endisel kinnipeetaval
püsida õigel teel, samuti on järelevalve all võimalik teda resotsialiseerimisel aidata.

                                                                                     4
Ühtlasi annab vangistusest tingimisi enne tähtaega vabastamine süüdimõistetule
võimaluse tõestada, et ta on võimeline edaspidi järgima seaduskuulekat elu.
Vabastades kinnipeetava vangistusest käesoleval ajal, on tema üle võimalik teostada
kontrolli kuni karistuse tegeliku lõpuni. Kui ta vabaneb 8 kuu pärast tähtaegselt,
puudub riigil igasugune alus tema tegevuse ja tegevusetuse üle teostada kontrolli.

Vabanemise korral on kinnipeetaval olemas kindel elukoht. Tegemist on 3-toalise
korteriga, kus elamistingimused on rahuldavad ja mis kuulub kinnipeetava isale. Viru
Vangla iseloomustuse kohaselt on kinnipeetava suhted päritoluperekonna ja
elukaaslasega head ja toetavad. Maakohus leiab, et seega on kinnipeetavale
ennetähtaegse vabanemise korral lisaks kriminaalhooldusametniku järelevalvele
olemas ka nn. kodune järelevalve, tugi ja toetus.

Vabanemise       korral  on     kinnipeetavale    garanteeritud    töökoht, seda     on
kriminaalhooldusametnikule telefoni teel kinnitanud xxx juhatuse liige. Arvestades ka
kinnipeetava enda kinnitust, et käesolevaks ajaks on ta tasumata rahalisi kohustusi
vähendanud ja suurendanud vabanemisfondi kogutavat summat, on tõenäoline, et
kinnipeetav suudab vabaduses oma sissetulekutega hakkama saada. Maakohus leiab
ka, et vabastades kinnipeetava vangistusest käesoleval ajal, s.o. 8 kuud enne tähtaega
koos katseajaga, kaasneb           sellega     käitumiskontrolli      nõue      esitada
kriminaalhooldusametnikule andmed oma kohustuste täitmise kohta (KarS §75 lg.1
p.3). Kui kinnipeetav vabaneb 8 kuu pärast tähtaegselt, puudub tal igasugune
kohustus oma võlgnevuste likvideerimiseks ning riigil võimalused selle
kontrollimiseks.

Nagu nähtub viimase kohtuotsuse ärakirjast, on kinnipeetavat karistatud
narkootikumidega seotud kuriteo eest. Viru Vangla iseloomustuse kohaselt on
kinnipeetav      ise    tunnistanud     narkootikumide    tarvitamist, kuid     vangla
meditsiiniosakonna andmetel sõltuvust diagnoositud ei ole. Samast iseloomustusest
nähtub ka kinnipeetava enda soov edaspidi narkootikumidega mitte mingisugust
tegemist teha. Selle kohta annab kinnitust ka asjaolu, et vangistuses veedetud aja
jooksul puuduvad kinnipeetaval probleemid (mh. karistused) sõltuvusainete ja
tarvitamisega, ta on läbinud sõltuvusega seotud sotsiaalprogrammi Eluviisitreening,
kus tema osalus programmis oli väga hea. Maakohus peab seda kõike positiivseks ja
leiab, et vabastades kinnipeetava vangistusest käesoleval ajal, on talle lisaks
tavalistele käitumiskontrolli nõuetele võimalik panna kohustus läbida katseaja jooksul
sõltuvusega seotud sotsiaalprogramme. Kui kinnipeetav vabaneb tähtaegselt, ei saa
teda sotsiaalprogrammide läbimisele kohustada ja nende vabatahtlikku läbimist ei ole
võimalik kontrollida.

Kriminaalhooldusametniku kirjaliku arvamuse kohaselt on uue kuriteo kõrged riskid
antud kinnipeetava poolt seotud asjaolu, et ta võib hakata taas suhtlema
kriminaalsete tuttavatega. Maakohus nõustub siinkohal kriminaalhooldusametniku
seisukohaga, et nimetatud asjaolu on tõepoolest uue kuriteo toimepanemise risk, kuid
arvestab siinjuures ka seda, et vabastamise korral saab kinnipeetavale panna
lisakohustusena keelu suhelda kriminaalkorras karistatud isikutega ning viibida
kohtades, kus tarvitatakse sõltuvusaineid.

Arvestades eeltoodut leiab maakohus, et taotlus on põhjendatud, kuulub rahuldamisele
ning kinnipeetav tuleb vangistusest vabastada tingimisi enne tähtaega. Uue kuriteo
toimepanemise riske on võimalik vähendada lisakohustuste panemisega.

                                                                                     5
Vastavalt KarS §76 lg.5 määrab maakohus kinnipeetavale katseaja kuni karistuse
tegeliku lõpuni.

Sellel ajal allutatakse süüdimõistetu KarS §75 lg.1 p.1 – 6 sätestatud
käitumiskontrollile järgmiste nõuete täitmisega:
    - elada alalises xxx
    - ilmuda           kriminaalhooldaja       määratud        ajavahemike          järel
       kriminaalhooldusosakonda registreerimisele
    - alluda kriminaalhooldaja kontrollile oma elukohas ning esitada talle andmeid
       oma kohustuste täitmise ja elatusvahendite kohta
    - saada kriminaalhooldusametnikult eelneva loa elukohast lahkumiseks kauemaks
       kui viieteistkümneks päevaks
    - saada kriminaalhooldusametnikult eelneva loa elu-, töö- või õppimiskoha
       vahetamiseks
    - saama       kriminaalhooldusametnikult     eelneva  loa     Eesti  territooriumilt
       lahkumiseks ja väljaspool Eesti territooriumi viibimiseks.

Lisaks eeltoodule peab maakohus vajalikuks ja põhjendatuks järgmiste KarS §75 lg.2
p.2, 2-1, 4, 7, 8 sätestatud lisakohustuste panemise süüdimõistetule:
    - mitte tarvitada alkoholi
    - mitte omada või tarvitada narkootilisi või psühhotroopseid aineid
    - asuda tööle kahe nädala jooksul peale vangistusest vabanemist
    - mitte viibida kohtades, kus tarvitatakse sõltuvusaineid ja mitte suhelda
        kriminaalkorras karistatud isikutega
    - osaleda sotsiaalprogrammis.

Maakohus leiab, et esimene ja teine lisakohustus on vajalik seetõttu, et Viru Vangla
iseloomustuse kohaselt on kinnipeetav ise tunnistanud sõltuvusainete tarvitamist ning
ka viimane karistus on määratud narkootikumide seotud kuriteo eest. Tööle asumine
tagab kinnipeetavale vabaduses legaalse sissetuleku, mis vähendab majanduslikuks
toimetulekuks uuesti kuritegude toimepanemise ohtu. Samuti annab tööle asumine
kinnipeetavale tegevust ja vähendab vaba aega. Kohtades, kus tarvitatakse
sõltuvusaineid, viibimise keeld ja kriminaalkorras karistatud isikutega suhtlemise
keeld vähendab nii uute kuritegude toimepanemise kui ka sõltuvusainete tarvitamise
ohtu. Viimane lisakohustus on vajalik samuti seoses kinnipeetava poolt vabaduses
narkootikumide tarvitamise ja toimepandud kuriteo iseloomuga,

Maakohus lähtus määruse tegemisel eeltoodust ja juhindus Karistusseadustiku §76
ning Kriminaalmenetluse seadustiku §426, §383, §384 ja §387.




(allkirjastatud digitaalselt)
Anne PALMISTE
kohtunik




                                                                                       6
