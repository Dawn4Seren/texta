                       KOHTUMÄÄRUS
Kohus                              Harju Maakohus, Kentmanni kohtumaja
Kohtunik                           Mati Maksing
Määruse tegemise aeg ja koht       22. aprill 2016. a, Tallinn
Tsiviilasja number                 2-15-12190
Tsiviilasi                         OÜ XXXhagi Korteriühistu XXXvastu 5 421,28 euro ja
                                   viivise nõudes
Tsiviilasja hind                   6 135,94 eurot
Menetlusosalised ja nende          Hageja: OÜ XXX(registrikood XXX), seaduslik esindaja
esindajad                          juhatuse liige XXXja lepinguline esindaja Oksana
                                   Smirnova
                                   Kostja: Korteriühistu XXX(registrikood XXX),
                                   seaduslikud esindajad juhatuse liikmed XXX ja
                                   XXXning lepinguline esindaja XXX

Menetlustoiming                    Kompromissi kinnitamine ja menetluse lõpetamine

RESOLUTSIOON
   1.   Kinnitada hageja OÜ XXX(registrikood XXX) ja kostja Korteriühistu
        XXX(registrikood XXX) vaheline 21. aprilli 2016 kompromiss järgmistel
        tingimustel:
        1.1. pooled on kokku leppinud, et kostja võlgneb hagejale tulenevalt hagis
              märgitud töövõtulepingust 5 037,28 eurot, samuti selle lepingu täitmisest
              tulenevalt ekspertiisikulu kahjuhüvitise 384 eurot;
        1.2. pooled on kokku leppinud, et hageja vähendab kompromissi huvides
              viivise nõuet kostja vastu poole võrra ja kostja kohustub tasuma hagi
              esitamise ajaks sissenõutavaks muutunud viivisest osasumma 81,54 eurot
              ja menetluse kestel (12. august 2015 – 21. aprill 2016) sissenõutavaks
              muutunud viivisest osasumma 191,11 eurot;
        1.3. kostja hüvitab hagejale menetluskuludest poole riigilõivust, st 225 eurot,
              ja osa esindajakuludest 720 eurot, ülejäänud menetluskulud jäävad poolte
              endi kanda;
        1.4. kompromissi punktides 1–3 [kohtumääruse resolutsiooni punktid 1.1–1.3]
              kokku lepitu järgi tasub kostja hagejale kokku 6 638,93 eurot;
        1.5. kompromissi punktis 4 [resolutsiooni punkt 1.4] märgitud summa tasub
              kostja hagejale aastase maksegraafiku alusel sel viisil, et 28. aprilli 2016
              tuleb tasuda 1 000 eurot ja järgneva 11 kuu igal 30. kuupäeval osamakse
              512,63 eurot alates 30. maist 2016 – 30. märtsini 2017;
        1.6. kompromissi punktis 5 [resolutsiooni punkt 1.5] kokku lepitud osamaksed
              teeb kostja hageja arveldusarvele nr XXXXXXXXXXXXXX.
   2.   Lõpetada tsiviilasja menetlus.
                                                                                  2-15-12190

   3.   Tagastada hagejale pool tasutud riigilõivu ja selleks kanda 225 eurot OÜ
        XXXarveldusarvele XXXXXXXXXXXXXXX.
   4.   Jätta kompromissiga hõlmamata menetluskulud poolte endi kanda ja määrata
        kindlaks, et pooltel ei tule vastastikku hüvitada muid menetluskulusid peale
        kompromissis märgitute.
Edasikaebamise kord
Käesoleva määruse peale ei saa esitada määruskaebust.

KOHTU PÕHJENDUSED
1. Kohtu menetluses on OÜ XXX(hageja) hagi Korteriühistu XXX(kostja) vastu nõuetega
mõista kostjalt hageja kasuks välja põhivõlg 5 037,28 eurot; kahjuhüvitis 384 eurot; hagi
esitamise ajaks sissenõutavaks muutunud viivis 163,08 eurot ja põhivõla summalt tulevikus
sissenõutavaks muutuv viivis määraga 0,03% päevas alates kohtulahendi jõustumisest kuni
täitmiseni.
Pooled avaldasid 21. aprilli 2016 istungil kohtuliku kompromissi, mille paluvad kohtul
kinnitada ja tsiviilasja menetluse lõpetada. Pooled loobusid kompromissi kinnitavale
kohtumäärusele määruskaebuse esitamise õigusest.
Avalduses sisaldub riigilõivu osalise tagastamise taotlus, hageja palub talle tagastada poole
hagi esitamisel tasutud lõivust, st summa 225 eurot.
2. Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. Vastavalt
TsMS § 430 lg 1 võivad pooled menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab
asja menetluse. Kompromissi kinnitamise määruses märgitakse kompromissi tingimused.
TsMS § 430 lg 3 esimese lause kohaselt ei kinnita kohus kompromissi, kui see on vastuolus
heade kommetega või seadusega või rikub olulist avalikku huvi või kui kompromissi ei ole
võimalik täita. Kohtu hinnangul ei ole kompromiss kohtule esitatud asjaolude järgi vastuolus
heade kommete ega seadusega ja ei riku olulist avalikku huvi, samuti on seda võimalik täita.
Kohus on pooltele selgitanud kompromissiga menetluse lõpetamise tagajärgi.
Seega saab kohus kompromissi kinnitada ja menetluse lõpetada.
3. Hageja on taotlenud poole hagi esitamisel tasutud riigilõivu tagastamist, kohus rahuldab
selle taotluse TsMS § 150 lg 2 p 1 alusel. Hageja tasus menetluses kokku riigilõivu 450 eurot,
sellest kuulub tagastamisele pool ehk 225 eurot.
4. Menetlust lõpetavas lahendis otsustab kohus menetluskulude jaotuse. Tulenevalt TsMS
§ 168 lg-st 3 jäävad kompromissiga hõlmamata menetluskulud poolte endi kanda. Juhindudes
TsMS § 177 lg 1 p-st 1 määrab kohus kindlaks, et pooltel ei tule vastastikku hüvitada muid
seniseid menetluskulusid, mis ei ole hõlmatud kompromissiga.
5. TsMS § 433 lg 1 alusel võib menetluse lõpetamise määruse peale esitada määruskaebuse.
Vastavalt TsMS § 661 lg-le 4 võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on loobunud
õigusest esitada kompromissi kinnitavale määrusele määruskaebus, seega ei ole käesolev
määrus vaidlustatav.

/ allkirjastatud digitaalselt /
Mati Maksing, kohtunik

                                                                                         2 (2)
