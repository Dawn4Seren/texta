                               KOHTUOTSUS
                               EESTI VABARIIGI NIMEL


 Kohus                         Tartu Maakohus Tartu kohtumaja


 Otsuse tegemise aeg ja koht   25. veebruaril 2016. a Tartu Kalevi 1

 Kriminaalasja number          1-16-116

 Kohtukoosseis                 kohtunik Ingeri Tamm

 Kohtuistungi sekretär         Nele Loit

                               Artur Znamenski süüdistuses KarS § 263 lg 1 p 1 järgi
 Kriminaalasi
                               kokkuleppemenetluses

 Prokurör                      abiprokurör Mariken Arro

 Süüdistatav                   Artur Znamenski
                               elukoht: XXXX; isikukood: 39107272712; kodakondsus:
                               XXXX; haridus: XXXX; emakeel: XXXX; töö- või õppimise
                               koht: XXXX
                               varasem karistatus: kriminaalkorras karistatud 1 kord – Tartu
                               Maakohtu 21.11.2011. a otsusega KarS § 245 järgi 2 kuu
                               pikkuse vangistusega, ärakandmisele kuuluv karistus 1 kuu 28
                               päeva vangistust tingimisi KarS § 73 lg 1 alusel 3 aasta
                               pikkuse katseajaga
                               tõkend: 15.09.2015. a kohaldatud tõkendina elukohast
                               lahkumise keeldu

 Kaitsja                       advokaat Eve Laine

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Süüdi tunnistada Artur Znamenski KarS § 263 lg 1 p 1 järgi ja mõista karistuseks 1 (üks)
aasta vangistust.



                                            1
KarS § 73 lg 1 alusel määrata, et mõistetud vangistus jäetakse tingimisi kohaldamata ja
seda ei pöörata täielikult täitmisele, kui Artur Znamenski ei pane 1 (üks) aasta 6 (kuus)
kuu pikkuse katseaja jooksul toime uut tahtlikku kuritegu.

KarS § 78 p 1 kohaselt hakkab katseaeg kulgema alates kohtuotsuse kuulutamisest.


Artur Znamenskile kohaldatud tõkend – elukohast lahkumise keeld - tühistada
kohtuotsuse jõustumisel.

KrMS § 126 lg 3 p 1 alusel jätta turvakaamera salvestis DVD-R plaadil (pakend nr 1)
kriminaalasja juurde.

KrMS § 180 lg 1 alusel välja mõista Artur Znamenskilt riigituludesse menetluskuludena
sundraha 645 (kuussada nelikümmend viis) eurot ja muud menetluskulud 168 (ükssada
kuuskümmend kaheksa) eurot.

Määrata KrMS § 180 lg 3 alusel menetluskulud 813 (kaheksasada kolmteist) eurot tasumisele
ositi 12 (kaksteist) kuu jooksul alates kohtuotsuse jõustumisest.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).
Artur Znamenskil tuleb menetluskulude tasumisel märkida viitenumber: 99916700013696.

Juhul kui menetlusosalised kohtuotsust ei vaidlusta, jõustub kohtuotsus 12.03.2016. a ja
menetluskulude tasumise lõpptähtaeg on 11.03.2017. a.
Kohtulahendi alusel riigituludesse välja mõistetud rahaliste kohustuste tasumisel tuleb märkida
maksekorraldusele kohtulahendi number ning nõude liik, mida tasutakse. Kui makse
teostatakse kolmanda isiku poolt, siis tuleb märkida maksekorraldusele veel isiku ees- ja
perekonnanimi, kelle eest makse teostatakse.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse juhul, kui tegemist
on       kokkuleppemenetlust       reguleerivate      menetlusnormide        rikkumisega       või
kriminaalmenetlusõiguse olulise rikkumisega vastavalt KrMS § 339 lg-le 1. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates otsuse avalikult teatavakstegemisest.

                                                2
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.



KOHTUOTSUSE PÕHIOSA
I Kokkuleppe sisu

Artur Znamenkit süüdistatakse selles, et tema 05.04.2015. a kella 01.30 paiku Tartu linnas
Küüni 5a Barclay platsil asuva kiirtoidukoha „Fasters“ ees pargis, rikkudes korrakaitseseaduse
§-s 55 sätestatud põhimõtet, et avalikus kohas on keelatud käituda teist isikut häirival või ohtu
seadval viisil, eelkõige; teist isikut lüüa, tõugata, kakelda, loopida asju teise isiku, looma või
asja pihta neid ohtu seades või käituda muul viisil vägivaldselt, kasutas füüsilist vägivalda D.-
T.T. ja R.L. suhtes, mis seisnes selles, et Artur Znamenski lõi mitmel korral rusika ja jalaga D.-
T.T. näkku, mille tagajärjel kukkus D.-T.T. pikali maha ja kaotas teadvuse. Seejärel ründas
Artur Znamenski R.L., lüües talle mitmel korral rusikaga näopiirkonda vasakule poole põse
pihta, mille tagajärjel purunesid R.L. peas olnud prillid, pärast seda lõi Artur Znamenski jalaga
vastu R.L. vasakut reit. Sellise tegevusega tekitas Artur Znamenski D.-T.T. füüsilist valu ja
ülahuule põrutushaava ning R.L. füüsilist valu ja näopiirkonna põrutuse ning verevalumi.
Sellega pani Artur Znamenski toime KarS § 263 lg 1 p 1 järgi kvalifitseeritava kuriteo, s.o
avalikus kohas käitumise üldnõuete rikkumise, mis on toime pandud vägivallaga.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo asjaolude ja kvalifikatsiooniga, jõudsid kokkuleppele prokuröri poolt kohtus nõutavas
karistuse liigis ja määras ning hüvitamisele kuuluvates kriminaalmenetluse kuludes.

KarS § 263 lg 1 p-s 1 ettenähtud kuriteo toimepanemise eest küsib prokurör kohtus Artur
Znamenkile karistuseks 1 aastat vangistust. KarS § 73 lg 1 ja 3 alusel tingimisi jätta karistuseks
mõistetud vangistus kohaldamata ja täielikult täitmisele pööramata, kui Artur Znamenski ei
pane 1 aasta 6 kuu pikkuse katseaja jooksul toime uut tahtlikku kuritegu.

Tsiviilhagi esitatud ei ole. Konfiskeerimisele kuuluvat vara ei ole.
Kokkuleppe kohaselt on menetluskuludeks määratud kaitsjale kohtueelses menetluses makstud
tasu 144 eurot (tl 46-49, 57-59) ja süüdimõistva kohtuotsusega kaasnev sundraha 645 eurot.
Eeltoodud menetluskulule lisandub kaitsjatasu 24 eurot kohtuistungil osalemise eest.
Menetlusosalised on leppinud kokku selles, et Artur Znamenski hüvitab kõik menetluskulud
ühe aasta jooksul.


II Kohtu seisukoht kokkuleppe osas


Kokkulepe oli süüdistatavale arusaadav ja ta jäi kohtus selle juurde.
Prokurör ja kaitsja jäid sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid. Kohus on seisukohal, et Artur Znamenski on sõlminud

                                                3
kokkuleppe oma tõelise tahte kohaselt. Kriminaalasjas kogutud tõendid annavad aluse
tunnistada Artur Znamenski süüdi KarS § 263 lg 1 p 1 järgi ning mõista talle karistus vastavalt
kokkuleppele.

Kokkuleppe kohaselt tuleb Artur Znamenskil hüvitada kõik menetluskulud, milleks on 813
eurot. Menetluskuludeks on riigi õigusabi kulud kohtumenetluses 24 eurot ja määratud kaitsjale
kohtueelses menetluses makstud tasu 144 eurot, samuti süüdimõistva kohtuotsusega kaasnev
sundraha, milleks on teise astme kuriteo toimepanemises süüdimõistmise korral 1,5 kuupalga
alammäära, s.o 645 eurot (palga alammäär on alates 1. jaanuarist 2016. a 430 eurot).

Menetluskulude tasumiseks annab kohus KrMS § 180 lg 3 alusel Artur Znamenskile aega 12
kuud alates kohtuotsuse jõustumisest.

/allkirjastatud digitaalselt/

Ingeri Tamm
kohtunik




                                              4
