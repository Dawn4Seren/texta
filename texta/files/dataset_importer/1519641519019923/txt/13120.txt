                                                                                              1

                                                                   Kriminaalasi nr 1-13-10743




                                    KOHTUMÄÄRUS
09. juunil 2016 Viru Maakohus koosseisus
kohtunik                    Heli Väinaste
sekretäri                   Enjar Malm                                       juuresolekul
kaitsja                     v.-adv. Eduard Bulattšik                             osavõtul
avalikul     kohtuistungil  Rakvere       kohtumajas        läbi vaadanud Viru    Vangla
kriminaalhooldusosakonna Rakvere esinduse kriminaalhooldusametniku Taimi Lepiksaare
erakorralise ettekande Oliver Kuusmaa’le mõistetud ja ärakandmata karistuse täitmisele
pööramiseks,
                                    t e g i k i n d l a k s:

Viru Maakohtu kohtuotsusega nr 1-13-10743 16.02.2015 tunnistati Oliver Kuusmaa süüdi
KarS § 274 lg 1 järgi ning karistuseks mõisteti 4 (neli) kuud vangistust. KarS § 65 lg 1 alusel
liideti mõistetud karistusele, 4 (neli) kuud vangistust, Viru Maakohtu 04.06.2013 otsusega
mõistetud karistus 9 (üheksa) kuud vangistust, lugedes kergem karistus kaetuks raskeima
karistusega ja Oliver Kuusmaale mõisteti liitkaristuseks 9 (üheksa) kuud vangistust.
Karistusest arvati maha täielikult ära kantud karistus 9 (üheksa) kuud vangistust, mis oli
asendatud üldkasuliku tööga 540 tunni ulatuses ja täidetud 11.12.2014 ning loeti karistus
kantuks. Oliver Kuusmaa tunnistati süüdi KarS § 199 lg 2 p 7,8,9 järgi ning karistuseks
mõisteti 6 (kuus) kuud vangistust. Oliver Kuusmaa tunnistati süüdi KarS § 215 lg 2 p 1,2 järgi
ning karistuseks mõisteti 3 (kolm) kuud vangistust. KarS § 64 lg 1 alusel mõisteti
liitkaristuseks üksikkaristustest raskeima suurendamise teel 9 (üheksa) kuud vangistust. KarS
§ 65 lg 1 alusel üksikkaristuse suurendamise teel liideti kohtuotsusega mõistetud karistus, 9
kuud vangistust, Viru Maakohtu 20.01.2015 otsusega mõistetud karistusega, s.o 11 kuud 27
päeva vangistust ning mõisteti liitkaristuseks 1 (üks) aasta 6 (kuus) kuud vangistust. Karistuse
kandmise alguseks loeti 24.11.2014.

Viru Maakohtu määrusega nr 1-13-10743 04.11.2015 vabastati Oliver Kuusmaa karistuse
kandmisest tingimisi enne tähtaega katseajaga kuni 24.05.2016 ja ta määrati selleks tähtajaks
Viru Vangla kriminaalhooldusosakonna juhataja poolt nimetatud III üksuse
kriminaalhooldusametniku järelevalve alla. Oliver Kuusmaad kohustati katseaja kestel
järgima KarS § 75 lg 1 p 1-6 sätestatud kontrollnõudeid:
1) elama kohtu määratud alalises elukohas aadressil xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
                                                                                             2



Oliver Kuusmaa suhtes kohaldati vastavalt KarS § 75 lg 2 järgmisi kohustusi:
1) mitte tarvitada alkoholi;
2) mitte omama või tarvitama narkootilisi või psühhotroopseid aineid;
3) asuma õppima või tööle või võtma arvele Töötukassas kahe nädala jooksul peale
vabanemist;
4) mitte suhelda kriminaalkorras karistatud isikutega, kes ei ole tema pereliikmed
kriminaalhooldusametnikult luba küsimata;
5) osalema sotsiaalprogrammides kui kriminaalhooldusametnik pakub.

Oliver Kuusmaa nähti ette vabastada tingimisi enne tähtaega alates kohtumääruse
jõustumisest.

Oliver Kuusmaale määratud katseaeg algas 20.11.2015.

Viru Vangla kriminaalhooldusosakonna Rakvere esinduse kriminaalhooldusametnikult Taimi
Lepiksaarelt saabus kohtule 16.03.2016 erakorraline ettekanne Oliver Kuusmaale mõistetud ja
ärakandmata karistuse täitmisele pööramiseks, sest kriminaalhooldusalune Oliver Kuusmaa ei
täitnud talle pandud kohustust mitte tarvitada alkoholi. Esitatud erakorralisest ettekandest
nähtus, et Ida prefektuuri Jõhvi politseijaoskonna ennetus- ja menetlustalituse
menetlusteenistuse vanemuurija Alar Ott saatis 14.03.2016 kriminaalhooldusametnikule meili
Oliver Kuusmaa kohta. Kriminaalasjas nr 16244000286 alustati menetlust 06.03.2016 KarS §
424 tunnustel selles, et 05.03.2016.a kell 23.36 juhtis Oliver Kuusmaa Ida-Virumaal
Lüganuse vallas Purtse külas Purtse-Hiie tee 1. km-l mootorsõidukit xxxx reg nr xxxx ja
alkomeetriga Dräger Alcotest 7110 EST, seeria nr ARBK-0026 tuvastati tema väljahingatavas
õhus alkoholisisaldus 0,95 mg/l ning keda vastavalt Liiklusseaduse § 69 lg 1, lg 2 p 1 sätetele
loetakse alkoholijoobes olevaks isikuks. 15.03.2016 antud seletuses väitis hooldusalune, et
teda süüdistatakse mootorsõiduki juhtimises alkoholijoobes 05.03.2016, kuid tema ei sõitnud
selle autoga ning süüdistus on vale. Oliver Kuusmaa tunnistas, et oli 05.03.2016
alkoholijoobes ja oli tarvitanud 0,5 liitrit viina. Seoses alkoholi tarvitamise kohustuse
rikkumisega on ta nõus minema alkoholisõltuvuse ravile tähtajaga 15.04.2016.

Viru Maakohtu määrusega nr 1-13-10743 28.03.2016 jäeti Viru Vangla
kriminaalhooldusosakonna Rakvere esinduse kriminaalhooldusametniku Taimi Lepiksaare
erakorraline ettekanne 16.03.2016 Oliver Kuusmaale Viru Maakohtu kohtuotsusega nr 1-13-
10743 16.02.2015 mõistetud ja ärakandmata karistuse täitmisele pööramiseks rahuldamata.
Oliver Kuusmaa esitas kohtule OÜ A-kliinik teatise, mille kohaselt ta pöördus 23.03.2016 Tartu
A-kliinikusse psühhiaatri konsultatsioonile, teostatud pikatoimeline alkoholisõltuvuse vastane
ravi, mis ei luba ühe aasta vältel alkoholi tarvitada. Kohus jättis kriminaalhooldusametniku
erakorralise ettekande rahuldamata, põhjendades seda sellega, et Oliver Kuusmaad
kahtlustatakse katseajal uue kuriteo toimepanemises, mis tähendab seda, et uue kuriteo eest
süüdimõistmise korral võidakse täitmisele pöörata varasem kandmata jäänud karistus. Kohtu
hinnangul ei olnud karistuse täitmisele pööramine põhjendatud ega ka proportsionaalne.
Kohtumäärus jõustus 13.04.2016.

Viru Vangla kriminaalhooldusosakonna Rakvere esinduse kriminaalhooldusametnikult Taimi
Lepiksaarelt saabus kohtule 20.05.2016 erakorraline ettekanne Oliver Kuusmaale mõistetud ja
ärakandmata karistuse täitmisele pööramiseks, sest kriminaalhooldusalune Oliver Kuusmaa
on rikkunud talle pandud kohustust mitte suhelda kriminaalkorras karistatud isikutega, kes ei
ole tema pereliikmed kriminaalhooldusametnikult luba küsimata. Esitatud erakorralisest
                                                                                               3

ettekandest nähtub, et 20.05.2016 saatis Viru Vangla III üksuse kriminaalhooldusametnik
Triin Tarendi ametnikule meili, et tema kriminaalhooldusalune V G käis 20.05.2016
kriminaalhoolduses ja andis teada, et Oliver Kuusmaa on temaga suhelnud Facebooki teel
ning ähvardab teda. V G kirjutas seletuses, et „Mina V G tunnistan, et Oliver Kuusmaa
kirjutas mulle Facebookis kuigi ta ei tohiks, nõuab minult võlga välja, see võlg tekkis sellest
kui mu elukaaslane rääkis minu kriminaalhooldajale, et ta oli koos Oliver Kuusmaaga ja
tarvitas kanepit, see summa on 400 eurot. Mul on ka Facebookis vestlus, kus Oliver Kuusmaa
pressib minult võlga välja ja on mind ähvardanud. Vastasin, et ma ei maksa talle mingit võlga.
Kardan tema ähvardust, sest tean, et tal on kodus vähemalt 4 tulirelva, mida ta ise mulle
näitas.“ V G saatis ka Facebooki vestluse, mis esitati kohtule koos erakorralise ettekandega.
20.05.2016 antud seletuses väitis Oliver Kuusmaa, et ta ei ole V G suhelnud, keegi on võib-
olla tema konto alt V G suhelnud, kuna ta on avalikes kohtades oma Facebookiga sisse
loginud.

Hooldusalusega on katseajal kohtutud 16 korda, kontrollnõudeid on ta täitnud rahuldavalt.
Hooldusalune oli alates 03.12.2015 kuni 06.04.2016 töötuna arvel. Vahepeal käis proovitööl,
kuid tööle ei võetud. Alates 19.04.2016 kuni 16.05.2016 oli hooldusalune taas töötuna arvel.
20.05.2016 väitis hooldusalune, et käib alates 16.05.2016 tööl xxxx, töölepingut ei ole
esitanud. Hooldusalune läbis sotsiaalprogrammi Õige hetk ajavahemikul 08.12.2015-
09.05.2016. Hooldusalune on senise katseaja jooksul eelnevalt 2 korral eiranud lisakohustust
mitte suhelda kriminaalkorras karistatud isikutega, kes ei ole tema pereliikmed
kriminaalhooldusametnikult luba küsimata. Antud rikkumiste kohta on koostatud kirjalikud
hoiatused 23.12.2015 ja 22.02.2016. Hooldusalusega on katseajal korduvalt vesteldud
lisakohustuste täitmise tähtsusest, hooldusalune on igal kohtumisel väitnud, et täidab neid,
seega on andnud vaid katteta lubadusi. Kriminaalhooldusametnik põhjendab kohtule tehtud
ettepanekut kandmata karistuse osa täitmisele pöörata sellega, et hooldusalune on katseajal
ükskõikselt suhtunud lisakohustuste täitmisesse ning ei ole midagi teinud selleks, et oma
käitumist muuta, annab vaid katteta lubadusi.

Kohtuistung 30.05.2016 jäi ära põhjusel, et süüdimõistetu Oliver Kuusmaa taotles endale riigi
poolt määratavat kaitsjat.

Kriminaalhooldusametnik Taimi Lepiksaar jäi kohtuistungil 09.06.2016 erakorralises
ettekandes tehtud ettepaneku juurde.

Süüdimõistetu Oliver Kuusmaa kinnitas kohtuistungil 09.06.2016, et erakorralises ettekandes
toodu vastab tõele. Oliver Kuusmaa võttis omaks selle, et ta on suhelnud kriminaalkorras
karistatud V G põhjusel, et viimane talle oma võla ära maksaks. Ta ei ole V G võlga välja
pressinud. Kui ta raha võlgu andis, ei teadnud ta, et V G on kriminaalkorras karistatud. Oliver
Kuusmaa kinnitas, et teda on üle kuulatud kahtlustatavana KarS § 424 ja 121 järgi
kvalifitseeritavate kuritegude toimepanemises.

Kaitsja leidis kohtuistungil 09.06.2016, et erakorralist ettekannet ei ole vaja rahuldada. Oliver
Kuusmaa võtab omaks erakorralises ettekandes toodu. Ta on kontrollnõudeid täitnud rahuldavalt,
töötab.

KarS § 76 lg 7 sätestab, et kui süüdlane katseajal ei järgi kontrollnõudeid, ei täida talle
pandud kohustusi või ei allu elektroonilisele valvele, võib kriminaalhooldusametnik teda
kirjalikult hoiatada või kohus määrata täiendavaid kohustusi vastavalt käesoleva seadustiku §
75 lõikes 2 sätestatule, pikendada käitumiskontrolli aega kuni katseaja lõpuni või pöörata
                                                                                           4

kandmata jäänud karistuse osa täitmisele. Kohus leiab, et kriminaalhooldusametniku
erakorraline ettekanne Oliver Kuusmaale mõistetud ja ärakandmata karistuse täitmisele
pööramiseks on põhjendatud ja kuulub rahuldamisele, sest kriminaalhooldusalune Oliver
Kuusmaa on taaskord rikkunud talle pandud kohustust mitte suhelda kriminaalkorras
karistatud isikutega, kes ei ole tema pereliikmed kriminaalhooldusametnikult luba küsimata.
Kohtule on koos erakorralise ettekandega esitatud Facebookis toimunud kirjavahetus V G, kes
on kriminaalkorras karistatud, ja Oliver Kuusmaa vahel. Väärib märkimist, et Oliver
Kuusmaa on senise katseaja jooksul eelnevalt 2 korral eiranud kohustust mitte suhelda
kriminaalkorras karistatud isikutega, kes ei ole tema pereliikmed kriminaalhooldusametnikult
luba küsimata. Antud rikkumiste kohta on koostatud kirjalikud hoiatused 23.12.2015 ja
22.02.2016. Samuti on kohtule ühel korral esitatud erakorraline ettekanne, kuna Oliver
Kuusmaa rikkus talle pandud kohustust käitumiskontrolli ajal mitte tarvitada alkoholi. Ida
prefektuuri Jõhvi politseijaoskonnas alustati 06.03.2016 menetlust kriminaalasjas nr
16244000286 KarS § 424 tunnustel selles, et 05.03.2016.a kell 23.36 juhtis Oliver Kuusmaa
Ida-Virumaal Lüganuse vallas Purtse külas Purtse-Hiie tee 1. km-l mootorsõidukit xxxx reg nr
xxxx ning tal tuvastati alkomeetriga Dräger Alcotest 7110 EST, seeria nr ARBK-0026
väljahingatavas õhus alkoholisisaldus 0,95 mg/l. Oliver Kuusmaa tunnistas, et oli 05.03.2016
alkoholijoobes, olles tarvitanud 0,5 liitrit viina. Viru Maakohtu määrusega nr 1-13-10743
28.03.2016      jäeti   Viru     Vangla     kriminaalhooldusosakonna     Rakvere     esinduse
kriminaalhooldusametniku Taimi Lepiksaare erakorraline ettekanne 16.03.2016 Oliver
Kuusmaale Viru Maakohtu kohtuotsusega nr 1-13-10743 16.02.2015 mõistetud ja
ärakandmata karistuse täitmisele pööramiseks rahuldamata. Kohtumäärus jõustus 13.04.2016.
Kriminaalhooldusametniku erakorralisest ettekandest ja selle lisast nähtub, et eelnevatest
rikkumistest ei ole Oliver Kuusmaa enda jaoks vajalikke järeldusi teinud, sest ta on jätkanud
kohustuse /mitte suhelda kriminaalkorras karistatud isikutega, kes ei ole tema pereliikmed
kriminaalhooldusametnikult        luba    küsimata/     rikkumist.   Kohus      ei    leidnud
kriminaalhooldusametniku erakorralist ettekannet läbi vaadates ühtegi objektiivset asjaolu,
mis kuidagi võiks isiku käitumist õigustada. Viru Maakohtu määrusega nr 1-13-10743
04.11.2015 vabastati Oliver Kuusmaa vastavalt KarS § 761 lg 2 karistuse kandmisest tingimisi
enne tähtaega katseajaga kuni 24.05.2016. Viru Vangla andmetel jäi Oliver Kuusmaal
vanglast tingimisi enne tähtaega 20.11.2015 vabanedes kandmata 6 kuud ja 4 päeva.

Kohtuistungil osales süüdimõistetu Oliver Kuusmaa taotlusel kaitsjana v.-adv. Eduard
Bulattšik, kelle taotluse kohaselt kulus õigusabi osutamiseks 115,20 eurot. Kohus peab seda
summat põhjendatuks ja leiab, et nimetatud summa õigusabi osutamise eest tuleb välja mõista
Oliver Kuusmaalt.

Lähtudes eeltoodust ja juhindudes KarS § 76 lg 7, KrMS § 387, 427, 432 kohus

                                         m ä ä r a s:

Viru Vangla kriminaalhooldusosakonna Rakvere esinduse kriminaalhooldusametniku Taimi
Lepiksaare erakorraline ettekanne 20.05.2016 rahuldada. Pöörata täitmisele OLIVER
KUUSMAA’le (isikukood 39611012212, elukoht xxxx, töökoht xxxx) Viru Maakohtu
kohtuotsusega nr 1-13-10743 16.02.2015 mõistetud ja ärakandmata karistus 6 (kuus) kuud ja
4 päeva vangistust.

Oliver Kuusmaa karistuse kandmise alguseks lugeda tema vanglasse saabumise aeg.
                                                                                            5

Välja mõista riigieelarvest eraldatud vahendite arvelt OÜ Advokaadibüroo Bulattšik (asukoht
Põhja allee 12-16, 30324 Kohtla-Järve) kasuks 115,20 (ükssada viisteist eurot ja 20 senti, s.h
on käibemaks 20%, s.o 19,20 eurot) eurot v.-adv. Eduard Bulattšiku poolt määratud korras
süüdimõistetu Oliver Kuusmaa kaitsjana osutatud õigusabi eest.

KrMS § 175 lg 1 p 4 alusel välja mõista Oliver Kuusmaalt menetluskuluna kaitsjatasu 115,20
(ükssada viisteist eurot ja 20 senti) eurot riigituludesse v.-adv. Eduard Bulattšiku poolt
osutatud õigusabi eest.

Oliver Kuusmaal tasuda väljamõistetud summa Rahandusministeeriumi arvelduskontole SEB
Pangas nr EE891010220034796011, Swedbankis nr EE932200221023778606, Nordea
Pangas nr EE701700017001577198 või Danske Bankis nr EE403300333416110002.
Maksekorraldusele märkida viitenumber 2800049900 ning selgitus: „Oliver Kuusmaa, 1-13-
10743, kaitsjatasu“. Menetluskulu tasuda 30 päeva jooksul käesoleva kohtumääruse
jõustumisest arvates. Kui rahaline nõue pole täies ulatuses tähtaegselt tasutud, suunatakse
nõue täitemenetluse läbiviimiseks kohtutäiturile täitemenetluse seadustikus sätestatud korras.

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

/allkirjastatud digitaalselt/

Heli Väinaste
Kohtunik
