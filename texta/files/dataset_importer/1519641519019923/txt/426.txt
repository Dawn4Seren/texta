                                                                                 2-16-16415




                        KOHTUMÄÄRUS
Kohus                                 Viru Maakohus
Kohtunik                              Pille Aver
Määruse tegemise aeg ja koht          20. detsember 2016, Narva kohtumaja
Kohtuasja number                      2-16-16415
Kohtuasi                              V B hagi R P vastu võlgnevuse nõudes

Menetlustoiming                       Menetlusse võtmisest keeldumine
Menetlusosalised ja esindajad         Hageja: V B (isikukood XXX), esindaja riigi
                                              õigusabi korras vandeadvokaat Valli
                                              Murde
                                      Kostja:      RP
RESOLUTSIOON

    1. Keelduda V B hagi R P vastu võlgnevuse nõudes menetlusse võtmisest.
    2. Jätta kõik menetluskulud täies ulatuses V B kanda.
    3. Tagastada hagiavaldus koos lisadega V B.

Saata kohtumäärus hagejale.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul kohtumääruse kättetoimetamisest. Määruskaebust ei saa esitada
peale viie kuu möödumist määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses
sätestatud tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

ASJAOLUD

Hageja esitas Viru Maakohtule hagi kostja vastu võlgnevuse nõudes. Viru Maakohus
23.11.2016 koostas hagejale kohtunõude, millega andis 7 päeva, et esitada kohtule kostja R
P isikukoodi, selle puudumisel sünniaega.



                                                                                        1(2)
                                                                                   2-16-16415

Hagejale on kohtunõue kätte toimetatud 24.11.2016. Kuni käesoleva ajani ei ole hageja
kohtunõuet täitnud.

KOHTUMÄÄRUSE PÕHJENDUSED

Kohus, tutvunud hagiavaldusega leiab, et tuleb keelduda hagiavalduse menetlusse võtmisest.

Tsiviilkohtumenetluse seadustiku (TsMS) § 338 lg 2 kohaselt füüsilise isiku kohta tuleb
menetlusdokumendis märkida ka tema isikukood, selle puudumisel sünniaeg. Avalikku
registrisse kantud juriidilise isiku kohta tuleb märkida tema registrikood, selle puudumisel
tegutsemise õiguslik alus.

TsMS § 371 lg 1 p 11 kohaselt kohus ei võta hagiavaldust menetlusse, kui hagiavalduses
esitatud andmed hageja või kostja kohta ei võimalda isiku tuvastamist.

Hagiavalduses ei ole märgitud kostja isikukoodi ega sünniaega.

Kohus andis hagejale võimaluse kõrvaldada puudus kostja isikuandmetes. Hageja ei ole
kohtunõuet täitnud.

Andmete puudumine ei võimalda kostja isiku tuvastamist. TsMS § 371 lg 1 p 11 alusel tuleb
keelduda hagi menetlusse võtmast.

TsMS § 372 lg 6 kohaselt kui kohus keeldub hagiavaldust menetlusse võtmast ja tagastab
selle määrusega, loetakse, et avaldust ei ole esitatud ja et hagi ei ole olnud kohtu menetluses.

Menetluskulud

Vastavalt TsMS § 168 lg 1, hageja kannab menetluskulud, kui kohus keeldub avaldust
menetlusse võtmast ja tagastab selle.

Kohus leidis, et avalduse menetlusse võtmisest tuleb keelduda ning seetõttu jäävad
menetluskulud täies ulatuses hageja kanda.

/allkirjastatud digitaalselt/

Pille Aver
kohtunik




                                                                                           2(2)
