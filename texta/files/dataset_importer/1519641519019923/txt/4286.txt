                                                                        2-16-121584




                    KOHTUMÄÄRUS
Kohtuasja number                2-16-121584
Määruse tegemise aeg ja koht    22. november 2016, Jõhvi
Kohus                           Viru Maakohus
Kohtunik                        Tarmo Tina
Kohtuasi                        If P&C Insurance AS avaldus M. V. vastu võlgnevuse
                                nõudes
Menetlustoiming                 Avalduse läbi vaatamata jätmine
Menetlusosalised ja esindajad   Avaldaja: If P&C Insurance AS (RK 10100168, asukoht
                                Lõõtsa 8a, 11415 Tallinn)
                                Avaldaja lepinguline esindaja: Paul Paas (e-post
                                paul@soter.ee )
                                Võlgnik: M. V. (IK xxx, elukoht xxx, e-post xxx )


RESOLUTSIOON

   1. Jätta If P&C Insurance AS avaldus M. V. vastu läbi vaatamata.

   2. Jätta menetluskulud avaldaja kanda.

   3. Saata kohtumäärus menetlusosalistele teadmiseks.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul kohtumääruse kättetoimetamisest. Määruskaebust ei saa esitada
viie kuu möödumisel kohtumääruse tegemisest arvates.

ASJAOLUD

Pärnu Maakohtu 21.11.2016 määrusega lõpetati maksekäsu kiirmenetlus ning anti
avaldaja nõue M. V. vastu üle Viru Maakohtule menetluse jätkamiseks hagimenetluses.

If P&C Insurance AS lepinguline esindaja esitas 22.11.2016 kohtule avalduse, milles
loobub nõudest võlgniku vastu ja palub menetluse lõpetada.
KOHTUMÄÄRUSE PÕHJENDUSED


                                         1
                                                                               2-16-121584



Kohus, tutvunud avalduse ja toimiku materjalidega, leiab et avaldus M. V. vastu tuleb
jätta läbi vaatamata.

Tsiviilkohtumenetluse seadustiku (TsMS) § 423 lg 1 p 2 kohaselt jätab kohus hagi läbi
vaatamata, kui hageja on võtnud hagi tagasi. Hagi võib tagasi võtta kuni eelmenetluse
lõpuni (TsMS § 424 lg 1).

Avaldaja esindaja esitas avalduse, et loobub nõudest võlgniku vastu.

Kohus märgib avaldaja nõudest loobumise osas, et loobuda ei saa hagist, mida ei ole
kohtu menetluses, st. hagist mida kohus ei ole menetlusse võtnud. Kuna kohus ei ole
avaldust menetlusse võtnud, siis ei saa avaldusest loobuda. Sellise avalduse saab tagasi
võtta. Seega loeb kohus esitatud avalduse hagi/avalduse tagasi võtmise avalduseks.

Kohus leiab, et kuna avaldaja võttis avalduse tagasi, tuleb avaldus jätta läbi vaatamata.

TsMS § 425 lg 1 kohaselt jätab kohus hagi läbi vaatamata määrusega.

Eelpooltoodu alusel ja juhindudes TsMS § 423 lg 1 p 2 jätab kohus If P&C Insurance AS
avalduse läbi vaatamata.

Kohus selgitab, et TsMS § 426 lg 1 kohaselt loetakse hagi läbivaatamata jätmise korral, et
hagi ei ole kohtu menetluses olnud ja hageja võib pöörduda hagiga sama kostja vastu
samal alusel vaidluses sama hagieseme üle kohtusse.

Menetluskulude jaotus

Asja menetlenud kohus märgib menetluskulude jaotuse määruses, millega jäetakse hagi
läbi vaatamata (TsMS § 173 lg 1).

TsMS § 168 lg 2 kohaselt kannab hageja menetluskulud, kui hagi jäetakse läbi vaatamata.

Tulenevalt eeltoodust jätab kohus menetluskulud avaldaja kanda.



Tarmo Tina
Kohtunik
/allkirjastatud digitaalselt/




                                             2
