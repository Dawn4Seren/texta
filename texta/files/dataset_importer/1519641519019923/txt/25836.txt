                            KOHTUMÄÄRUS
Kohus                                Harju Maakohus
Kohtunik                             Kaire Pullerits
Määruse tegemise aeg ja koht         19. jaanuar 2016. a Tallinn, Kentmanni kohtumaja
Tsiviilasja number                   2-15-12189
Tsiviilasi                           XXXOÜ hagi XXXAS vastu põhivõlgnevuse summas
                                     17 992,16 eurot ja viiviste saamiseks
Menetlustoiming                      Hagiavalduse läbivaatamata jätmine
Menetlusosalised ja nende            Hageja: XXXOÜ (registrikood XXX, asukoht XXX)
esindajad
                                     Hageja lepinguline esindaja: vandeadvokaat         Aleksei
                                     Ratnikov (e-post: aleksei@ratnikovab.com)

                                     Kostja: XXXAS (registrikood XXX, asukoht XXX)
                                     Kostja lepinguline esindaja: Eva Mägi (Svea Inkasso OÜ, e-
                                     post: eva.magi@svea.ee)
RESOLUTSIOON
     1. Rahuldada XXXAS-i taotlus hagi läbi vaatamata jätmiseks.
     2. Jätta XXXOÜ hagi XXXAS vastu põhivõlgnevuse summas 17 992,16 eurot ja viiviste
        saamiseks läbi vaatamata, kuna XXXOÜ on jätnud kohtu poolt määratud tähtajaks
        XXXAS-i menetluskulude katteks tagatise andmata (TsMS § 197).
     3. Menetluskulud jätta XXXOÜ kanda.
     4. XXXAS-l esitada hiljemalt 14 päeva jooksul alates kohtumääruse jõustumisest
     menetluskulude kindlaksmääramise taotlus koos menetluskulude nimekirjaga.

Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu Kentmanni
kohtumaja kaudu 15 päeva jooksul arvates määruse kättesaamisest. Määruskaebuse esitamisel tuleb
tasuda riigilõivu summas 50 eurot.



Asjaolud ja kohtumääruse põhjendused

Harju Maakohtu menetluses on XXXOÜ hagi XXXAS vastu põhivõlgnevuse summas 17 992,16
eurot ja viiviste saamiseks.

                                                                                        1
Harju Maakohtu 14.12.2015 kohtumääruse kohaselt rahuldas kohus kostja taotluse ning kohustas
hagejat andma kostja eeldatavate menetluskulude katteks tagatise summas 5 000 eurot 15 päeva
jooksul kohtumääruse kättesaamisest.
Kostja eelnimetatud taotluses sisaldus ka taotlus jätta hagi läbi vaatamata, juhul kui hageja jätab
tagatise kohtu poolt määratud tähtajaks tasumata.

Kohus, tutvunud kostja taotlusega jätta hagi läbi vaatamata, juhul kui hageja kohtu poolt määratud
tähtajaks tagatist ei tasu, leiab, et kostja taotlus kuulub rahuldamisele.

Tsiviilkohtumenetluse seadustiku (TsMS) § 197 teise lause kohaselt kui hageja tähtaja jooksul
tagatist ei anna, jätab kohus kostja taotlusel hagi läbi vaatamata.

Harju Maakohtu 14.12.2015 kohtumäärus, mille resolutsiooni punktide 2 ja 3 kohaselt kohustas
kohus hagejat andma kostja menetluskulude katteks tagatis 15 päeva jooksul, on hageja lepingulisele
esindajale kätte toimetatud 15.12.2015.

30.12.2015 on hageja esindaja esitanud kohtule taotluse tagatise tasumise tähtaja pikendamiseks
kuni 15.01.2016.a. Kohus on hageja taotluse rahuldanud. Hageja ei ole 15.01.2016 tagatist kostja
menetluskulude katteks tasunud.

Lähtudes eeltoodust ja tuginedes TsMS § 197 jätab kohus XXXOÜ hagi XXXAS vastu
põhivõlgnevuse summas 17 992,16 eurot ja viiviste saamiseks läbi vaatamata, kuna XXXOÜ on
jätnud kohtu poolt määratud (sh pikendatud) tähtajaks XXXAS-i menetluskulude katteks tagatise
andmata.

TsMS § 173 lg 1 kohaselt asja menetlenud kohus märgib menetluskulude jaotuse menetlusosaliste
vahel kohtuotsuses või menetlust lõpetavas määruses, muu hulgas määruses, millega hagita
menetluse avaldus või teistmisavaldus lahendatakse või hagi või hagita menetluse avaldus või
teistmisavaldus jäetakse menetlusse võtmata või läbi vaatamata või asja menetlus lõpetatakse.
Sama paragrahvi lg 4 kohaselt menetluskulude jaotuses näeb kohus ette, millised menetluskulud
keegi menetlusosalistest peab kandma, välja arvatud kulude rahalise suuruse.

TsMS § 168 lg 2 kohaselt kannab menetluskulud hageja, kui hagi jäetakse läbi vaatamata. Kohus
jätab menetluskulud hageja kanda.

TsMS § 174 lg 4 kohaselt kui maakohus kohtuotsuses või asja lõpetavas määruses menetluskulusid
kindlaks ei määra, määrab tsiviilasja lahendanud maakohus menetluskulude rahalise suuruse
kindlaks pärast kohtuotsuse või menetlust lõpetava määruse jõustumist TsMS § 177 lg 2 sätestatud
korras.

Kohus määrab menetluskulude rahalise suuruse kindlaks pärast käesoleva kohtumääruse jõustumist
mõistliku aja jooksul.

Kostjal esitada hiljemalt 14 päeva jooksul alates kohtumääruse jõustumisest menetluskulude
kindlaksmääramise taotlus koos menetluskulude nimekirjaga. Menetluskulude nimekirja esitamisel
tuleb järgida TsMS § 174 lg 10; § 176 lg 1, 4, 5 sätestatut.

/allkirjastatud digitaalselt/


                                                                                           2
Kaire Pullerits
Kohtunik




                  3
