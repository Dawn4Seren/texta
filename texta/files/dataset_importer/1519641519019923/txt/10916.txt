                              KOHTUMÄÄRUS
Kohus                               Viru Maakohus
Määruse tegemise aeg ja koht        8. juuli 2016 Jõhvi kohtumaja
Kriminaalasja number                1-14-1818
Kohtunik                            Deniss Minzatov kirjalikus menetluses
Kriminaalasi                        Sergei Maškovi süüdistuses KarS § 113, § 263 p 1,3 järgi
                                    Sergei Maškov, isikukood 38310090247,
Süüdimõistetu
                                    viibib Viru Vanglas
Taotlus                             Sergei Maškovi taotlus menetluskulude osas
RESOLUTSIOON                        Juhindudes KrMS § 424, § 431, § 432, kohtunik
                                         M Ä Ä R A S:

Jätta Sergei Maškovi taotlus kriminaalasjas nr 1-14-1818 temalt välja mõistetud
menetluskulude summas 9196,63 tasumise kohustusest vabastamiseks rahuldamata.

Määruse ärakiri saata Sergei Maškovile ja Riigi Tugiteenuste Keskusele.

Määruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai määrusest teada või pidi teada saama.

ASJAOLUD

Sergei Maškov tunnistati süüdi Harju Maakohtu 19.05.2014 kohtuotsusega nr 1-14-1818
KarS § 113, § 263 p 1,3 järgi. Sama kohtuotsusega Sergei Maškovilt mõisteti välja
menetluskulud:
määratud kaitsjale makstud tasud kogusummas 2828,40 eurot, kannatanu esindajale makstud
tasud summas 2574 eurot, ambulatoorse kohtupsühhiaatrilise ja –psühholoogilise ekspertiisi
eest 637,50 eurot, kohtupsühhiaatrilise ja –psühholoogilise kompleksekspertiisi eest 1020
eurot; DNA-ekspertiisi eest 513 eurot, surnu ekspertiisi eest 343 eurot, isikuekspertiisi eest 84
eurot ja koopiakulud summas 2,45 eurot.
Peale seda sama kriminaalasja raames Sergei Maškovilt on välja mõistetud menetluskulud
Ringkonnakohtu poolt.
 Harju Maakohtu 05.08.2015 määrusega jäeti rahuldamata Sergei Maškovi kaitsja taotlus
ülalmainitud menetluskuludest vabastamiseks.
Tallinna Ringkonnakohtu 15.09.2015 määrusega jäeti Harju Maakohtu 05.08.2015 määrus
menetluskulude osas rahuldamata.
Harju Maakohtu 27.10.2015 määrusega Sergei Maškovile võimaldati menetluskulude
tasumine ositi kuni 15.10.2016.

Sergei Maškovi volitatud esindaja esitas 24.06.2016 kohtule taotluse vabastada Sergei
Maškov temalt kriminaalasjas nr 1-14-1818 välja mõistetud menetluskulude summas 9196,63
(05.05.2016 seisu jääk) tasumise kohustusest vabastamiseks.
Taotluse kohaselt Viru Vanglal ei ole pakkuda talle tööd, mistõttu ei saa ta tasuda
menetluskulud vastavalt koostatud graafikule. Peale seda tuleb taotlejal tasuda kuriteoga
tekitatud kahjuhüvitist ja elatist lapsele. Leiab, et tal puudub vara mille müügi arvelt oleks
võimalik täita nõudeid. Arvab, et tal puudub võimalus tasuda menetluskulud ega tekki enne 7
aasta möödumist s.o. peale vabanemist.
KOHTU SEISUKOHT

Kohtunik, tutvunud esitatud avaldusega ja kriminaalasja materjalidega asub seisukohale, et
Sergei Maškovi taotlus menetluskuludest vabastamiseks ei ole põhjendatud ega kuulu
rahuldamisele.

KrMS § 432 lg 1 kohaselt lahendab kohtulahendi täitmisega seonduvad küsimused
täitmiskohtunik määrusega kirjalikus menetluses kohtumenetluse pooli kohtusse kutsumata.

Vastavalt KrMS § 423 järgitakse kriminaalmenetluse kulude ja muude rahaliste sissenõuete
sissenõudmisel KrMS rahalise karistuse täitmisele pööramise sätteid.

KrMS § 418 lg 1 p 2 kohaselt süüdimõistetu elukoha järgse maakohtu täitmiskohtunik võib
määrusega loobuda rahalise karistuse täitmisele pööramisest, kui rahalise karistuse
täideviimine võib ohustada süüdimõistetu resotsialiseerumist.
KrMS § 418 lg 2 kohaselt käesoleva paragrahvi lõikes 1 sätestatud alustel võib
täitmiskohtunik loobuda ka süüdimõistetult menetluskulude sissenõudmisest.

Kohus on seisukohal, et asjaolu, et Sergei Maškov kannab vanglakaristust ning tema
materiaalsed võimalused menetluskulude tasumiseks piiratud, ei tähenda, et kulude
sissenõudmine oleks tema suhtes ebaõiglane. Kinnipeetav on ise enda kriminaalse
käitumisega tekitanud olukorra, kus talt on välja mõistetud menetluskulud, ning kohus ei pea
võimalikuks avalduses toodud põhjustel teda menetluskuludest vabastada.

Kriminaalmenetluse käigus on riigi poolt kantud kulud ja nende hüvitamisel tuleb arvestada
ka sissenõudja huvisid ning käesoleval juhul ei nähtu kinnipeetava taotlusest selliseid
asjaolusid, mis kaaluksid üles sissenõudja huvid.

Kohus ei tuvastanud asjaolusid, mis annaksid alust järeldada, et taotleja resotsialiseerumise
kaalutustel või tulenevalt tema majanduslikust olukorrast oleks menetluskulude
sissenõudmine ebaõiglane arvestades ka sissenõudjate huvi.

Peale seda Harju Maakohtu 05.08.2015 määrusega on juba lahendatud Sergei Maškovi
taotlust nimetatud menetluskuludest vabastamiseks. Mainitud määruses ja Tallinna
Ringkonnakohtu 15.09.2015 määruses on ära põhjendatud miks Sergei Maškovi taotlus ei
kuulu rahuldamisele.
Sergei Maškovi uues samasisulises taotluses ei ole toodud asjaolusid, mis muudaks olukorda
niivõrd, et käiks kõne alla süüdimõistetu menetluskuludest vabastamine.

Eeltoodust tulenevalt kohus leiab, et Sergei Maškovi avaldus täitemenetluse peatamiseks tuleb
jätta rahuldamata.


allkirjastatud digitaalselt
Deniss Minzatov
Kohtunik
