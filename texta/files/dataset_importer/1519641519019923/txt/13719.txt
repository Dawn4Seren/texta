                               KOHTUMÄÄRUS
Kohus                             Viru Maakohus
Määruse tegemise aeg ja koht 2. juuni 2016, Jõhvi kohtumaja
Asja number                       4-16-3239
Kohtunik                          Deniss Minzatov
Kohtuistungi sekretär             Piret Juuse
Tõlk                              Riina Palmi
Taotlus                           Politsei- ja Piirivalveameti Ida prefektuuri taotlus Juri Mäe´le
                                  asenduskaristuse määramiseks
Menetlusosaline                   Võlgnik Juri Mäe, isikukood 38709102237,
                                  elukoht xxxub
Asja arutamise kuupäev            2.06.2016
RESOLUTSIOON:                     Juhindudes VTMS § 211 lg 1 ja KarS § 72, kohus

                                         MÄÄRAS:
Rahuldada Politsei- ja Piirivalveameti Ida prefektuuri taotlus.
Asendada Politsei- ja Piirivalveameti Ida prefektuuri 19.09.2014 otsusega väärteoasjas nr
2440,14,002997 Juri Mäe´le NPALS § 151 alusel määratud rahatrahv 200 eurot s.o. 50
trahviühikut arestiga 5 (viis) päeva.

Karistuse kandmise tähtaega arvestada alates Juri Mäe arestimajja saabumise hetkest.

Juri Mäe on kohustatud ilmuma aresti kandmiseks Politsei-ja Piirivalveameti Ida prefektuuri
Jõhvi politseijaoskonna arestikambrisse Ülesõidu 1, Jõhvi 27.06.2016 kell 09.00.

Määrus edastada Juri Mäe´le ja PPA Ida prefektuurile.

Edasikaebamise kord
Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

ASJAOLUD JA MENETLUSE KÄIK

Juri Mäe on karistatud Politsei- ja Piirivalveameti Ida prefektuuri 19.09.2014 otsusega
väärteoasjas nr 2440,14,002997 NPALS § 151 alusel rahatrahviga 50 trahviühikut s.o. 200 eurot.
Otsus jõustus 08.10.2014. Rahatrahv on käesoleva ajani tasumata. Rahatrahvi sissenõudmiseks
Juri Mäe suhtes algatati 31.12.2014 täitemenetlus nr 163/2014/1639. Täitmisteade on võlgnikule
edastatud 08.03.2015 väljaande Ametlikud Teadaanded kaudu. Tasumata rahatrahvi jääk on
200 eurot. Kohtutäitur on kontrollinud võlgniku vara olemasolu ning talle teadaolevatel andmetel
puudub võlgnikul vara või ei ole selle väärtus küllaldane, et katta vara realiseerimisega tekkivaid
kulusid. Võlgnikule kuuluvad pangaarved on arestitud, kuid neil puuduvad rahalised vahendid.
Politsei- ja Piirivalveameti Ida prefektuur esitas Viru Maakohtu Rakvere kohtumajale
avalduse asenduskaristuse määramiseks. Rakvere kohtumaja edastas selle 28.04.2016
kohtumäärusega Viru Maakohtu Jõhvi kohtumajale tulenevalt kohtualluvusest. Avalduse
kohaselt ei tasunud menetlusalune isik Juri Mäe rahatrahvi õigeaegselt vabatahtlikult.
Täitemenetluse käigus laekumisi ei olnud. Kohtutäitur teatas kohtuvälisele menetlejale
eelnimetatud rahatrahvi täitmise võimatusest Täitemenetluse seadustiku § 201 lg 1 järgi.
Eeltoodu alusel taotles kohtuväline menetleja otsustada väärteoasjas nr 2440,14,002997
rahatrahvi summas 200 eurot asendamine.

Juri Mäe selgitas kohtuistungil, et tõepoolest trahv on tema poolt tasumata, selliseid trahve on
tal väga palju. Ei soovi ÜKT-d teha. On nõus trahvi asendamisega arestiga.

KOHTU SEISUKOHT

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

VTMS § 211 lg 1 kohaselt maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata. KarS § 72 lõigetes 1-3 on sätestatud, et kui süüdlane ei tasu talle
määratud või mõistetud rahatrahvi, asendab kohus rahatrahvi arestiga, kusjuures rahatrahvi
kümnele trahviühikule vastab üks päev aresti ning aresti alammääraks on üks päev.

Määratud trahv tuleb asendada arestiga. Kohtuvälise menetleja otsuse tegemisest möödunud
perioodi jooksul ei suutnud Juri Mäe trahvi tasuda. Tal puuduvad selleks vahendid ja
realiseerimiseks võimalik vara. Väärteo eest karistuse määramise ja karistuse täitmise vaheline
ajavahemik ei saa venida nii pikaks, et määratud karistuse mõju hajub. Sundtäitmise, sealhulgas
trahvi asendamise sisu ja mõte seisneb mõistetud karistuse vääramatuse tagamises. Karistuse
vääramatus kujutab endast muuhulgas otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki. Mõjuvaid põhjusi
rahatrahvi tasumata jätmiseks ei ole, samuti puuduvad asenduskaristuse kohaldamist välistavad
asjaolud.

Seega Juri Mäe´le Politsei- ja Piirivalveameti Ida prefektuuri 19.09.2014 otsusega määratud
tasumata rahatrahv 50 trahviühikut tuleb asendada KarS § 72 lg 1 ja lg 2 alusel arestiga 5 päeva.


(allkirjastatud digitaalselt)
Deniss Minzatov
kohtunik
