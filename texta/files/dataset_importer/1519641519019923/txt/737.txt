                           KOHTUMÄÄRUS
Kohus                             Viru Maakohus

Kohtuasja number                  4-16-8300
Määruse tegemise aeg ja koht      15. detsember 2016, Rakvere kohtumajas

Kohtunik                          Anu Ammer

Kohtuasi                          Politsei- ja Piirivalveameti taotlus rahalise karistuse
                                  asendamiseks
Menetlusalune isik                ESTON RÄTSEP, (i.k 39001125227; elukoht: xxxx;
                                  email: xxxx)
Kohaldatud õigusnormid            VTMS § 211 lg 1 ja 3


RESOLUTSIOON
Jätta Politsei- ja Piirivalveameti         taotlus   Eston    Rätsepale    asenduskaristuse
kohaldamiseks rahuldamata.

Edasikaebamise kord

Määruse peale on õigus esitada määruskaebus 15 päeva jooksul Viru Maakohtule,
alates päevast, mil isik sai vaidlustatavast kohtumäärusest teada või pidi teada saama.

Asjaolud

Politsei- ja Piirivalveameti Põhja Prefektuuri Korrakaitsebüroo Liiklusjärelevalvekeskus
määras 31.01.2014 Eston Rätsepale väärteoasjas 2302,14,001669 Liiklusseaduse § 201 lg 1
alusel rahatrahvi 66 trahviühikut ehk 264 eurot. Kohtuvälise menetleja lahend rahatrahvi
määramise kohta jõustus 17.02.2014.

15.11.2016 esitas Politsei- ja Piirivalveamet kohtule taotluse rahalise karistuse asendamiseks
arestiga, kuna menetlusalune isik ei ole rahatrahvi tasunud ning nõue on täitmata täies
ulatuses. Täitur on teatanud rahatrahvi täitmise võimatusest.

Kohus määras kohtuistungi toimumise ajaks 14.12.2016 kell 11.00.

14.12.2016 kell 9.55 esitati kohtule maksekorraldus ja sellelt nähtub, et 14.12.2016.      on
rahatrahv summas 264 eurot Eston Rätsepa eest tasutud.
14.12.2016 on ka Politsei- ja Piirivalveamet kohtule teatanud, et Eston Rätsepale määratud
rahatrahv väärteoasjas 2302,14,001669 summas 264 eurot on täies ulatuses tasutud.

Kohtumääruse põhjendused

VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Sama sätte lg 3 kohaselt kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna Eston Rätsepa rahaline karistus on täies ulatuses tasutud enne asenduskaristuse
kohaldamise otsustamist asub kohus seisukohale, et taotlus mõistetud rahalise karistuse
asendamiseks tuleb jätta rahuldamata.


/allkirjastatud digitaalselt/

Anu Ammer
kohtunik
