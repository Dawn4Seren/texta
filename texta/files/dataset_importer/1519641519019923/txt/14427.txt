                         KOHTUMÄÄRUS
 Kohus                                Tallinna Halduskohus

 Kohtunik                             Elle Kask

 Määruse tegemise aeg ja koht         26.05.2016, Tallinn

 Haldusasja number                    3-16-613

 Haldusasi                            OÜ Ravis ja Viktor Perevalovi (Perevalov) kaebus.

 Menetlusosalised                     Kaebajad: OÜ Ravis ja Viktor Perevalov

 RESOLUTSIOON                         1. Tagastada OÜ Ravis ja Viktor Perevalovi kaebus
                                         läbivaatamatult.
                                      2. Jätta OÜ Ravis ja Viktor Perevalovi menetlusabi ning
                                         riigi õigusabi taotlus läbi vaatamata.
                                      3. Määrus edastada kaebajatele.
 Edasikaebamise kord                  Kohtumääruse peale on õigus esitada määruskaebus
                                      Tallinna Ringkonnakohtule Tallinna Halduskohtu kaudu 15
                                      päeva jooksul arvates määruse kättetoimetamisest.

ASJAOLUD JA MENETLUSE KÄIK

29.03.2016 esitasid OÜ Ravis ja Viktor Perevalov, kes on nimetatud äriühingu juhatuse liige, Tallinna
Halduskohtule kaebuse. Kaebaja taotleb menetlusabi kaebuselt riigilõivu tasumisest vabastamiseks
ning riigi õigusabi.
05.04.2016 kohtumäärusega jättis kohus kaebuse, menetlusabi taotluse ja riigi õigusabi taotluse käiguta
ning määras tähtaja puuduste kõrvaldamiseks.
Kohtul ei ole õnnestunud korduvalt kaebajatele 05.04.2016 kohtumäärust kätte toimetada. Kohus
edastas kohtumääruse kahel korral tähitud kirjadena kaebajate kaebuses märgitud aadressile (Mooni
60-77, Tallinn). Pärast nelja ebaõnnestunud kättetoimetamise katset (08.04.2016, 12.04.2016,
15.04.2016 ja 19.04.2016) tagastati kohtumäärus kohtule, kuna saaja ei viibinud kohal.

KOHTU SEISUKOHT

Vastavalt Halduskohtumenetluse seadustiku (HKMS) §-le 121 lg 2 p 3 võib kohus tagastada kaebuse
määrusega selle esitajale, kui kaebuses märgitud aadressil, elektronposti aadressil ega kaebaja
registrijärgsel aadressil ei ole võimalik kaebajale kohtudokumente ka korduval katsel kätte toimetada,
kaebaja ei ole teatanud kohtule oma aadressi muutumisest ning dokumendi kättetoimetamata jätmine
takistab asja lahendamist.

                                                                                              1
Kaebaja ei ole kohtule teatanud enda aadressi või sidevahendite muutumisest. Kuna kaebuses märgitud
aadressil (Mooni 60-77, Tallinn) ei ole olnud võimalik kaebajatele kohtumäärust ka korduvatel katsetel
(08.04.2016, 12.04.2016, 15.04.2016 ja 19.04.2016) kätte toimetada, kaebajad ei ole kohtule teatanud
enda aadressi ega muud sidevahendite andmete muutumisest ning kohtumääruse kätte toimetamata
jätmine takistab asja lahendamist, siis esineb alus kaebuse tagastamiseks.

Eeltoodust tulenevalt tagastab kohus OÜ Ravis ja Viktor Perevalovi kaebuse HKMS § 121 lg 2 p 3
alusel.

HKMS § 43 lg 2 kohaselt kaebuse tagastamine ja läbi vaatamata jätmine ei võta õigust pöörduda uuesti
kohtusse. Kaebuse tagastamisel või läbi vaatamata jätmisel loetakse, et kaebus ei ole kohtu menetluses
olnud.

HKMS § 104 lg 5 p 2 kohaselt tasutud riigilõiv tagastatakse kui kohus tagastab kaebuse selle esitajale,
välja arvatud juhul, kui see toimub käesoleva seadustiku § 121 lõike 2 alusel. Kaebajad on taotlenud
menetlusabi kaebuselt riigilõivu tasumisest vabastamiseks. Kuna kohus tagastab kaebuse, siis jätab
kohus menetlusabi taotluse ning riigi õigusabi taotluse läbi vaatamata.




/allkirjastatud digitaalselt/
Elle Kask
Kohtunik




                                                                                              2
