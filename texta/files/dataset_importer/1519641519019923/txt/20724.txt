                          KOHTUOTSUS
                      Eesti Vabariigi nimel
 Kohus                             Tartu Maakohus

 Otsuse tegemise aeg ja koht       21.märtsil 2016. a Tartu kohtumajas


 Kriminaalasja number              1-16-1064

 Kohtukoosseis                     Kohtunik Peet Teidearu
 Ssekretär                         Heli Nurmoja
 Riiklik süüdistaja                Prokurör Mariken Arro
 Tõlk                              Anna Jänes
                                   Meeli Antonov
 Kriminaalasi                      Viktor Melnitšeniko süüdistuses karistusseadustiku (edaspidi
                                   KarS) § 121 lg.1 järgi lühimenetluses

 Riiklik süüdistaja                Lõuna Ringkonnaprokuratuuri prokurör Mariken Arro

 Süüdistatav                       Viktor Melnitšenko
                                   Ik: 36405160034; kannab Tartu Vanglas(,Turu 56 Tartus)
                                   vangistust, 11 kehtivat väärteokaristust, 1 kehtiv
                                   kriminaalkaristus
 Kaitsja                           advokaat Marina Valge riigi õigusabi koras
 Kannatanu
                                  kinnipeetav J.U. (sünd. XXXX)
Juhindudes kriminaalmenetluse seadustiku (KrMS) § 237 , § 238, § 305, § 306 , § 309, § §313,
§315, §318, §319, kohus

                                         määras:

Süüdi tunnistada Viktor Melnitšeniko KarS § 121 lg. 1 järgi ja karistada teda viie(5)
kuulise vangistusega.
KarS § 238 lg. 2 alusel vähendada karistust 1/3 võrra ning karistada Viktor Melnitšenkot
kolme(3) kuu ja kümne(10 )päevase vangistusega.
KarS § 65 lg 2 alusel suurendada Viktor Melnitšenkole mõistetavat karistust Viktor
Melnitsenkole Harju MK Liivalaia Kohtumaja 7. veebruari 2014. a otsusega
mõistetud vangistuse ärakandmata osa, so viie (5 )kuu ja kaheksateistkümne ( 18)
päevase vangistuse võrra ning mõista Viktor Melnitšenkole liitkaristuseks kaheksa(8)
kuu ja kahekümne kaheksa( 28 ) päevane vangistus.
Karistuse algus –kohtuotsuse kuulutamine käesolevas kriminaalasjas.


KrMS § 180 lg. 1 alusel välja mõista Viktor Melnitšenkolt sundraha 645(kuussada
nelikümmend viis) eurot, kaitsjatasu 360 (kolmsada kuuskümmend) eurot.
KrMS § 180 lg. 3 alusel võimaldada Viktor Melnitšenkol menetluskulu tasuda ühe aasta
jooksul käesoleva kohtuotsuse jõustumisest.

Makseinfo
Riigi kasuks välja mõistetud menetluskulud tuleb tasuda Maksu- ja Tolliameti arveldusarvele
nr EE351010052031000004 SEB Pank AS-is või arveldusarvele nr EE502200221014193355
Swedbank AS-is või arveldusarvele nr EE401700017002872300 Nordea Bank Finland PLC
Eesti filiaalis või arveldusarvele nr EE873300333499990003 Danske Bank AS Eesti filiaalis.
Menetluskulude tasumisel tuleb viitenumbriks märkida 99916700020508.
Selgituseks tuleb märkida kohustatud isiku nime, kohtuasja numbri ning makse liigi.

Otsuse vabatahtliku täitmise korral tasuda riigituludesse makstavad menetluskulud kohtu
määratud üheaastase tähtaja jooksul. Eelnimetatud tähtajaks menetluskulude tasumata jätmise
korral pööratakse kohtuotsus menetluskulude osas sundtäitmisele kohtutäituri kaudu.
Sundtäitmisega kaasnevad täitemenetluse kulud.

Edasikaebamise kord
Kohtuotsuse peale on õigus kohtumenetluse poolel esitada apellatsioonkaebus. Apellatsiooni
ei saa esitada süüdistatav lühimenetluses tehtud õigeksmõistva kohtuotsuse peale ja
prokuratuur lühimenetluses tehtud süüdimõistva kohtuotsuse peale.
Apellatsiooniõiguse kasutamise soovist teatatakse otsuse teinud kohtule kirjalikult seitsme (7)
päeva jooksul alates kohtuotsuse resolutiivosa kuulutamisest. Kui üks kohtumenetluse pool on
eeltoodud tähtaja jooksul teatanud apellatsiooniõiguse kasutamise soovist ega ole sellest
loobunud, on ülejäänud kohtumenetluse pooltel apellatsiooniõigus olenemata sellest, kas nad
ise on apellatsiooniõiguse kasutamise soovist teatanud. Apellatsiooniõiguse kasutamise soovist
võib teatada ka elektrooniliselt.
Apellatsioon esitatakse Tartu Ringkonnakohtule kirjalikult viieteistkümne (15) päeva jooksul
alates otsuse avalikult teatavakstegemisest. Vahistatud süüdistatav või tema kaitsja võib esitada
apellatsiooni viieteistkümne (15) päeva jooksul alates süüdistatavale kohtuotsuse koopia
kätteandmisele järgnevast päevast.
Apellatsiooniteate saamisel avaldatakse kohtuotsus tervikuna kohtu kantselei kaudu ning
kohtuotsusega saab tutvuda alates 4.aprillil 2016
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Eesitatud süüdistus kriminaalasjas nr 15922900036
Viktor Melnitšenko`t süüdistus selles, et
       ‒ tema, olles kinnipeetav Tartus Turu 56 asuvas Tartu vanglas, kasutas 21.06.2015. a
       kella 16:23 paiku Tartu Vangla E-10 eluosakonna köögiruumis füüsilist vägivalda



                                                                                               2
       kaaskinnipeetava J.U. suhtes, lüües J.U. korduvalt mõlema käe rusikatega
       peapiirkonda, tekitades oma tegevusega annatanule järgmised tervisekahjustused ‒
       vasaku kulmu äärde u 2,5 cm pikkuse lahtise haava, vasaku kulmu keskele kulmu sisse
       u 1,3 cm pikkuse haava, täpp-hematoomi kaela paremale küljele, vasakule näopoolele
       täpp-hematoomi, keset ninajuurt täkke ja alahuule sissepoole hematoomi.
       Sellega pani Viktor Melnitšenko toime KarS § 121 lg 1 järgi kvalifitseeritava
       kuriteo, s.o teise inimese tervise kahjustamise.
      Viktor Melnitšenko taotlusel on kriminaalasja arutatud lühimenetluses
Süüdistatav Viktor Melnitšenko tunnistas kohtuistungil end süüdi temale esitatud süüdistuses
ja kahetses oma tegu.
II Kohtu seisukoht süüdistuse osas

Kohtulike tõenditega on tõestatud Viktor Melnitšenko poolt kannatanu J.U. vastu toime
pandud KarS § 121 lg. 1 järgne kuritegu- teise inimese tervise kahjustamise.

Kannatanu J.U. poolt kohtueelsel uurimisel antud ütlustes (tl. 2-4) kinnitab ta Viktor
Melnitsenko poolt rusikaga temale näkku löömist vangla köögiruumis pliidi juures, kui tema
oli Viktor Melnitšenko kruusi pliidil liigutanud. Pärast seda oli J.U. solvunud, võtnud pliidilt
ühe kruusi, milles oli vesi sees ja visanud Viktor Melnitsenkole näkku. Pärast seda oli J.U.
läinud kambrisse 3075 ning Viktor Melinitsenko oli temale sinna järgnenud ning hakanud teda
sõimama ning ka kambris Viktor Melnitšenko oli teda rusikaga näo vasakule poolele löönud,
löönud pastakaga kulmu piirkonda; löömise kestus oli olnud J.U. ütlustel 3- 5 sekundist.
Löömise tagajärjel olid temal näovigastused ja ta sai valu.
Kannatanu J.U. tsiviilhagi esitada ei ole soovinud.

Tunnistaja R.S.E. ( valvur) kohtueelselt antud ütlused kinnitavad kaklust ning J.U. vigastusi,
mis tema on saanud kakluse tagajärjel( tl. 5- 6).

Tunnistaja T.P. kohtueelselt antud ütlused( tl. 7-8) kinnitavad konflikti. Tunnistaja ütlused
kinnitavad ka seda , et pärast Viktor Melnitšenkolt saadud lööki oli J.U. võtnud pliidilt ühe
kruusi veega ja visanud Viktor Melnitsenko palava vee kaela ja näo piirkonda. Konflikti
tagajärjel oli J.U. kulm katki. Vikor Melnitsenko oli järgnenud J.U. kambrisse. Tunnistaja
Viktor Melnitsenko vigastusi tähele ei pannud.

Tunnistaja V.K. (kinnipeetav) ütlused ( tl.-9- 11) kinnitavad Viktor Melnitsenko ja J.U. vahel
toimunud konflikti. Tunnistaja ütlustel J.U. pärast esimest lööki Viktor Melnitšenkolt ründas
Viktor Melnitsenkot vastu, kuid tunnistaja oli vahel ja takistas. J.U. oli ühel korral löönud
Viktor Melnitšenko näkku. Viktor Melnitsenko trügis J.U. köögist välja. Tunnistaja oli näinud
kui J.U. oli teist teed kaudu kööki tagasi tulnud, võtnud pliidilt kuuma veega kruusi ja visanud
selle „keema mineva vee“ Viktor Melnitšenkole näkku. Viktor Melnitšenko oli selle peale
röögatanud, vesi oli arvatavasti kuum. Tunnistaja ütlustel J.U. on üldiselt teiste kinnipeetavate
suhtes vaenulik.

Tunnistaja J.R. (kinnipeetav) ütlustel ( tl. 12- 13) tema oli näinud köögiruumis katkiste
kulmuga J.U.. Tema sündmuste juures ei olnud.




                                                                                               3
Tunnistaja A.T. (kinnipeetav) ütlused( 14- 15 ) kinnitavad sündmuskohal Viktor Melnitšenko
ja J.U. kaklust, mis sai alguse konfliktist teekruusidega pliidi juures ning kestis kaks minutit.
Kui kaklus oli läbi saanud, viskas J.U. Viktor Melnitsenkot pliidil olnud kruusiga, milles oli
kuum tee; tunnistajale ei tundunud see teevesi eriti kuum. Edasist konflikti J.U. ja Viktor
Melnitsenko vahel tema ei näinud.

Tunnistaja T.T. ( kinnipeetav) ütlustel ( tl. 16- 17) tema sündmust pealt ei näinud, oli näinud
vaid kambrist üht verise ninaga vene rahvusest kinnipeetavat välja tulemas.

Tunnistaja A.M. (vanemvalvur) ütlused ( tl. 18- 19) sündmuse asjaolude kohta täpset
informatsiooni ei anna. Tema nägi J.U. kambris (kamber 3075) seintel veretilkasid ning J.U.
oli temale selgitanud, et Viktor Melnitšenko oli tahtnud teda pliiatsiga silma torgata.

G.P. (kinnipeetav, Viktor Melnitšenko kambrikaaslane) ütlused (tl. 20-21) annavad
informatsiooni sellest, et pärast köögis toimunud konflikti oli Viktor Melitšenko tulnud
kambrisse ning kirjeldanud kuidas J.U. temale tulist vett näkku ja kaelale visanud. J.U. oli ise
pliiatsiga Viktor Melnitšenkot hakanud ründama. J.U. oli ütelnud, et ta on eluaegne vang ning
tal ei ole midagi kaotada. Viktor Melnitšenko on normaalne mees.

Tunnistaja A.U. (kinnipeetav) ütlused (tl. 22- 23) kinnitavad Viktor Melnitšenko ja J.U.
konflikti. Täpsemalt tunnistaja ei näinud. Küll nägi aga tunnistaja seda, kuidas J.U. viskas
Viktor Meknitšenkot tulise veega. Tema oli pärast seda konfliktikohast –köögist -lahkunud.

Valvuri E.R.-S. ettekanne ( tl. 12) kinnitab konflikti toimumist J.U. ja Viktor Melnitšenko
vahel. Ta tuvastas mõlemal näos värskeid haavu. Ta lukustas mõlemad mehed kambritesse.

Toimikus olevad fototabelid annavad ülevaate J.U. vigastustest mida ta sai konfliktist Viktor
Melnitšenkoga - vasaku kulmu vigastusest/ kulmuhaavast ( tl. 26,27, 28) , samuti hematoomid
näo vasakul pool, täpp-hematoomid kaela paremale küljel, keset ninajuurt täkke ja alahuule
sissepoole hematoom.

Sündmuskoha vaatlusprotokoll ja turvakaamerate videosalvestused ( tl. 35- 50) annavad
ülevaate sündmuskohast ning sellega piirnevatest ruumidest verejälgedest põrandatel.
Asitõendi vaatlusprotokoll ja fototabelid (tl. 51- 68) kinnitavad J.U. ja Viktor Melnitšenko
konflikti köögis, kaklust, J.U. näovigastusi.

Tartu Vangla Meditsiiniosakonna õe K.J. ettekanne (tl.29) kinnitab Viktor Melnitšenko
tervisekahjustust- kuumakahjustused kaelal ja pea piirkonnas.

Fototabelid ( tl. 30-34) kinnitavad Viktor Melnitšenko vigastusi- põletused kehapiirkonnas ja
kaelal; samuti silma all vigastust.

Süüdistatava Viktor Melnitšenko ütlustel temal oli olnud Tartu Vangla E-10 eluosakonna
köögis J.U. sõnavahetus. Tema ütlustel aga ka J.U. ise oli selle konflikti provotseerija.
Konflikt tuli ka suuresti seepärast, et J.U. teda sõnaliselt solvas. Pärast seda nad vastastikku
ropendasid ning siis Viktor Melnitsenko ka J.U. rusikaga mitmel korral näo piirkonda lõi.
Lisaks viskas J.U. teda köögis pärast tema korra löömist kuuma veega. Selle peale oli ta hiljem
läinud ka J.U. kambrisse tahtes asja selgitada.




                                                                                               4
 Nii kohtueelselt antud ütlustes kui ka kohtus antud ütlustes Viktor Melnitšenko kahetses oma
tegu.

Eeltooduga on tõendatud, et Viktor Melnitšenko sündmuskohal Tartu Vangla E-10
eluosakonna köögis 21.06.2015.a kella 16:23 ajal pärast ägedat sõnavahetust J.U. teda mitmel
korral lõi rusikaga näo piirkonda, tekitades J.U. näovigastuse vasaku kulmu äärde u 2,5 cm
pikkuse lahtise haava, vasaku kulmu keskele kulmu sisse u 1,3 cm pikkuse haava, täpp-
hematoomi kaela paremale küljele, vasakule näopoolele täpp-hematoomi, keset ninajuurt täkke
ja alahuule sissepoole hematoomi.
Sellised vigastused tekitavad valu ning on isikule tervist kahjustavad.
 KarS § 121 lg 1 kuriteo objektiivne teokoosseis- teise inimese tervise kahjustamine- on Viktor
Melnitšenko tegudega sündmuskohal täidetud. Kannatanu J.U. füüsilist puutumatust on
rikutud ning tekitatud temale nähtavaid vigastusi.

Subjektiivsest küljest on teokoosseis täidetud kui süüdlane tegutseb tahtlusega.
Lähtudes asjas kogutud tõenditest , eelkõige aga kannatanu J.U. vigastustest, pani Viktor
Melnitšenko toime kuriteo otsese tahtlusega. Näopiirkonda rusikaga korduvalt löömine viitab
Viktor Melnitšenko otsesele tahtlusele kannatanut lüüa.

Karistuse mõistmisel arvestab kohus süüteo raskust, raskendavaid ja kergendavaid asjaolusid,
samuti võimalust mõjutada süüdlast edaspidi hoiduma süütegude toimepanemisest.
Kuriteo asjaoludest nähtuvalt lõi Viktor Melnitšenko korduvalt kannatanut pea kui elutähtsasse
piirkonda. Seega antud teo puhul süü on suurem kui lüües kuhugi mujale keha piirkonda.
Kannatanule tekitati kehalise väärkohtlemisega mitte ainult valuaisting vaid ka
tervisekahjustus.
Raskendavaid asjaolusid karistuse mõistmisel kohus ei tuvastanud.
Kergendava asjaoluna arvestab kohus ka seda, et kannatanu J.U. ka ise oma käitumisega andis
hoogu süüdistatava ja kannatanu vahel tekkinud konflikti ägenemisele ning süüdistatav
erutatud seisundis ründas kannatanut rusikaga.
Karistuse kohaldamisel arvestab kohus ka seda, et kannatanu J.U. osas alustati samuti
kriminaalasja KarS § 121 järgi – Viktor Melnitšenkole kuuma veega põletushaavade
tekitamises. Kohus käsitleb neid asjaolusid KarS § 57 lg. 2 alusel Viktor Melnitšenkole
karistust mõistes kergendava asjaoluna. Viktor Melnitšenko tegevuses esineb karistust
kergendava asjaoluna ka puhtsüdamlik kahetsus KarS § 57 lg 1 p 3 alusel.

KarS § 121 lg. 1 näeb ette karistusraamidena rahalise karistuse või kuni üheaastase vangistuse.
Rahalist karistust ei ole põhjendatud Viktor Melnitšenkole mõista, sest isikul puuduvad
süüdistusakti andmetel rahalised vahendid ning korduvalt karistatud isikuna ei ole rahalise
karistuse kohaldamine temale kohane, arvestades karistuse eripreventiivset eesmärki.
Arvestades eeltoodut, eri ja –üldpreventiivseid asjaolusid, mõistab kohus V. Melnitšenkole
karistuseks 5 kuud vangistust.
 KarS § 238 lg. 2 alusel vähendada tulenevalt lühimenetlusest karistust 1/3 võrra ning karistada
Viktor Melnitšenkot kolme(3) kuu ja kümne(10 )päevase vangistusega.
 KarS § 65 lg 2 alusel suurendada Viktor Melnitšenkole mõistetavat karistust Viktor
Melnitšenkole Harju MK Liivalaia Kohtumaja 7. veebruari 2014. a otsusega mõistetud
vangistuse ärakandmata osa, so viie (5 )kuu ja kaheksateistkümne ( 18) päevase vangistuse
võrra ning mõista Viktor Melnitšenkole liitkaristuseks kaheksa(8) kuu ja kahekümne
kaheksa( 28 ) päevane vangistus.
Karistuse algus –kohtuotsuse kuulutamine käesolevas kriminaalasjas.



                                                                                              5
Menetluskulud
KrMS § 180 lg. 1 alusel välja mõista Viktor Melnitšenkolt sundraha 645(kuussada
nelikümmend viis) eurot, kaitsjatasu 360 (kolmsada kuuskümmend) eurot.
KrMS § 180 lg. 3 alusel võimaldada Viktor Melnitšenkol menetluskulu tasuda ühe aasta
jooksul käesoleva kohtuotsuse jõustumisest.


Peet Teidearu
Kohtunik
/allkirjastatud digitaalselt/




                                                                                       6
