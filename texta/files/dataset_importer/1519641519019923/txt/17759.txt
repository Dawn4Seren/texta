                        KOHTUMÄÄRUS
 Kohus                              Tartu Maakohus
 Kohtunik                           Vahur-Peeter Liin
 Määruse tegemise aeg ja koht       20. aprill 2016. a, Tartu kohtumaja
 Tsiviilasja nr                     2-15-8405
 Tsiviilasi                         Pille Mõik hagi Ivar Mäesoo vastu kulutuste hüvitamiseks
 Menetlustoiming                    kompromissi kinnitamine, menetluse lõpetamine
 Menetlusosalised ja nende          Hageja: Pille Mõik (isikukood XXXX; elukoht XXXX).
 esindajad                          Hageja     esindaja:     advokaat     Piret    Pallo;    e-post
                                    piret.pallo@lmp.ee
                                    Kostja: Ivar Mäesoo (isikukood XXXX; XXXX).
                                    Kostja esindaja: advokaat Eve Laine; e-post eve@annsaar.ee

RESOLUTSIOON
1. Lõpetada menetlus tsiviilasjas nr 2-15-8405, Pille Mõik hagis Ivar Mäesoo vastu
   kulutuste hüvitamiseks.
2. Kinnitada Pille Mõigu (Mõik) hagi Ivar Mäesoo vahel 14. aprillil 2016. a. sõlmitud
   kompromiss alljärgnevas:
   2.1. Kostja tasub hagejale kompromissisumma 1300 (üks tuhat kolmsada) eurot järgmiselt:
       2.1.1. 500 (viissada) eurot Kompromissi allkirjastamisel;
       2.1.2. 800 (kaheksasada) eurot võrdsete 100 (ükssada) euro suuruste Osamaksetena 8
            (kaheksa) kuu jooksul alates Kompromissi kinnitava kohtumääruse jõustumisele
            järgnevast kuust.
   2.2. Kompromissi allkirjastamisega hageja kinnitab, et on Kompromissisummast 500
        (viissada) eurot kostjalt kätte saanud.
   2.3. Kostja tasub osamaksed hageja arvelduskontole nr XXXX AS-s Swedbank hiljemalt
        jooksva kalendrikuu viimaseks kuupäevaks selgitusega „Kompromissi osamakse“.
   2.4. Kostja poolt Osamakse tasumisega viivitamine enam kui 15 (viisteist) kalendripäeva
        annab hagejale õiguse kogu tasumata Kompromissisumma sissenõudmiseks
        täitemenetluses.
   2.5. Käesoleva Kompromissi nõuetekohasel täitmisel loetakse kõik Poolte vahelised
        vaidlused seoses nende kaasomandis olnud korteriomandiga asukohaga XXXX seotud
        kulutuste – korteriomandi soetamiseks võetud eluasemelaenu (s.h laenu põhiosa,
        intressid, kindlustus, menetlustasud, laenu põhiosa viivised ja kindlustustasu viivised),
        korteriühistu poolt esitatud arvete järgi tasumisele kuulunud kommunaalkulude (s.h
        kohtulahenditega välja mõistetud võlgnevused ja menetluskulud, täitemenetlustes
        sissenõutud võlgnevused ja kohtutäituri tasud) tasumise ja Poolte vahel jaotamise osas

                                                                                               1
        lahendatuks ning Pooled ei esita teineteisele nende kulutustega seoses nüüd ega
        tulevikus enam täiendavaid pretensioone ega nõudeid.
   2.6. Pooled on kokku leppinud, et kõik Poolte menetluskulud tsiviilasjas nr 2-15-8405
        jäävad nende endi kanda.
   2.7. Pooled loobuvad määruskaebuse esitamise õigusest kohtumäärusele, millega kohus
        kompromissi kinnitab ja menetluse lõpetab.
3. Jätta Pille Mõigule riigi õigusabi korras määratud esindaja kulud Eesti Vabariigi
   kanda. Jätta ülejäänud menetluskulud poolte endi kanda.
4. Määrus toimetada kätte menetlusosalistele.
Edasikaebamise kord
Määruse peale ei saa esitada määruskaebust (TsMS § 661 lg 4).

ASJAOLUD
Pille Mõik esitas 21. mail 2015 Tartu Maakohtule hagi Ivar Mäesoo vastu kulutuste
hüvitamiseks. Hagiavalduse kohaselt palub hageja mõista kostjalt hageja kasuks välja põhivõlg
4769,82 eurot ja viivised. Kohtule 8. jaanuaril 2016. a esitatud avalduses suurendas hageja oma
põhinõuet 834,85 euro võrra. Hageja palub seega kostjalt välja mõista põhivõla kokku 5604,66
eurot ning viivised.
Korteriomand, asukohaga XXXX, registriosa number XXXX, oli hageja ja kostja kaasomandis.
Hagejale kui ka kostjale kuulus ½ mõttelist osa korteriomandist. Korteriomandi omandamisel
võtsid pooled selle eest tasumiseks Swedbank AS-ilt pangalaenu.
Hagiavalduse kohaselt tasus hageja alates 2012. aasta juunikuust kõik korteriga seotud kulud,
sh pangalaenu, korterikindlustuse jms. Hageja on kandnud rohkem kulutusi, kui tema
kaasomandi osa eeldab. Hageja nõuab seega kostjalt kuni hagi esitamiseni hüvitist summas
4769,82 eurot (laenu põhiosa 6360,75 eurot + intress 2830,90 eurot + kindlustus 290,23 eurot
+ menetlustasu 35,20 eurot + põhiosa viivised 21,01 eurot + kindlustustasu viivised 1,55 eurot
= 9539,64; 9539,64 / 2 = 4 769,82 eurot). Hagiavalduse esitamisest kuni 8. jaanuarini 2016 on
hageja jätkuvalt tasunud kaasomandil lasuvaid kohustusi summas 1669,69 eurot, millest poole,
so 834,85 euro, võrra soovib hageja põhinõude suurendamist.
Kostja palub hagi rahuldada osaliselt ning tasaarvestada kostja rahaline nõue hageja vastu hagi
rahuldatud osaga. Kostja leiab, hüvitise arvutamisel tuleb lähtuda mõlema poole poolt alates
2012. a algusest tasutud laenumaksetest ning hageja tasutud summast kostja tasutu maha arvata.
Hüvitise õige summa on 4369,21 eurot. Kostja esitas tasaarvestuse vastuväide ja protsessuaalse
tasaarvestuse avalduse. Korteriomand oli tervikuna hageja ja tema pereliikmete valduses ja
kasutuses alates 2012 juunist kuni 5. aprillini 2015. Kostja oma kaasomandiosa kasutada ei
saanud. Kostja soovib, et hageja tasuks talle kasutuseelise eest, mida ta sai aastatel 2012 -2015
kaasomandis oleva korteri tervikuna ainuvaldusse saamisest ja kasutamisest. Kostjal õigus
kokku 5100 euro suurusele hüvitisele. Lisaks on korteriühistu ees tekkinud võlad mõistetud
kaasomanikelt solidaarselt välja, kuid täiemenetluses sisse nõutud kostjalt. Kohtutäitur on
kostjalt võlgnevuste katteks kinni pidanud kokku 2 158,41 eurot. Kostja soovib, et kohus hagi
osalise või täieliku rahuldamise korral tasaarvestaks kostja nõude hageja vastu hageja nõudega.
Pooled sõlmisid 14. aprillil 2016. a kompromissi. Pooled paluvad kohtul kompromiss kinnitada
ning menetlus käesolevas tsiviilasjas lõpetada.

                                                                                               2
KOHTU PÕHJENDUSED
Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses
märgitakse kompromissi tingimused. TsMS § 430 lg 3 järgi ei kinnita kohus kompromissi, kui
see on vastuolus heade kommetega või seadusega või rikub olulist avalikku huvi või kui
kompromissi ei ole võimalik täita.
Kohus leiab, et poolte vahel sõlmitud kompromiss tuleb kinnitada, kuna kompromiss ei ole
vastuolus heade kommetega ega seadusega ega riku olulist avalikku huvi ning kompromissi on
võimalik täita. Kohtu hinnangul ei esine ka muid asjaolusid, mille tõttu tuleks kompromiss
TsMS § 430 lg 3 teise lause järgi kinnitamata jätta.
Kompromissi sõlmimise tõttu lõpetab kohus TsMS § 428 lg 1 p 4 alusel käesolevas tsiviilasjas
menetluse. Kui menetlus on lõpetatud, ei saa hageja uuesti pöörduda kohtusse hagiga sama
kostja vastu vaidluses samal alusel sama hagieseme üle. Kui menetlus on lõpetatud
kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti (TsMS § 432).
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on kokku
leppinud, et nad loobuvad kohtumäärusele, millega kohus kompromissi kinnitab ja menetluse
lõpetab, määruskaebuse esitamise õigusest. Käesoleva määruse peale ei saa seega
määruskaebust esitada.
TsMS § 168 lg 3 näeb ette, et kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti. Pooled on kokku leppinud, et poolte
menetluskulud jäävad nende endi kanda. Kohus jätab TsMS § 168 lg 3 alusel menetluskulud
seega poolte endi kanda.
TsMS § 190 lg 4 näeb ette, et kui hageja sai menetlusabi menetluskulude kandmisel,
mõistetakse temalt asja menetluse lõpetamise korral menetluskulud riigituludesse täies ulatuses
välja. Kuivõrd käesolevas asjas on menetlus lõppenud kompromissi tõttu vabastab kohus siiski
hageja TsMS § 190 lg 7 alusel menetlusabina saadud riigilõivu riigi tuludesse tasumise
kohustusest. Hageja on siiski jätnud tasumata ühe riigilõivu osamakse summas 15 eurot. Samas
kuna hagejal on kompromissi sõlmimise tõttu TsMS § 150 lg 2 p 1 järgi õigus saada tagasi pool
menetluses tasutud riigilõivust, ei pea kohus nimetatud summa hagejalt väljamõistmist antud
juhul põhjendatuks. Kohus selgitab, et riigilõivu tagastamiseks tuleb hagejal esitada taotlus.
Juhul, kui hageja esitab riigilõivu tagastamise taotluse, tagastab kohus hagejale riigilõivu 15
euro võrra vähem. Kohus märgib, et riigilõivu tagastamise nõue lõpeb TsMS § 150 lg 6 järgi
kahe aasta möödumisel selle aasta lõpust, millal riigilõiv tasuti, kuid mitte enne menetluse
jõustunud lahendiga lõppemist.
Kuivõrd hagejale on antud riigi õigusabi hüvitamise kohustuseta, siis tuleb hagejale riigi
õigusabi korras määratud esindaja kulud jätta Eesti Vabariigi kanda (vt Riigikohtu 13. veebruari
2013. a määrus tsiviilasjas nr 3-2-1-152-12, p 23).

/allkirjastatud digitaalselt/
Vahur-Peeter Liin
kohtunik
                                                                                              3
