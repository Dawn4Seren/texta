                           KOHTUMÄÄRUS
Kohus                           Viru Maakohus
Määruse tegemise aeg            12. oktoober 2016 Jõhvi kohtumaja
Kohtuasja number                1-06-15133
Kohtunik                        Deniss Minzatov
Kohtuistungi sekretär           Piret Juuse
Asja läbivaatamise kuupäev      12.10.2016 avalikul kohtuistungil
Kohtuasi                        Viru Vangla esitatud materjalid Mati Selbergi tingimisi enne
                                tähtaega vangistusest vabastamiseks
Süüdimõistetu                   Mati Selberg, isikukood 35406192749, xxx
RESOLUTSIOON:                   Juhindudes KarS § 76 ja KrMS § 426, § 432, § 383, § 384
                                kohus

                                         MÄÄRAS:

Jätta Mati Selberg tingimisi enne tähtaega vangistusest vabastamata.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul              alates
päevast, mil isik sai vaidlustatavast kohtumäärusest teada või pidi teada saama.

ASJAOLUD

Viru Vangla esitas Viru Maakohtule materjalid kinnipeetava Mati Selberg tingimisi enne
tähtaega vabastamiseks.

Mati Selberg on süüdi tunnistatud Tartu Maakohtu 15.03.2007 kohtuotsusega KarS § 113 järgi
ning karistuseks mõisteti 12 aastat vangistust. KarS § 65 alusel karistus suurendati eelmise
kohtuotsusega mõistetud karistuse võrra ning mõisteti liitkaristuseks 12 aastat 4 kuud 28 päeva
vangistust. Karistuse kandmise algus 15.03.2007 ja lõpp 11.08.2019.

Kinnipidamisasutuses Mati Selbergi kohta koostatud iseloomustusest nähtub, et tal puuduvad
kehtivad distsiplinaarkaristused. Vabanemisel on M. Selbergil võimalik asuda elama aadressile
xxx. Keskhariduse omandas Venemaal vanglakaristust kandes. Lisaks on erinevate vangistuste
ajal omandanud elektriku ja puussepa erialad ning töökäigus ehitaja ja müürsepa oskused.
Töötanud on peamiselt mitteametlikult ehitusel ja metsatöödel, millest enda sõnul umbes 10a ka
ametlikult. Tööd otsis lehekuulutuste kaudu ning valis lähtuvalt töötasust, mistõttu vahetas
töökohti tihti. Vabanemisel töökoht puudub, kuid lähedaste sõnul saab isik rakendada oma
oskusi talumajapidamises.

Ajavahemikel 03.03.2008-06.07.2011, 20.11.2011-13.03.2015, 28.09.2015 - 27.03.2016 osales
tööhõives. Hetkel töötab raamatukogus.

                                                                                               1
Ajavahemikul 16.03.2012-04.05.2012 läbis sotsiaalprogrammi "xxx". Ajavahemikul 09.10.2013-
18.12.2013 läbis programmi xxx Ajavahemikul 19.02.2014-14.05.2014 läbis programmi 12
sammu ehk xxx".
Enda sõnul ei tarbinud alkoholi tihti, samas on kõik vägivaldsed kuriteod sooritatud
alkoholijoobes ning isik tunnistab, et alkoholi joobes olles muutub vägivaldseks. Samas ei pea ta
alkoholi tarvitamist enda puhul probleemseks, ei pea end liigtarvitajaks. Isikul diagnoositud
alkoholsõltuvus. M. Selberg on arvamusel, et tema tervislik seisund ei võimalda edaspidi
alkoholi tarvitamist ning ta usub, et saab hakkama ilma alkoholita.
Kinnipeetav on kriminaalkorras karistatud seitsmel korral (nendest 5 on kustunud) ning kannab
viiendat vangistust. Viimane karistus on mõistetud tapmise eest, kuritegu on toime pandud
alkoholijoobes.
Uue kuriteo toimepanemise tõenäosus järgmise 2 aasta jooksul on 17%, vägivaldse kuriteo toime
panemise tõenäosus järgmise 2 aasta jooksul on 32%.
Arvestades kinnipeetava ohtlikkuse taset ning uue kuriteo toimepanemise tõenäosust ei toeta
vangla kinnipeetava tingimisi enne tähtaega vabastamist.

Kriminaalhooldusametniku ettekande kohaselt vabanemisel on Mati Selbergil võimalik asuda
elama xxx. Mati Selberg on koos kahe vennaga talu omanik.
Lisaks põhitööle tegeleb Maido Selberg talu maadel lambakasvatusega ja peab mesilasi. Mati
Selbergi abi talu taastamisel ja loomakasvatuses on oodatud. Vabanemisel on Mati Selbergil
võimalik registreeruda Eesti Töötukassas töötuna ja vajadusel saada abi xxxt. Kinnipeetava
lähedastel on töökohad, nad on valmis Mati Selbergit abistama igapäevaeluga toimetulekul.
Mati Selbergi käitumist on enim mõjutanud alkoholi tarvitamine. Süüdimõistetu on kandnud
pikka vabaduskaotuslikku karistust, kohanemine ühiskonnas kehtivate reeglite ja normidega võib
olla aeganõudev. Kinnipeetava käitumist võib mõjutada vabaduses kujunev suhtlusringkond ja
tema suutlikkus rakendada vangistuses läbitud sotsiaalprogrammides omandatut emotsioonide
juhtimisel.

Prokurör oma kirjalikus arvamuses avaldanud, et Mati Selbergi ennetähtaegne vabastamine
käesoleval ajal ei ole põhjendatud. Leiab, et kriminaalhoolduslike vahenditega, ei ole võimalik
korrigeerida M. Selbergi käitumist õiguskuulekuse suunas ning tal tuleb jätkata karistuse
kandmist vangistuses. Mida raskem on toimepandud kuritegu ja pikem kandmata karistuse osa,
seda erandlikumad peavad olema kinnipeetava vabastamist õigustavad asjaolud.

Mati Selberg avaldas kohtuistungil, et soovib tingimisi ennetähtaega vabaneda. Tartu enam ei
lähe. Saaremaal teda mõjutavaid isikuid ei ole. Õed, vennad toetavad vabaduses. Need on
korralikud, karistamata inimesed.

KOHTU SEISUKOHT

Kohus tutvunud esitatud materjalidega, prokuröri kirjaliku arvamusega ning ära kuulanud
kinnipeetava, leiab, et Mati Selbergi tingimisi enne tähtaega vangistusest vabastamine käesoleval
ajal ei ole põhjendatud.

Katseajaga tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdimõistetu isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdimõistetule kaasa tuua
tingimisi enne tähtaega karistusest vabastamine. Kinnipeetava kohta koostatud iseloomustustest
nähtub, et tema varasem käitumine, toimepandud kuriteo iseloom viitab tema ohtlikkusele.

Mati Selberg on korduvalt kriminaalkorras karistatud ja vangistust kannab viiendat korda.
Käesoleval ajal kannab karistust 1 astme isikuvastase kuriteo eest, varasemat karistatud nii isiku
kui ka varavastaste kuritegude eest. Jätkuv süütegude toimepanemine viitab sellele, et ta ei ole
                                                                                                 2
oma eelnevatest karistustest vastavaid järeldusi teinud ega suutnud tõestada, et ta on võimeline
käituma seaduskuulekalt.

Vabaduses puudub kinnipeetaval garanteeritud töökoht, mis halvendab tema toimetulekut ja
suurendaks uute kuritegude toimepanemise riski. Peale seda kinnipeetaval oli probleeme alkoholi
liigtarvitamisega (mis oli ka kuritegude toimepanemise soodusteguriks) ning tal võib olla
tagasilanguse perioode, mida võib pidada uue kuriteo toimepanemise riskifaktoriks. Ülaltoodust
võib järeldada, et Mati Selbergi puhul on olemas tõenäoline kõrge käitumiskontrollist
kõrvalehoidmise risk, mistõttu ei ole kriminaalhoolduse ajal võimalik tema ohtlikkust
ühiskonnas alandada.

Kohus hindab positiivselt, et Mati Selberg on vangistuse kandmise ajal töötanud, läbis
sotsiaalprogramme ning tal puuduvad distsiplinaarkaristused. Kuid need asjaolud ei kaalu üles
eelpooltoodud negatiivseid asjaolusid.

Kohus leiab, et süüdimõistetu käitumine vanglas ja tema võimalused vabanemisel (elukoha
olemasolu ning lähedaste toetus) ei kaalu üle tema käitumist enne vangistusse sattumist ning
toimepandud kuriteo asjaolusid. Ka enne vangistust kinnipeetaval olid elukoht ning lähedaste
toetus, kuid need asjaolud ei hoidnud ära kuriteo toimepanemist.

Kohus rõhutab, et KarS § 76 lg 3 kohaselt ennetähtaegsel vabastamisel hindab kohus eeskätt
isiku poolt toimepandud kuriteo asjaolusid. Kohus leiab, et toimepandud kuriteo raskust
arvestades ei ole Mati Selbergi ennetähtaegne vangistusest vabastamine käesoleval ajal
põhjendatud.

Arvestades Mati Selbergi poolt toimepandud kuriteo ohtlikkust ja asjaolusid, on kohus
seisukohal, et Mati Selbergi tingimisi enne tähtaega vangistusest vabastamine ei ole käesoleval
ajal õigustatud. Tema ennetähtaegsel vabanemisel saaks ühiskonna õiglustunne oluliselt riivatud,
samuti ei oleks tema vabastamine kooskõlas karistuse mõistmise üldiste eesmärkidega. Siinkohal
arvestab kohus, et karistuse lõpuni kandmiseni (11.08.2019) on praeguseks jäänud ligi 2 aastat ja
10 kuud, mis on kahtlemata väga pikk aeg.

Isik, kes pani toime kuriteo, peab arvestama asjaoluga, et tal tuleb ära kanda kogu temale
mõistetud karistus ning riik ei loo tingimisi ennetähtaegselt vangistusest vabastamise korra
kehtestamisega isikutele õiguspositsioone, millele need hiljem võiksid toetuda. Süüdimõistmisel
ei ole ennetähtaega vabastamine isikule garanteeritud.

Eeltoodust lähtudes ei nõustu kohus süüdimõistetu Mati Selbergi vabastamisega temale
mõistetud vangistuse kandmisest enne tähtaega.

/allkirjastatud digitaalselt/
Deniss Minzatov
Kohtunik




                                                                                               3
