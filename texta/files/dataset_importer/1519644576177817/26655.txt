                        KOHTUMÄÄRUS
Kohus                                 Tallinna Ringkonnakohus
Kohtukoosseis                         Ruth Plaks, Maret Altnurme ja Virgo Saarmets
Määruse tegemise aeg ja koht          11.01.2016, Tallinn
Haldusasja number                     3-15-2232
Haldusasi                             OP kaebus Tallinna Linnaplaneerimise Ameti
                                      19.02.2015 ehitusloa nr 1512219/01812 tühistamiseks
Menetlusosalised                      Kaebaja – OP, esindajad v.adv-d Martin Kruus ja Kelli
                                         Ristal
                                      Vastustaja – Tallinna linn, esindaja Eva Vanamb
                                      Kolmas isik – Elisa Eesti AS, esindaja Allan Aedma
Vaidlustatud kohtulahend              Tallinna Halduskohtu 19.10.2015 määrus
Menetluse alus ringkonnakohtus        OP määruskaebus
Asja läbivaatamine                    Kirjalik menetlus


RESOLUTSIOON
1.    Rahuldada OP määruskaebus.
2.    Tühistada Tallinna Halduskohtu 24.11.2015 määrus haldusasjas nr 3-15-2232 ja
saata asi halduskohtule menetluse jätkamiseks.

EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse kättetoi-
metamisest arvates (HKMS § 121 lg 4, § 235 lg 3).


ASJAOLUD JA MENETLUSE KÄIK
1.   Tallinna Linnaplaneerimise Amet (TLPA) andis 19.02.2015 ehitusloa nr
1512219/01812 elektroonilise sidevõrgu masti ehitamiseks Tallinnas Nõmme linnaosas Too-
me pst T5.
2.     OP esitas 04.09.2015 Tallinna Halduskohtule kaebuse ehitusloa tühistamiseks. Kaebaja
on Õitse tn 42 kinnistu kaasomanik, kinnistul asuv elamu on kaebaja kodu. Kinnistuga piirneb
Tallinna linnale kuuluv Muraka tänav / Toome pst T5 kinnistu. Kaebaja avastas 2015. a au-
gusti alguses, et nimetatud kinnistul toimub ehitustegevus. TLPA keeldus ehitustegevust pea-
tamast. Mobiilsidemasti ehitamine kaebaja kinnistust ca 8 m kaugusele rikub kaebaja subjek-
tiivseid õigusi, sest mast reostab miljööväärtuslikku ala, vähendab kaebaja kinnistu väärtust
ning on piirkonda sobimatu. Mobiilsidemast ei sobi elurajooni, kuna sellel on oluline tervist-
kahjustav mõju. Mobiilimasti ehitamise aluseks ei ole detailplaneeringut, masti asukoha sobi-
                                                                                     3-15-2232

vuse osas ei ole teostatud ühtegi uuringut ega võetud Terviseameti kooskõlastust. Masti val-
mimisel ja toimima hakkamisel on oht, et kaebaja hakkab elama tervist kahjustavas tsoonis.
3.    Tallinna Halduskohus tagastas 24.11.2015 määrusega kaebuse HKMS § 121 lg 2 p 2
alusel, leides, et kaebusega ei ole selle perspektiivituse tõttu võimalik saavutada kaebuse ees-
märki. Tühistamisnõude esitamine ja menetlemine on iseenesest võimalik, kuid kaebus jääks
rahuldamata.
Kohus leidis juba 18.09.2015 määruses, et elektroonilise sidevõrgu masti rajamiseks ei tulnud
detailplaneeringut koostada. Mobiilimast on rajatis. Detailplaneeringu koostamise kohustus
kehtis üksnes hoonete / hoonestuse puhul (planeerimisseaduse (PlanS) § 3 lg 2, Nõmme lin-
naosa ehitusmääruse § 4 lg 1). Vaatamata sellele, et Toome pst T5 kinnistu asub miljööväär-
tuslikul alal, ei olnud detailplaneeringu koostamine nõutav ning ehitusprojekti koostamise
aluseks said olla projekteerimistingimused (ehitusseaduse (EhS) § 19 lg 1 p 2). EhS ei sätes-
tanud kohalikule omavalitsusele kohustust kaasata ehitusloa menetlusse kolmandaid isikuid,
sh naabreid. Haldusmenetluse seaduse (HMS) § 40 lg-ga 1 kohustatakse ära kuulama üksnes
menetlusosalisi, kelleks kaebaja ehitusloa menetluses ei olnud. Isikute kaasamine toimub
diskretsiooni alusel. Kohus haldusorgani kaalutlusotsuse otstarbekuse osas seisukohta ei võta.
Väide, et mastist hakkab kiirguma kaebaja elu ja tervist ohustav elektromagnetkiirgus või
lähtuvad muud tervistkahjustavad mõjud, on tõendamata oletus. Ehitusluba on antud masti
püstitamiseks ning korrektselt püstitatud mast (kandekonstruktsioon) ei saa eraldiseisvalt
muust mobiilside toimimist tagavast tehnikast kaebaja tervisele mistahes mõju avaldada. Isegi
kui luba masti püstitamiseks hõlmab ka luba raadiosidetehnika paigaldamiseks, ei ole kaebaja
väidetel mobiilsidemastile paigaldatu tõttu levivatest ohtlikest kemikaalidest, mürast, vee ja
pinnase saastumisest jms reaalse eluga puutumust. Kaebaja hirm mobiilsidemasti ja selle teh-
nika rajamise (aga ka kasutamisega) kaasnevate tervistkahjustavate mõjude ees on hüpoteeti-
line ja väheusutav. Pelgalt miljöö ja olemasoleva keskkonna säilimine ei ole subjektiivsed
õigused, mida isik saaks kaitsta ehitusloa või kasutusloa vaidlust puudutavas menetluses.
Kaebusest ei nähtu, et kaebaja õiguslikult kaitstavaid huve või õigusi oleks rikutud määral,
mis tingiks kaebuse rahuldamise. Kaebusel puuduvad ilmselgelt eduväljavaated. Kaebusega ei
ole võimalik saavutada raadiosidemasti demonteerimist ega kasutamise vältimist.
4.     Halduskohus jättis OP 09.12.2015 määruskaebuse 17.12.2015 rahuldamata ja edastas
selle lahendamiseks ringkonnakohtule.
MENETLUSOSALISTE SEISUKOHAD RINGKONNAKOHTUS
5.   OP palub määruskaebuses halduskohtu 24.11.2015 määrus tühistada.
Halduskohus on vääralt kohaldanud HKMS § 121 lg 2 p-s 2 sätestatut, leides, et kaebusega ei
ole võimalik saavutada kaebuse eesmärki. Kaebuse eesmärgiks on õigusvastase ehitusloa
tühistamine, sest nimetatud haldusakti andmisel ei ole arvestatud kaebaja kui naaberkinnistul
asuva elamu omaniku huvidega, linn on jätnud nõutava detailplaneeringumenetluse läbi
viimata ning võtmata kooskõlastused isikutelt, kelle huve võib ehitis riivata.
Kaebuses on selgitatud, et ehitise püstitamine vähendab kaebajale kuuluva kinnistu väärtust
ning mobiilsidemastile kinnitatavate sideseadmetega tekkiv kiirgusfoon on tervistkahjustava
toimega. Kaebaja on viidanud seejuures mitmetele rahvusvahelistele uuringutele. Kohus on
võtnud kaebaja positsioonide suhtes eelotsustusliku seisukoha ja lugenud need
põhjendamatuteks, ilma et oleks andnud kaebajale üldse võimalust oma väiteid täiendavalt
tõendada ja põhistada. Halduskohus on sisuliselt lahendanud määrusega kaebuse esemeks
oleva vaidlusküsimuse asjaomaseid tõendeid kogumata ja menetlust läbi viimata. Kaebuse


                                                                                           2(4)
                                                                                     3-15-2232

tagastamise aluseks saaks olla vaid seisukoht, et kaebus jääks rahuldamata ka kaebaja väidete
(kahjulikud mõjud kaebaja tervisele ja varale) tõendatuse korral. Sellise olukorraga praegusel
juhul tegemist ei ole.
Kaebaja on jätkuvalt seisukohal, et tema elukoha vahetusse lähedusse püstitatud elektroonilise
sidevõrgu masti sihtotstarbeline kasutamine kujutab endast märkimisväärset terviseriski ning
mõjutab oluliselt miljööväärtuslikul alal asuvate kinnisasjade väärtust. Ehitusloa andmisel ei
ole neile küsimustele hinnangut antud. Sedavõrd mastaapse ehitisega kaasnevate mõjude
hindamiseks oleks tulnud viia läbi detailplaneeringu menetlus. Vaidlustatud ehitusloa alusel
on kinnistule rajatise koosseisus püstitatud ka hoone kriteeriumitele vastav ehitis ning hoone /
hoonestuse rajamiseks on detailplaneering kohustuslik.
6.    Tallinna linn palub jätta määruskaebus rahuldamata. Kaebaja kordab määruskaebuses
taas samu paljasõnalisi väiteid, mille halduskohus on valdavalt juba 18.09.2015 määruses
ümber lükanud.
Kaebaja väitel vähendab ehitise püstitamine kaebaja kinnistu väärtust, kuna see asub
miljööväärtuslikul alal. Vastustaja nõustub kohtu seisukohaga, et pelgalt miljöö ja
olemasoleva keskkonna säilimine ei ole subjektiivsed õigused, mida isik saaks kaitsta
ehitusloa või kasutusloa vaidlust puudutavas menetluses.
Kaebaja on jätkuvalt seisukohal, et mobiilisidemastist lähtuv kiirgusfoon on terviskahjustava
toimega. Halduskohus on 18.09.2015 määruses õigesti leidnud, et kaebaja hirm, et
elektroonilise sidevõrgu mastist hakkab kiirgama kaebaja elu ja tervist ohustav
elektromagnetkiirgus, on populaarteaduslik väide, mis on tõendamata, hüpoteetiline ja
põhjendamatu.
Kaebaja leiab ka jätkuvalt, et läbi oleks tulnud viia detailplaneeringumenetlus. Halduskohus
on 18.09.2015 määruses juba tuvastanud, et rajatava mobiilsidemasti puhul ei ole tegemist
detailplaneeringukohustusliku ehitisega ning mast kvalifitseerub rajatiseks. Kaebaja leiab
ekslikult, et tegemist on hoonega.
Kuna kaebus tugineb paljasõnalistele väidetele ning kaebaja kaebeõigus on vähemalt
kaheldav, tuleb pidada õigeks ja põhjendatuks kohtu seisukohta, et kaebusel puuduvad
ilmselgelt eduväljavaated.
7.    Elisa Eesti AS palub jätta määruskaebus rahuldamata. Kolmas isik on juba eelnevas
menetluses märkinud, et kõik kaebaja senised väited tema subjektiivsete õiguste rikkumise
kohta raadiosidemasti mõjutustest tulenevalt on olnud hüpoteetilised, paljasõnalised ja
tõendamata. Kolmas isik ei hakka oma varasemaid argumente kordama. Täiendavalt selgitab
kolmas isik, et raadiosidemasti all asuv elektrooniliste sideseadmete konteiner ei ole hoone,
vaid liinirajatise osa. Kaebaja käsitlus hoonest / hoonestusest ja sellega seotud
detailplaneeringu kohustuslikkusest on ekslik.


RINGKONNAKOHTU PÕHJENDUSED
8.   Määruskaebus tuleb rahuldada ja halduskohtu 24.11.2015 määrus HKMS § 121 lg 2 p 2
ebaõige kohaldamise tõttu tühistada.
9.    Kaebus tugineb muu hulgas väidetele, et mobiilsidemast kahjustab oluliselt kaebaja
kinnisvara väärtust ja mastist leviv elektromagnetkiirgus kujutab tõsist ohtu kaebaja ja tema
pereliikmete tervisele. Halduskohus ei ole asunud seisukohale, et kaebuse väidete õigsust eel-


                                                                                           3(4)
                                                                                    3-15-2232

dades puuduks kaebajal ilmselgelt kaebeõigus. Kohus on leidnud, et kaebaja väited on hüpo-
teetilised, väheusutavad ja tõendamata.
HKMS § 121 lg 2 p 2 alusel tagastab halduskohus kaebuse siis, kui kaebusega ei ole võimalik
saavutada kaebuse eesmärki. Määruskaebuse andmetel ei ole ehitisele kasutusluba veel antud
ning sellises olukorras on ehitusloa tühistamise nõue kaebuse eesmärgi (mobiilsidemastist
vabanemine) saavutamiseks sobiv nõue, mida saab kasutusloa väljastamise korral täiendada
kasutusloa tühistamise nõudega. HKMS § 121 lg 2 p 2 ei ole kohaldatav üksnes põhjusel, et
kohtule tunduvad kaebuse väited ebausutavad ja kaebusele ei ole lisatud väiteid kinnitavaid
tõendeid. Kaebajale tuleb anda võimalus oma väiteid tõendada ning kui need ei leia kinnitust,
jääb kaebus rahuldamata.




/allkirjastatud digitaalselt/     /allkirjastatud digitaalselt/    /allkirjastatud digitaalselt/
Ruth Plaks                              Maret Altnurme                         Virgo Saarmets




                                                                                           4(4)
