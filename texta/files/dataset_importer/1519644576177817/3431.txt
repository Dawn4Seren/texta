                                                                 Kriminaalasi nr. 1-16-8108




                            KOHTUOTSUS
                                  EESTI VABARIIGI NIMEL




Kohus                             Harju Maakohus

Otsuse tegemise aeg ja koht       07.11.2016.a. Tallinnas (Liivalaia kohtumaja)

Kohtunik                          Merle Parts

Sekretär                          Liis Landsmann

Prokurör                          Žanna Morozova

Kaitsja                            Eva Rivis

Menetluse liik                     kokkuleppemenetlus

Süüdistatav:
NELLI GASENE, ik: 46505250342; elukoht: XXXX; kodakondsus: EV; emakeel: eesti keel;
haridus: põhiharidus; töökoht või õppeasutus: XXXXSA; kriminaal- ja väärteokorras karistamata.
Tõkend: elukohast lahkumise keeld alates 09.06.2016.a.; kahtlustatavana kinnipidamine 08.05.-
09.05.2016.a.

süüdistuses KarS § 121 lg 2 p 2 järgi;


RESOLUTSIOON

Süüdi tunnistada Nelli Gasene KarS § 121 lg 2 p 2 järgi ja karistada teda vangistusega 9 (üheksa)
kuud.

KarS § 68 lg 1 alusel lugeda eelvangistuses viibitud aeg kinnipidamine 08.05.-09.05.2016.a., s.o
2 (kaks) päeva vangistust karistusaja hulka ja lõplikuks kandmisele kuuluvaks karistuseks mõista
8 (kaheksa) kuud 28 (kakskümmend kaheksa) päeva vangistust.

KarS § 73 lg 1, 3 alusel määrata, et mõistetud karistust, 8 kuud 28 päeva vangistust, ei pöörata
täielikult täitmisele, kui süüdimõistetu ei pane 1 (ühe) aasta pikkuse katseaja kestel toime uut
tahtlikku kuritegu. Katseaja alguseks lugeda kohtuotsuse kuulutamise päev, s.o. 07.11.2016.a.


KrMS § 175, § 179, 180 alusel välja mõista Nelli Gasene’lt riigituludesse:
   - sundraha 1,5 palga alammääras – 645 eurot;
   - kaitsjatasu summas 96 eurot.
Kriminaalmenetluse kulud tasuda 12 (kaheteistkümne) kuu jooksul käesoleva kohtuotsuse
jõustumisest arvates Maksu- ja Tolliameti kontole nr EE351010052031000004 SEB Pank, kontole
nr EE502200221014193355 Swedbank, kontole nr EE401700017002872300 Nordea Pank või
kontole nr EE873300333499990003 Danske Bank, maksekorraldusse märkida viitenumber
99916700079999 ning selgitusse kriminaalasja kohtunumber 1-16-8108, Nelli Gasene ja tekst
„kriminaalmenetluse kulud“ või “sundraha”. Kui rahalised nõuded pole täies ulatuses tähtaegselt
tasutud, suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Asitõendid ja salvestised:

- 1 CD-plaat salvestistega (asub kriminaaltoimikus) – jätta kriminaalasja materjalide juurde;
- nuga (asub Põhja prefektuuri asitõendite hoidlas) – konfiskeerida KarS § 83 lg 1 alusel ja hävitada
kohtuotsuse jõustumisel.

EDASIKAEBE KORD

Kohtuotsuse peale võib esitada apellatsiooni kokkuleppemenetlust reguleerivate sätete (KrMS §
9. ptk 2. jagu) või KrMS § 339 lg 1 rikkumisega seoses. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb teatada Harju Maakohtu Liivalaia
kohtumajale kirjalikult 7 (seitsme) päeva jooksul alates kohtuotsuse kuulutamisest s.o alates
07.11.2016.a. Apellatsioon esitatakse Tallinna Ringkonnakohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda kohtuotsusega
(07.11.2016.a.), vahistatud süüdistataval ja tema kaitsjal alates kohtuotsuse koopia süüdistatavale
kätteandmisele järgnevast päevast.


SÜÜDISTUS

Nelli Gasene’t süüdistatakse selles, et tema, 08.05.2015 kella 21.00 paiku, viibides XXXX asuvas
korteris, kriimustas noaga ühise rüseluse käigus abikaasa XXXXkätt, tekitades XXXXtugevat
füüsilist valu ja tervisekahjustuse. Vastavalt 08.05.2016 koostatud isiku läbivaatuse protokollile
oli kannatanul parema käe küünarvarrel haav. Vastavalt 08.05.2016 Ida – Tallinna Keskhaigla
poolt väljastatud patsiendikaardile nr 20160508-181656/01-22-401470 oli kannatanul lahtine
küünarvarre haav ja küünarvarre muude osade pindmine haav.

Seega pani Nelli Gasene oma tahtliku tegevusega toime teise, nimelt temaga lähisuhtes oleva
inimese tervise kahjustamise, samuti muu füüsilist valu tekitava kehalise väärkohtlemise,
s.t. KarS § 121 lg 2 p 2 järgi kvalifitseeritava kuriteo.


Kuriteoga tekitatud kahju laad ja suurus: Kehalise väärkohtlemisega on tekitatud moraalset
ja füüsilist kahju kannatanule, tsiviilhagi ta ei esitanud.




Nelli Gasene’, tema kaitsja ja prokuröri vahel sõlmitud kokkuleppe kohaselt on Nelli Gasene’
karistuseks KarS § 121 lg 2 p 2 järgi kvalifitseeritava kuriteo toimepanemise eest 9 kuud
                                                                                                   2
vangistust, mis tuleb KarS § 73 lg 1, 3 sätete kohaselt jätta täitmisele pööramata, kui Nelli Gasene
ei pane 1 aasta pikkuse katseaja kestel toime uut tahtlikku kuritegu.

Kokkuleppe kohaselt tuleb Nelli Gasene’lt välja mõista ka kriminaalmenetluse kulud alljärgnevalt:
kaitsjatasu summas 96 eurot ja süüdimõistva kohtuotsusega kaasnev sundraha 645 eurot. Samuti
tuleb kokkuleppes tehtud ettepaneku kohaselt jätta menetluskulud ositi tasumisele 12 kuu jooksul.

Kokkuleppest nähtuvalt nõustusid süüdistatav ja tema kaitsja süüdistuse sisu, kuriteo
kvalifikatsiooni, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Süüdistatav on kinnitanud, et ta on kokkuleppe
tingimustega nõus ja talle on selgitatud ka menetluskulude ja sundraha tasumise kohustust.

Kohtuistungil jäi süüdistatav sõlmitud kokkuleppe juurde.

Kokkuleppe arutamise põhjal tegi kohus järelduse, et süüdistatava Nelli Gasene’ süüdi
tunnistamine ja tema poolt kokkuleppe sõlmimine on olnud tema tõelise tahte avaldus ning
kriminaalasja menetlemisel on järgitud kokkuleppemenetluse sätteid.

Kohus leiab, et Nelli Gasene tuleb süüdi tunnistada KarS § 121 lg 2 p 2 järgi ning mõista talle
karistus vastavalt kokkuleppele.

Samuti kuuluvad Nelli Gasene’lt väljamõistmisele kriminaalmenetluse kulud ning süüdimõistva
kohtuotsusega kaasnev sundraha, kuivõrd tulenevalt KrMS § 180 lg-st 1, süüdimõistva
kohtuotsuse korral hüvitab menetluskulud süüdimõistetu. Kriminaaltoimiku andmetel on
menetluskuludeks määratud kaitsja tasu summas 96 eurot, mis kuulub süüdistatavalt
väljamõistmisele. Süüdimõistva kohtuotsusega kaasnev sundraha II astme kuriteo puhul on KrMS
§ 179 lg 1 p 2 kohaselt 1,5 palga alammäära, s.o 645 eurot. Kohtu hinnangul ei esine süüdistatava
puhul erandlikke asjaolusid, mille puhul oleks põhjendatud menetluskulude osaline riigi kanda
jätmine. Tulenevalt kokkuleppest ja ka kohtuistungil esitatud taotlustest peab kohus võimalikuks
ajatada Nelli Gasene’lt väljamõistetavate menetluskulude hüvitamine ning kohus määrab kulude
hüvitamise tähtajaks 12 kuud kohtuotsuse jõustumisest.

Kriminaalasjas asitõendiks olev nuga tuleb KarS § 83 lg 1 alusel konfiskeerida kui kuriteo
toimepanemise vahend ning KrMS § 126 lg 3 p 4 alusel hävitada, kui väärtusetu ese.
Kriminaaltoimikus olev 1 CD-plaat salvestistega on dokumentaalne asitõend KrMS § 126 lg 3 p 1
mõttes ning see tuleb jätta kriminaalasja materjalide juurde.

Kohus juhindub KrMS § 126, § 175, § 179, § 180 lg 1, 3; § 248 lg 1 p 5, § 311-313, § 318.



Merle Parts
kohtunik




                                                                                                  3
