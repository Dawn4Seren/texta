                         KOHTUMÄÄRUS
Kohus                            Tartu Maakohus

Määruse tegemise aeg ja          25. veebruar 2016 Võru kohtumaja Põlvas, Võru tn 12
koht

Kriminaalasja number             1-11-13202

Kohtukoosseis                    Kohtunik Rita Kulberg

Asi                              Eesti Vabariigi (Riigi Tugiteenuste Keskuse kaudu) avaldus
                                 Maksim Malinovski karistuse asendamiseks
                                 Maksim Malinovski isikukood 39111052214; elukoht
Süüdimõistetu                    xxxxxxx-xxxxxxxxxxxxxxxxxx-
                                 xxxxxxxxxxxxxxxxxxxxxxxxx-xxxxxxxxxxxxxxxx-
                                 xxxxxxxxxxxx
Kirjalik menetlus

RESOLUTSIOON
Eesti Vabariigi (Riigi Tugiteenuste Keskuse kaudu) avaldus Maksim Malinovskile Tartu
Maakohtu 30.03.2012 otsusega mõistetud rahalise karistuse asendamiseks jätta rahuldamata.

Määrus toimetada kätte sissenõudjale,           süüdimõistetule (tõlgituna vene keelde) ja
kohtutäiturile.

Edasikaebamise kord

Määruse peale võib 15 päeva jooksul, arvates päevast, mil isik sai vaidlustatavast
kohtumäärusest teada või pidi teada saama, esitada määruskaebuse Tartu Maakohtu Võru
kohtumajale (Põlvas, Võru tn 12).

Kohtu poolt tuvastatud asjaolud ja määruse põhjendused

Tartu Maakohtu 30.03.2012 otsusega mõisteti Maksim Malinovski süüdi KarS § 391 lg 1
järgi ning teda karistati rahalise karistusega 100-kordses päevamääras (päevamäära suurus
3,20 eurot), s.o 320 eurot. Kohtuotsus jõustus 23.05.2012.

Kuna Maksim Malinovski ei ole rahalist karistust määratud tähtajaks tasunud, rahalise
karistuse täitmise tähtaega ei ole pikendatud ning tal ei ole ka vara, millele sissenõuet pöörata,
taotleb Eesti Vabariik (Riigi Tugiteenuste Keskuse kaudu) 17.02.2016 kohtule esitatud
avalduses rahatrahvi asendamist.
Kohus leiab, et sissenõudja avaldus Maksim Malinovskile rahalise karistuse asendamiseks
tuleb jätta rahuldamata.

KrMS § 417 lg 3 sätestab, et kui puuduvad karistuse asendamist välistavad asjaolud, otsustab
täitmiskohtunik rahalise või varalise karistuse asendamise karistusseadustiku §-des 70 ja 71
sätestatud korras.
KarS § 70 lg 1 sätestab, et kui süüdlane ei tasu talle mõistetud rahalise karistuse summat,
asendab kohus selle vangistusega või süüdimõistetu nõusolekul üldkasuliku tööga KarS §-s
69 sätestatud korras. KarS § 70 lg 2 kohaselt vastab rahalise karistuse kolmele päevamäärale
üks päev vangistust. KarS § 69 lg 1 teise lause kohaselt vastab ühele päevale vangistusele üks
tund üldkasulikku tööd, mida ei mõisteta vähem kui viis tundi.

Maksim Malinovski ei ole rahalist karistust määratud tähtajaks tasunud, rahalise karistuse
täitmise tähtaega ei ole pikendatud. Kohtutäitur Risto Kütt kinnitusel ei ole Maksim
Malinovskil ka vara, millele sissenõuet pöörata. Seega iseenesest oleks Maksim Malinovskile
mõistetud rahalise karistuse asendamine põhjendatud. Samas ei võimalda seda teha alates
15.07.2013 karistusseadustikus tehtud muudatused.

KarS § 5 lg-s 2 (alates 01.01.2015 kehtivas redaktsioonis) kohaselt seadusel, mis välistab teo
karistatavuse, kergendab karistust või muul viisil leevendab isiku olukorda, on tagasiulatuv
jõud isiku suhtes, keda ei ole selle teo eest jõustunud otsusega karistatud. Seadusel, mis
välistab teo karistatavuse, karistamise vangistusega või lühendab vangistust, on tagasiulatuv
jõud ka isiku suhtes, kes kannab temale jõustunud otsusega mõistetud vangistust või kellele
jõustunud otsusega mõistetud vangistus pööratakse täitmisele. Sellisel juhul vähendatakse
karistust uues seaduses samasuguse teo eest ette nähtud karistuse ülemmäärani, või kui tegu ei
ole enam kuriteona karistatav, vabastatakse isik vangistusest.
KrMS § 432 lg-s 34 on sätestatud, et kui peale kohtuotsuse jõustumist, mille täitmisel
tekkinud küsimust täitmiskohtunik lahendab, lühendab uus seadus teo eest ettenähtud
vangistust, vähendab täitmiskohtunik tulenevalt karistusseadustiku § 5 lõikest 2 vangistust
uues seaduses samasuguse teo eest ettenähtud ülemmäärani, või kui tegu ei ole enam
kuriteona karistatav või vangistusega karistatav, jätab täitmiskohtunik vangistuse täitmisele
pööramata või vabastab isiku vangistusest.

Tartu Maakohtu 30.03.2012 otsusega on Maksim Malinovski süüdi tunnistatud deklareeritava
kauba toimetamise eest üle Euroopa Ühenduse tolliterritooriumi piiri tollikontrollist kõrvale
hoidudes ja selle deklareerimata jättes isikuna, kellele on sama teo eest kohaldatud
väärteokaristust.

KarS § 391 lg 1 (kuni 14.07.2013 kehtinud redaktsioonis) sätestas kriminaalvastutuse
deklareeritava kauba toimetamise eest üle Euroopa Ühenduse tolliterritooriumi piiri
tollikontrollist kõrvale hoidudes, selle deklareerimata jättes, seda vale tariifse
klassifikatsiooniga või kirjeldusega deklareerides või muul pettuslikul viisil toimides, kui teo
objektiks oli kaup suures koguses või süüdlasele on sama teo eest kohaldatud väärteokaristust.
KarS § 391 lg 1 (alates 15.07.2013 kehtivas redaktsioonis) varasema väärteokaristuse
olemasolu koosseisulise asjaoluna enam ette ei näe. Seda ei näe ette ka käesoleval ajal
kehtiva KarS § 391 lg 1 redaktsioon. Seega käesoleval ajal poleks Maksim Malinovski poolt
toimepandu enam kuriteona kvalifitseeritav.




                                                                                       2 (3)
KarS § 5 lg 2 kohaselt seadusel, mis välistab teo karistatavuse, kergendab karistust või muul
viisil leevendab isiku olukorda, on tagasiulatuv jõud. Seega ei saa kohtu hinnangul KarS § 5
lg-st 2 tulenevalt vangistusena täitmisele pöörata Maksim Malinovskile Tartu Maakohtu
30.03.2012 otsusega mõistetud rahalist karistust. Kuna vangistust täitmisele pöörata ei saa, ei
saa rahalist karistust ka asendada. See ei vabasta süüdimõistetut siiski rahalise karistuse
tasumise kohustusest.

Kuna rahalise karistuse asendamine ei ole niikuinii enam võimalik, võib käesoleva asja kohtu
hinnangul lahendada kirjalikus menetluses.


/allkirjastatud digitaalselt/
Kohtunik Rita Kulberg




                                                                                      3 (3)
