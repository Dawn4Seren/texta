                                                                                     4-16-1079




                         KOHTUMÄÄRUS
Kohus                                 Viru Maakohus

Määruse tegemise aeg ja koht          17. märts 2016, Narva kohtumaja

Väärteoasja number                    4-16-1079

Kohtunik                              Galina Jasnjuk (kirjalikus menetluses)

Taotlus                               Rahatrahvi täitmisele pööramisest loobumine

Taotluse esitaja                      Viktor Pankov
                                      isikukood 37502162214, elukoht xxx, viibimiskoht Tallinna
                                      Vangla.
RESOLUTSIOON


Jätta rahuldamata Viktor Pankovi taotlus Politsei-ja Piirivalveameti 12.10.2015 otsusega
väärteoasjas nr 233015005761 välja mõistetud rahatrahvi täitmisele pööramisest loobumiseks.

Määrus edastada taotluse esitajale.


Edasikaebamise kord
Määruse peale võib esitada määruskaebuse Viru Maakohtule 15 päeva jooksul, alates päevast, mil
isik sai määrusest teada või pidi teada saama.

Maakohus tuvastas

Politsei-ja Piirivalveameti Ida prefektuuri Narva politseijaoskonna 12.10.2015 otsusega
tunnistati Viktor Pankov süüdi liiklusseaduse § 201 lg 1 ja § 224 lg 2 järgi ja karistati
rahatrahviga 300 trahviühiku ulatuses ehk summas 1200 (üks tuhat kakssada) eurot. Otsus
jõustus 30.10.2015.

Kohtutäiturite infosüsteemist (TÄITIS) nähtub, et Viktor Pankovi suhtes on algatatud
täitemenetlus Politsei-ja Piirivalveameti 12.10.2015 otsuse alusel rahatrahvi sissenõudmiseks.
Nõude sisu: rahatrahv summas 1200 eurot, kohtutäituri tasu summas 307,80 eurot, menetluse
algatamise tasu summas 19,16 eurot, täitekulu summas 1,48 eurot. Nõue on osaliselt rahuldatud.
Nõude jääk on 1000 eurot. Täitemenetlus on kohtutäitur Krista Järveti menetluses. Täiteasja nr
167/2015/1498.

02.03.2016 esitas Viktor Pankov kohtule taotluse Politsei-ja Piirivalveameti 12.10.2015 otsusega
väärteoasjas nr 233015005761 välja mõistetud rahatrahvi täitmisele pööramisest loobumiseks
KrMS § 418 lg 1 p 1 alusel. Käesoleval ajal kannab ta karistust Tallinna Vanglas alates
14.09.2015. Harju Maakohus oma 21.09.2015 määrusega pööras Harju Maakohtu 28.06.2013
kohtuotsusega mõistetud ja osaliselt ärakantud karistuse, 6 kuud 22 päeva vangistust, täitmisele.
                                                                                     4-16-1079
Maakohtu seisukoht

Kohus, läbi vaadanud Viktor Pankovi taotluse, väärteotoimiku nr 4-16-1079 materjalid, leiab, et
Viktor Pankovi taotlus rahatrahvi täitmisele pööramisest loobumiseks rahuldamisele ei kuulu.

VTMS § 212 lg 1 kohaselt lahendab VTMS 17. peatükis reguleerimata küsimused ja muud
kohtuvälise menetleja lahendi täitmisel ilmnevad kahtlused ja ebaselgused maakohtu kohtunik
oma määrusega menetlusosalisi kohtusse kutsumata kirjalikus menetluses.

Viktor Pankov oli politseiotsusega karistatud rahatrahviga summas 1200 eurot. Ta tasus
rahatrahvi osaliselt, summas 200 eurot. Tasumata on rahatrahv summas 1000 eurot. Alustatud
täitemenetlus. Harju Maakohus pööras Viktor Pankovile Harju Maakohtu 28.06.2013
kohtuotsusega mõistetud karistuse, 6 kuud 22 päeva vangistust, täitmisele. Karistuse algus -
14.09.2015, karistuse lõpp – 05.04.2016. Ta kannab karistust Tallinna Vanglas. Viktor Pankov
esitas kohtule taotluse rahatrahvi täitmisele pööramisest loobumiseks KrMS § 418 lg 1 p 1
alusel.

VTMS § 2 kohaselt kohaldatakse väärteomenetluses kriminaalmenetluse sätteid, arvestades
väärteomenetluse erisusi, kui VTMS-s ei ole sätestatud teisiti. Seaduse sellisest sõnastusest
lähtuvalt tuleb väärteomenetluse raames mingi menetlustoimingu tegemisel kõigepealt vastata
küsimusele, kas seda toimingut on Väärteomenetluse seadustikus reguleeritud. Kui
Väärteomenetluse seadustikus regulatsioon puudub, tohib kriminaalmenetluse seaduses
sätestatust hälbida vaid väärteomenetluse erisustele tuginevalt.

Kuna väärteomenetluse seadustik reguleerib lahendi täitmisele pööramist ja täitmist, mis on
kajastatud VTMS § 202 - 2071, siis kohtul ei ole põhjust pöörduda kriminaalmenetluse
seadustikus sätestatud rahalise karistuse täitmisele pööramisest loobumise kohta käivate normide
juurde. Väärteomenetluse seadustik ei näe ette võimalust rahatrahvi täitmisele pööramisest
loobumist. Seega Viktor Pankovi taotlus tuleb jätta rahuldamata.

Samuti kohus juhib tähelepanu sellele, et Viktor Pankovi karistuse lõpp on 05.04.2016, seega
rahalise karistuse täitmisele pööramisest loobumine ei ole põhjendatud, pärast karistuse kandmist
võib ta jätkata rahatrahvi maksmist.

Arvestades ülaltoodut kohus jätab Viktor Pankovi taotluse rahatrahvi täitmisele pööramisest
loobumiseks rahuldamata.

Määrus on tehtud eeltoodu alusel ja juhindudes VTMS § 212 lg 1.


/allkirjastatud digitaalselt/
Galina Jasnjuk
Kohtunik
