                                                                               4-15-10365




                        KOHTUMÄÄRUS
Kohus                          Viru Maakohus

Määruse tegemise aeg ja koht   28. jaanuar 2016, Narva kohtumaja

Toimiku number                 4-15-10365 (930013000791)

Kohtunik                       Innokenti Menšikov

Kohtuistungi sekretär          Egle Nigulist

Tõlk                           Irina Galnykina

Avalduse esitaja               Maksu- ja Tolliamet
                               asukoht Lõõtsa 8a, 15176 Tallinn
Taotlus                        Taotlus rahatrahvi    asendamiseks   arestiga     Gennady
                               Makovskiy suhtes
Süüdlane/võlgnik               Gennady Makovskiy
                               isikukood 38106123716, elukoht xxx

Kohtuistungi toimumise aeg     28.01.2016

RESOLUTSIOON

Rahuldada Maksu- ja Tolliameti 30.11.2015 taotlus asendada Gennady Makovskiy´le
määratud rahatrahv arestiga.
Asendada Gennady Makovskiy´le Maksu-ja Tolliameti 16.05.2013 üldmenetluse otsusega
väärteoasjas nr 930013000791 määratud rahatrahv 80 trahviühikut, so 320 (kolmsada
kakshümmend) eurot, 8 (kaheksa) tunni üldkasuliku tööga.

Määrata KarS § 69 lg 3 alusel üldkasuliku töö tegemise tähtajaks 2 (kaks) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.
Gennady Makovskiy üldkasuliku töö tundide tegemist korraldab Politsei- ja
Piirivalveameti Ida prefektuuri Jõhvi politseijaoskonna ennetus-ja menetlustalituse
vanemspetsialist Svetlana Eemann (Rahu 38, 41588 Jõhvi, Ida-Virumaa; e-post:
svetlana.eemann@politsei.ee, telefon 3372315).

                                                                                     1(3)
                                                                                   4-15-10365


Kui süüdlane või süüdimõistetu hoiab üldkasulikust tööst kõrvale, süüdimõistetu ei järgi
kontrollnõudeid või ei täida talle pandud kohustusi, võib kohus KarS § 69 lg 6 kohaselt
politseiasutuse taotluse või kriminaalhooldusametniku ettekande alusel pöörata süüdlasele või
süüdimõistetule mõistetud aresti või vangistuse täitmisele. Aresti või vangistuse täitmisele
pööramisel arvestatakse karistusest kantuks süüdlase või süüdimõistetu tehtud üldkasulik töö,
mille üks tund võrdub ühe päeva aresti või vangistusega.


Antud määrus edastada Gennady Makovskiy´le,             Maksu-ja Tolliametile, Politsei- ja
Piirivalveameti Ida Prefektuurile.

Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Gennady Makovskiy´t karistati Maksu- ja Tolliameti 16.05.2013 üldmenetluse otsusega
väärteoasjas nr 930013000791 tolliseaduse § 73 lg 1 järgi rahatrahviga 80 trahviühikut, so 320
eurot. Kohtuvälise menetleja otsus on jõustunud 31.05.2013.

30.11.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik Maksu- ja Tolliameti kaudu
(edaspidi maksuhaldur või MTA) otsustada väärteomenetluse seadustiku (edaspidi VTMS) § 211
lg 1 alusel maksuhalduri 16.05.2013 üldmenetluse otsusega väärteoasjas nr 930013000791
Gennady Makovskiyle (ik 38106123716, edaspidi võlgnik) määratud rahatrahvi asendamine
arestiga. Trahviotsus on võlgnikule VTMS § 70 lg-st 4 tulenevalt kättetoimetatuks loetud
16.05.2013. Seisuga 30.11.2015 on võlgnikul trahviotsus summas 320,00 eurot täielikult
tasumata. Võlgnikku peaks iseloomustama ka asjaolu, et MTA-le on laekunud tema kohta kahe
kohtutäituri arestinõuded kokku summas 228,10 eurot. 03.02.2015 telefonivestluses selgitas
maksuhaldur muu hulgas võlgnikule ka seda, et MTA´l on õigus vastavalt karistusseadustiku §-s
72 sätestatule taotleda kohtult trahvi asendamist aresti või üldkasuliku tööga. G. Makovskiy
ütles, et on töötu ja tal puuduvad vahendid trahviotsusest tuleneva nõude tasumiseks ning ta on
nõus asenduskaristusega. Maksuhaldur on kontrollinud võlgniku vara olemasolu: Gennady
Makovskiy ei oma registervara. Tema pangakontod on arestitud alates 18.06.2013, kuid
arestimise tulemusena laekumisi rahatrahvi nõude katteks toimunud ei ole. G. Makovskiy´l
puudub ametlik sissetulek. Maksukorralduse seaduse § 131 lg 3 kohaselt ei kuulu füüsilise
isiku maksuvõla sissenõudmisel või tema pangakonto arestimisel maksuhalduri poolt igakuisele
sissenõudmisele ega arestimisele ühe kuupalga alammäära suuruse summa võlgniku ja iga tema
ülalpeetava perekonnaliikme kohta. Maksuhalduri hinnangul on nimetatud rahatrahvi nõude
täitmine eelpool toodud põhjustel võimatu.

Menetlusosaliste seisukohad kohtuistungil

28.01.2016 kohtuistungil Gennady Makovskiy seletas, et tal puuduvad rahalised vahendid
määratud trahvi tasumiseks. Ta palub aresti mitte kohaldada ning asendada karistus üldkasuliku
tööga.

                                                                                          2(3)
                                                                                      4-15-10365


Kohtu seisukoht


Kohus, vaadanud läbi esitatud taotluse ning kuulanud ära võlgniku selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Karistusseadustiku § 72 lg 1 sätestab, et kui süüdlane ei tasu talle määratud või mõistetud
rahatrahvi, asendab kohus selle tasumata osas arestiga või süüdlase nõusolekul üldkasuliku tööga
käesoleva seadustiku §-s 69 sätestatud korras.

Karistusseadustiku § 69 lg 1 alusel võib kohus aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus asendatakse
üldkasuliku tööga üksnes süüdlase nõusolekul.

Kohus leiab, et Maksu-ja Tolliameti taotlus võlgnikule Gennady Makovskiyle määratud
rahatrahvi asendamiseks on põhjendatud ja kuulub rahuldamisele, sest võlgnikul puuduvad
rahalised vahendid, et rahatrahvi tasuda.

Kohus on seisukohal, et Gennady Makovskiyle Maksu-ja Tolliameti 16.05.2013 üldmenetluse
otsusega määratud rahatrahv 80 trahviühikut tuleb asendada üldkasuliku tööga vastavalt KarS §-
le 72. Rahatrahvi kümnele trahviühikule vastab üks päev aresti, rahatrahvi arestiga asendamise
korral on aresti alammäär üks päev (KarS § 72 lg 2,3). Seega kujuneb aresti pikkuseks 8 päeva.
Kuna Gennady Makovskiy on nõus tegema üldkasulikku tööd ning KarS § 69 lg 1 kohaselt
vastab ühele päevale arestile üks tund üldkasulikku tööd, siis tuleb Gennady Makovskiyl
teostada 8 tundi üldkasulikku tööd.

/allkirjastatud digitaalselt/

Innokenti Menšikov
Kohtunik




                                                                                             3(3)
