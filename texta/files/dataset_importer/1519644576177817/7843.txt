                           KOHTUMÄÄRUS
 Kohus                                Tartu Ringkonnakohus

 Määruse tegemise aeg ja koht         6. september 2016, Tartu (kirjalik menetlus)

 Kriminaalasja number                 1-12-3329

 Kohtukoosseis                        Maarika Kuusk, Tiit Lõhmus, Aarne Sarjas

 Vaidlustatud kohtulahend             Viru Maakohtu (Narva kohtumaja) 12. augusti 2016 määrus
                                      karistuse täitmisele pööramises
 Kaebuse esitaja ja kaebuse liik      Süüdimõistetu Shegaep Chatanov (ik 33901132214)
                                      kaitsja vandeadvokaadi abi Andrei Matvejev, määruskaebus

RESOLUTSIOON

   1. Viru Maakohtu 12. augusti 2016 määrus jätta muutmata.
   2. Määruskaebus jätta rahuldamata.
   3. Määrata advokaadibüroole Sven Sillar Narva osakond 96 eurot (üheksakümmend
      kuus eurot, sh käibemaks 16 eurot) Shegaep Chatanovile määruskaebemenetluses
      osutatud riigi õigusabi eest
   4. Välja mõista Shegaep Chatanovilt 96 eurot (üheksakümmend kuus) eurot Eesti
      Vabariigi kasuks kaitsjale makstud tasu katteks.
   5. Shegaep Chatanovil tasuda väljamõistetud summa 30 päeva jooksul käesoleva
      määruse jõustumisest arvates Rahandusministeeriumi arveldusarvele SEB a/a
      EE891010220034796011, Danske Bank AS Eesti filiaal a/a EE403300333416110002
      või Nordea Bank Finland PLC Eesti filiaal a/a EE701700017001577198 või Swedbank
      a/a EE932200221023778606. Maksekorraldusele märkida viitenumber 2800049858
      ning selgitus: „Shegaep Chatanov, 1-12-3329 kohtukulud“.

Edasikaebamise kord: KrMS § 384 lg 2 ja § 387 lg 1 kohaselt võib määrusele esitada
määruskaebuse Tartu Ringkonnakohtule prokuratuur, advokaadist kaitsja või advokaadi
vahendusel teised kohtumenetluse pooled viieteistkümne päeva jooksul, alates päevast, mil isik sai
vaidlustatud määrusest teada või pidi teada saama.

ASJAOLUD JA MENETLUSE KÄIK

1.    Shegaep Chatanov vabastati tingimisi ennetähtaegselt talle Tartu Ringkonnakohtu 30.
novembri 2012 kohtuotsusega mõistetud karistusest Harju Maakohtu 4. veebruari 2016. a
määrusega katseajaga kuni 8. oktoober 2016. Ta allutati käitumiskontrollile KarS § 75 lg 1 p-de
1-6 alusel ja kohustati täitma KarS § 75 lg 2 p-s 2 sätestatud kohustust. Määrus jõustus 22.
veebruaril 2016.

2.     Kriminaalhooldusametnik esitas kohtule erakorralise ettekande taotlusega pöörata
S. Chatanovi karistus täitmisele, kuivõrd süüdlane on rikkunud kohtustust mitte tarvitada alkoholi.

3.     Viru Maakohus rahuldas kriminaalhooldaja taotluse ja pööras täitmisele S. Chatanovile
mõistetud ja ära kandmata karistuse osa, s.o 7 kuud ja 15 päeva vangistust.

Kohus tuvastas, et S. Chatanov rikkus kohustust mitte tarvitada alkoholi ja narkootikume.
Rikkumine tuvastati 25. juulil 2016 aadressil XXX kell 12:50. Alkomeetriga tuvastati joove 0,447
mg/l väljahingatavas õhus.

Kohus leidis, et ühtki mõjuvat põhjust S. Chatanovil kohustuse mittetäitmiseks ei olnud. Ta üksnes
otsib õigustusi, ega ole teinud pingutusi katseaja korrektseks läbimiseks. Asjaolust, et tegemist on
korduva katsaja nõuete rikkumisega, tuleb järeldada, et S. Chatanov ei ole huvitatud oma
käitumisharjumuste muutmisest, mis võimaldaks edaspidi seaduskuulekalt elada. Alkoholi
tarvitamine suurendab oluliselt S. Chatanovi uue kuriteo riski – ka üliraske kuriteo pani ta toime
alkoholijoobes. Kohus möönis, et tegemist on haige ja eaka inimesega, ent need asjaolud ei saa
garanteerida süüdimõistetu seaduskuulekat käitumist, kuna need asjaolud ei saanud takistada teda
toime panemast ka ülirasket isikuvastast kuritegu. S. Chatanovi lubadused mitte tarvitada alkoholi,
ei ole tõsiseltvõetavad, kuna juba 27. novembri 2014 kohtuistungil andis ta sama lubaduse, ent
jätkas alkoholsete jookide tarvitamist. Seetõttu tuleb pöörata karistus täitmisele.

4.      Kaitsja taotleb maakohtu määruse tühistamist. S. Chatanovi alkoholijoove ei olnud raske.
Arvestama peaks ka S. Chatanovi vanust ja tervislikku seisundit. Kohtuistungil oli S. Chatanovil
probleeme nii tervise kui mõistmisega. On aru saada, et ta ei saa adekvaatselt kontrollnõuete
tähendusest ja rikkumiste tagajärgedest aru. S. Chatanovit oleks võimalik mõjutada leebemate
meetmetega. Kohus on viidanud sellele, et S. Chatanovi osas on varemgi ettekandeid esitatud.
Kaitsja leiab, et kohus ei oleks tohtinud viidata asjaoludele, mida kohtusaalis ei uuritud, ning mille
kohta kaitsealusel puudus võimalus vastuväiteid esitada.

RINGKONNAKOHTU SEISUKOHT JA JÄRELDUSED

5.     Ringkonnakohus on seisukohal, et maakohtu määrus on seaduslik ja põhjendatud ning selle
tühistamiseks määruskaebuse motiividel puudub alus. Ringkonnakohus põhistab oma otsustust
järgmiselt.

5.1    Kaitsja ei vaidlusta asjaolu, et S. Chatanovile etteheidetav rikkumine on aset leidnud.

5.2    Kaebuse keskne argument seisneb selles, et karistus tuleks jätta täitmisele pööramata, kuna
tegemist ei ole raske rikkumisega. Arvestama peaks S. Chatanovi vanust ja tervisliku seisundit.
Kaitsja leiab, et S. Chatanovit oleks saanud mõjutada leebemate meetmetega.

5.3    Ringkonnakohus märgib, et KarS § 76 lg 7 kohaselt on olukorras, kus süüdimõistetu ei
järgi kontrollnõudeid või ei täida talle pandud kohustusi kohtul kriminaalhooldusametniku
ettekande lahendamisel valida kolme variandi vahel: 1) määrata täiendavaid kohustusi vastavalt
KarS § 75 lõikes 2 sätestatule; 2) pikendada käitumiskontrolli tähtaega kuni katseaja lõpuni või
3) pöörata karistus täitmisele.

5.4    S. Chatanov on tingimisi ennetähtaegselt karistuse kandmiselt vabastatud Harju Maakohtu
4. veebruari 2016. a määrusega. Tema katseaeg algas 22. veebruaril 2016 ja lõpeb 8. oktoobril


                                                  2
2016. Seega on käesoleval juhul S. Chatanovile määratud käitumiskontroll tähtajaga kuni katseaja,
mistõttu ei saa käitumiskontrolli tähtaega enam pikendada.

5.5     Ringkonnakohus ei pea otstarbekaks ka S. Chatanovile täiendavate kohustuste määramist.
Tegemist on isikuga, keda on tingimisi ennetähtaegselt vabastatud juba mitmendat korda, ent kes
sellele vaatamata ei ole suutnud katseaja tingimusi täita. Seejuures on S. Chatanov ka enne eelmist
ennetähtaegset vabastamist lubanud, et on teinud järeldused kontrollnõude rikkumise - alkoholi
tarvitamise osas – ja lubanud, et ei tarbi enam üldse alkoholi (vt Harju Maakohtu 4. veebruari 2016
määrus, millega süüdlane vabastati karistuse kandmisest tingimisi enne tähtaega). Kui isik teadis,
et alkoholi tarvitamine võib saada talle takistuseks katseaja läbimisel, olnuks tal võimalik
sõltuvuskäitumise osas midagi ette võtta. Üksnes asjaolu, et kaitsja hinnangul oli tegemist kerge
joobega, maakohtu määruse tühistamiseks põhjust ei anna. Alkoholikeelu rikkumist isiku puhul,
kes on toime pannud raske isikuvastase kuriteo alkoholijoobes olles, tuleb pidada raskeks
rikkumiseks. Samuti on isiku vanust ja tervislikku seisundit arvestatud nii talle karistuse
mõistmisel kui ka tema karistuse kandmiselt tingimisi enne tähtaega vabastamisel.
Apellatsioonikohtule ei ole esitatud tõendeid selle kohta, et isik ei oleks oma tervisliku seisundi
tõttu võimeline adekvaatselt kontrollnõuete tähendusest ja rikkumiste tagajärgedest aru saama.
Vastupidi – kuivõrd üks oluline argument ennetähtaegse vabastamise juures oli just isiku lubadus,
et ta loobub täielikult alkoholi tarvitamisest (vt eelviidatud määrus), siis oli S. Chatanov vägagi
hästi teadlik rikkumisega seotud tagajärgedest. Sellele vaatamata rikkus ta kontrollnõuet juba 3
kuu möödumisel tingimisi ennetähtaegsest vabastamisest.
6.     Eeltoodut arvestades ja juhindudes KrMS § 390 lg-st 1 ja § 337 lg 1 p-st 1 jätta maakohtu
määrus muutmata ja määruskaebus rahuldamata.
7.      Kaitsja A. Matvejev esitas koos määruskaebusega taotluse riigi õigusabi tasu suuruse ja
riigi õigusabi kulude hüvitamise ulatuse kindlaksmääramiseks. Taotluse kohaselt võttis kaitsjal
määruskaebuse koostamine aega kaks tundi, mille eest ta soovib tasu summas 96 eurot (sealhulgas
käibemaks 16 eurot). Ringkonnakohus leiab, et kaitsja taotlus tuleb hinnates määruskaebuse mahtu
arvestades rahuldada.
Juhindudes KrMS § 175 lg 1 p-st 4, 187 lg 2, § 189 lg-st 2 ja RÕS § 25 lg-st 1, tuleb S. Chatanovil
õigusabi tasu 96 eurot hüvitada riigile täielikult. Menetluskulu tasumata jätmisel saadetakse
kohtumääruse ärakiri kohtutäiturile ning sellisel juhul lasub võlgnikul ka täitemenetlusega
kaasnevate kulude hüvitamise kohustus.


 /allkiri/                                /allkiri/                                  /allkiri/
 Maarika Kuusk                            Aarne Sarjas                               Tiit Lõhmus




                                                3
