                                                                                 2-15-17467




                            KOHTUMÄÄRUS
Kohus                            Viru Maakohus

Kohtunik                         Ifret Mamedguseinov

Määruse tegemise aeg ja koht     Rakvere, 25. november 2016 kell 10.45

Tsiviilasja number               2-15-17467

Tsiviilasi                       Irina Malõševa avaldus enda pankroti väljakuulutamiseks
Menetlustoiming                  Pankrotimenetluse lõpetamine raugemisega
                                 Kohustustest vabastamise menetluse algatamine

Menetlusosalised ja nende        Avaldaja (võlgnik): Irina Malõševa (isikukood 47904166530,
esindajad                        elukoht: xxxx);

                                 Pankrotihaldur: Reet Relvik (asukoht: Laada 29, 44310
                                 Rakvere, e-post: reetrelvik@hot.ee).

Resolutsioon

   1. Lõpetada (pankrotis) Irina Malõševa (isikukood 47904166530, elukoht: xxxx)
      pankrotimenetlus raugemisega pärast pankroti väljakuulutamist.

   2. Pankrotimenetluses on tunnustatud PankrS § 153 lg 1 p 2 sätestatud              II
      rahuldamisjärgu nõuded kokku summas 21 895.53 eurot, kuid vahendite puudumise
      tõttu ei ole võlausaldajad raha saanud, s.h: 1) Omega Invest OÜ 1 494.36 eurot; 2)
      Tamsalu Kalor AS 2 811.66 eurot; 3) Telia Eesti AS 400.33 eurot; 4) BIGBANK AS
      17 189.18 eurot.

   3. Vabastada Reet Relvik (pankrotis) Irina Malõševa pankrotihalduri kohustustest.

   4. Rahuldada halduri taotlus menetlusabi saamiseks ja määrata riigi vahenditest OÜ-le
      Reet Relviku Õigusbüroo (arveldusarve xxxx) pankrotihalduri tasu 397 eurot, millele
      lisandub käibemaks 79.40 eurot, kokku koos käibemaksuga 476 (nelisada
      seitsekümmend kuus) eurot 40 senti.

   5. Algatada (pankrotis) Irina Malõševa kohustustest vabastamise menetlus ja kohustada
      Irina Malõševa’t täitma usaldusisiku kohustusi.

                                                                                       1 (6)
                                                                                2-15-17467
   6. Kohustada Irina Malõševa’t tegelema mõistlikult tulutoova tegevusega ja, kui tal sellist
      tegevust ei ole, siis seda otsima.

   7. Kohustada Irina Malõševa’t viivitamatult teatama kohtule igast elu- ja tegevuskoha
      vahetusest, mitte varjama saadud tulusid ning vara, samuti andma teavet oma tegevuse
      või selle otsimise, oma sissetulekute ja vara kohta.

   8. Kohustada Irina Malõševa’t üks kord aastas, iga aasta maikuu viimasel tööpäeval,
      esitama kohtule aruandeid oma tulude ning aruande esitamisele eelnenud aasta tuludest
      võlausaldajatele välja makstud summade kohta või mittemaksmise põhjuste kohta.

   9. Võlgnikul on õigus jätta endale 25% töö- või teenistussuhtest või ettevõtlusest saadud
      tulust. Võlgnik ei pea üle andma tulu, millele seadusest tulenevalt ei saa pöörata
      sissenõuet (PankrS § 173 lg 5). Pärimise teel saadu väärtusest on võlgnik kohustatud
      üle andma poole.

   10. Saata kohtumäärus pankrotihaldurile teadmiseks ja pankrotivõlgnikule täitmiseks.

   11. Saata kohtumäärus pärast jõustumist Riigi Tugiteenuste Keskusele määruse
       resolutsiooni punkti 4. osas täitmiseks.

   12. Avaldada kohtumääruse resolutsiooni punktid 1-9 väljaandes Ametlikud Teadaanded
       ühel korral.

Edasikaebamise kord
Pankrotivõlgnikul on õigus esitada kohtumääruse peale määruskaebus Tartu Ringkonnakohtule Viru
Maakohtu kaudu 15 päeva jooksul, alates määruse kättetoimetamisest. Haldur ei või võlgniku nimel
määruskaebust esitada ega võlgnikku määruskaebuse läbivaatamisel esindada.

ASJAOLUD
1. Viru Maakohtu 21.01.2016 kohtumäärusega kuulutati välja Irina Malõševa pankrot ja nimetati
pankrotihalduriks Reet Relvik.

2. Viru Maakohtu 26.08.2016 kohtumäärusega kinnitati jaotusettepanek.

HALDURI ARUANNE
3. 14. oktoobril 2016 esitas pankrotihaldur kohtule PankrS § 65 lg 11, § 158 lg 4, § 171 alusel aruande
ja taotluse pankrotimenetluse lõpetamiseks raugemise tõttu. Taotluse kohaselt võlausaldajate
üldkoosolek toimus 05.10.2016, mille päevakorras oli pankrotimenetluse lõpetamisega seostud
küsimused ja usaldusisiku kandidaadi esitamine. Pankrotimenetluses vara müüa ei olnud. Võlgnik ei
tööta, saab sotsiaalabi. Pankrotivarasse laekumisi ei toimunud.

4. Jaotiste alusel raha makstud ei ole. Pandiesemeid müüa ei olnud. Müümata vara ei ole ja
saadaolevaks varaks on võlgniku võimalikud tulevased töötasud. Võlausaldajad ei ole II järgus raha
saanud, s.h: 1) Omega Invest OÜ 1 494.36 eurot; 2) Tamsalu Kalor AS 2 811.66 eurot; 3) Telia Eesti
AS 400.33 eurot; 4) BIGBANK AS 17 189.18 eurot.

                                                                                                  2 (6)
                                                                                        2-15-17467
5. Hagisid esitatud ei ole ja haldur ei kavatse hagi esitada. Kohtuga seoses olevaid menetluskulusid
ei ole. Halduri arvates on Irina Malõševa maksejõuetus tekkinud 2013.a. Maksejõuetuse põhjuseks
ei ole kuriteo tunnustega tegu või muu asjaolu, mis tingiks avalduse esitamise kriminaalmenetluse
alustamiseks. Pankroti põhjuseks on muu asjaolu PankrS § 22 lg 5 tähenduses.

6. Haldur palus PankrS 65 lg 11, § 158 lg 4, § 171 alusel: 1) lõpetada Irina Malõševa
pankrotimenetlus raugemise tõttu ja otsustada võlgniku kohustustest vabastamise menetluse
algatamine; 2) vabastada Reet Relvik pankrotihalduri kohustustest; 3) määrata haldurile tasu 397
eurot, lisandub käibemaks 79.40 eurot, kokku 476.40 eurot riigi arvelt. Tasu määrata halduri OÜ-le
Reet Relviku Õigusbüroo, arve xxxx.

KOHTUMÄÄRUSE PÕHJENDUSED
7. Kohus, tutvunud halduri taotluse ja pankrotiasja materjalidega, leidis, et pankrotimenetlus kuulub
lõpetamisele.

Pankrotimenetluse lõpetamine
8. PankrS § 157 p 2 alusel pankrotimenetlus lõppeb muu hulgas ka PankrS § 158 sätestatud
pankrotimenetluse raugemisega. PankrS § 158 lg 4 kohaselt pärast haldurilt aruande saamist lõpetab
kohus halduri ettepanekul pankrotimenetluse raugemise tõttu, kui kohus tuvastab, et pankrotivarast
ei jätku massikohustuste ja pankrotimenetluse kulude katteks vajalike väljamaksete tegemiseks. Kui
menetluse lõpetamise ajaks on nõuete kaitsmine toimunud, märgib kohus määruses, millises osas on
iga võlausaldaja nõue tunnustatud ja millistele nõuetele esitas võlgnik vastuväite

9. PankrS § 158 lg 6 alusel ei lõpeta kohus menetlust sama paragrahvi lõike 4 alusel, kui võlausaldaja
või kolmas isik maksab massikohustuste ja pankrotimenetluse kulude katteks kohtu deposiiti kohtu
poolt määratud summa. Võlgnikul puuduvad vahendid pankrotimenetluse kulude katteks. Halduri
aruande kohaselt puuduvad võlgnikul pandiesemed ning muud varad. Sellepärast 18.10.2016 teatas
kohus väljaande Ametlikud Teadaanded kaudu võlgniku võlausaldajatele ja kolmandatele isikutele
pankrotimenetluse raugemisega lõpetamise ohust ja andis neile tähtaja kohtu deposiitarvele
pankrotimenetluse kulude katteks hiljemalt 21.11.2016 1 000 eurot tasumiseks, pankrotimenetluse
raugemisega lõpetamise hoiatusel. E-Riigikassa andmebaasi kohaselt ei ole kohtu deposiitarvele
pankrotimenetluse kulude katteks raha tasutud.

10. Võlgnikul varasid ei ole. Tema kohustused ületavad tema vara 100%-lt. Seega ei jätku
pankrotivarast massikohustuste ja pankrotimenetluse kulude katteks vajalike väljamaksete
tegemiseks. Pankrotimenetluses tunnustati PankrS § 153 lg 1 p 2 sätestatud II rahuldamisjärgu
nõuded kokku 21 895.53 eurot, sh: 1) Omega Invest OÜ 1 494.36 eurot, jaotus 6,82%; 2) Tamsalu
Kalor AS 2 811.66 eurot, jaotus 12,84%; 3) Telia Eesti AS 400.33 eurot, jaotus 1,83%; 4) BIGBANK
AS 17 189.18 eurot, jaotus 78,51%. Vahendite puudumise tõttu pankrotimenetluses ei ole
võlausaldajad üldse raha saanud.

11. Vara tagasivõtmise või tagasinõudmise võimalusi ei ole haldur tuvastanud. Kuriteo tunnustega
tegusid ei ole haldur tuvastanud. Pankrotivara varjamist või võlgniku poolt tahtliku maksejõuetuse
põhjustamist ei ole haldur ega kohus tuvastanud. Kuna võlausaldajad ei ole tasunud kohtu
deposiitarvele pankrotimenetluse kulude katteks raha, siis eeldab kohus, et võlausaldajad on nõus


                                                                                                 3 (6)
                                                                                       2-15-17467
pankrotimenetluse raugemisega lõpetamisega. Sellepärast PankrS § 157 p 2 ja § 158 lg 4 alusel kohus
lõpetab pankrotimenetluse raugemisega pärast pankroti väljakuulutamist.

Halduri tasu
12. PankrS § 65 lg 1 esimese ja teise lause kohaselt halduril on õigus saada tasu oma ülesannete
täitmise eest. Pankrotihalduri tasu määrab kohus pankrotimenetluse lõpparuande kinnitamisel, olles
ära kuulanud halduri, võlgniku ning pankrotitoimkonna arvamuse. PankrS § 65 lg 11 kohaselt, kui
kohus on kuulutanud pankroti välja PankrS § 171 lõike 11 alusel ja võlgnikul ei ole pankrotimenetluse
kulude katmiseks piisavalt vara, määrab kohus halduri tasu sama seaduse § 23 lõigete 1-3 alusel.
Halduri tasu ja kulutuste hüvitamiseks võib kohus määrata menetlusabi andmise. Menetlusabi
taotluse võib esitada haldur. PankrS § 23 lg 1 alusel on ajutisel halduril õigus saada oma ülesannete
täitmise eest tasu, mille suuruse määrab kohus, samuti nõuda oma ülesannete täitmiseks tehtud
vajalike kulutuste hüvitamist. Tasu suuruse määramisel arvestab kohus ajutise halduri ülesannete
mahtu ja keerukust ning ajutise halduri kutseoskusi. Kohus kontrollib ajutise halduri ülesannete
täitmiseks tehtud kulutuste põhjendatust ja kinnitab vajalike ning põhjendatud kulutuste suuruse.

13. Käesolevas menetluses pankrotihaldur on esitanud taotluse menetlusabi saamiseks, s.o
riigieelarvest pankrotihalduri tasu ja pankrotimenetluse kulude tasumiseks ning võlgnikku
kohustamiseks pankrotimenetluse kulude osaliselt riigituludesse hüvitamiseks summas 476.40 eurot.

14. Tulenevalt TsMS § 475 lg 1 p-st 12² on pankrotimenetluse algatamine, pankroti väljakuulutamine
ja pankrotimenetlusega seotud asjad, mida ei saa lahendada hagimenetluses, hagita asjad. Hagita
asjas kantud menetluskulude jaotamist reguleerib TsMS § 172, mille lg 8 kohaselt vajalikud
kohtuvälised kulud hüvitatakse hagita menetluses menetlusosalistele samadel alustel tunnistajale
makstava hüvitisega. Kohtuväliste kulutuste hüvitamist saab nõuda üksnes juhul, kui kohus jätab
need mõne menetlusosalise kanda. Riigi kanda võib kohtuvälised kulud jätta üksnes juhul, kui
kohtuväliste kulude kandmiseks anti isikule menetlusabi. See kehtib ka käesoleva paragrahvi lõikes
3 nimetatud juhul.

15. TsMS § 183 lg 2 alusel Eesti pankrotivõlgnik võib taotleda menetlusabi andmist menetluskulude
kandmiseks, kui kulusid ei saa või ei ole põhjendatud katta pankrotihalduri valitsetavast varast ning
ei saa eeldada, et kulud kannaksid asja suhtes varalist huvi omavad isikud, muu hulgas
pankrotivõlgniku pärijad, liikmed, osanikud, aktsionärid, juhtorgani liikmed või
pankrotivõlausaldajad. Pankrotihalduri tasu ja kulutuste katteks määratud menetlusabi, mida ei
mõisteta riigi tuludesse välja, ei või olla suurem kui 397 eurot, sealhulgas seaduses ettenähtud
maksud, välja arvatud käibemaks.

16. Eeltoodust tulenevalt halduri tasu ja pankrotimenetluse kulud on kohtuväline kulu TsMS § 144
lg 1 p 3 mõistes, mille riigi eelarvest täielikult hüvitamise eelduseks on TsMS § 172 lg 8 teises lauses
toodud asjaolu, s.o kulu teise menetlusosalise kanda jätmise võimaluse, esinemine. PankrS § 25 lg
1 tulenevalt pankrotiavalduse läbivaatamisel kohtus on menetlusosalisteks pankrotiavalduse esitanud
võlausaldaja ja võlgnik. Kuna käesolevas menetluses on avalduse esitanud võlgnik, siis käesolevas
menetluses ei ole teist menetlusosalist. Arvestades, et võlgnik on pankrotis, ei ole võimalik haldurile
riigi eelarvest määrata pankrotihalduri tasu ja hüvitada pankrotimenetluse kulud menetlusabi korras
TsMS § 183 lg 2 sätestatust suuremas ulatuses, sest pankrotivõlgnik ei suuda pankrotimenetluses
kulusid ja halduri tasu riigituludesse hüvitada.

                                                                                                   4 (6)
                                                                                        2-15-17467
17. Eeltoodu alusel rahuldab kohus halduri tasu ja pankrotimenetluse kulude hüvitamise taotluse
summas 397 eurot, millele lisandub käibemaks. Haldur on palunud määrata tasu OÜ-le Reet Relviku
Õigusbüroo. PankrS § § 65 lg 1 teise lause kohaselt halduri taotlusel määrab kohus halduri tasu
büroole, mille kaudu haldur tegutseb. TsMS § 183 lg 2 ning PankrS § 65 lg 11 ja § 23 lg 3, lg 4 alusel
määrab kohus riigi vahenditest OÜ-le Reet Relviku Õigusbüroo pankrotihalduri tasu 397 eurot,
millele lisandub käibemaks 79.40 eurot, kokku 476.40 eurot.

Kohustustest vabastamise menetluse algatamine
18. Võlgnik on 20.11.2015 esitanud koos pankrotiavaldusega ka avalduse kohustustest vabastamise
menetluse algatamiseks. PankrS § 171 lg 1 kohaselt võlgniku kohustustest vabastamise menetluse
algatamise otsustab kohus sama seaduse § 158 lõikes 4 sätestatud juhul või lõpparuande kinnitamisel.
Võlausaldaja võib käesoleva paragrahvi lõikes 2 nimetatud asjaolule tuginedes esitada võlgniku
kohustusest vabastamisele vastuväite. Et võlgniku suhtes esinevad PankrS § 171 lg 2 punktides 1-5
sätestatud alused kohustustest vabastamise menetluse algatamata jätmiseks, ei ole tuvastatud.
Võlausaldajad ja pankrotihaldur ei ole nende asjaolude esitamisest kohtule teatanud, samuti ei ole
nad esitanud vastuväiteid võlgniku suhtes kohustustest vabastamise menetluse algatamisele.
Sellepärast koos pankrotimenetluse lõpetamisega algatab kohus võlgniku kohustustest vabastamise
menetluse.

19. Vastavalt PankrS § 172 lg-le 1, kui kohus algatab võlgniku kohustustest vabastamise menetluse,
nimetab ta võlausaldajate üldkoosoleku ettepanekul usaldusisiku, kellele võlgnik teeb sama seaduse
§ 173 lõigetes 3 ja 6 nimetatud makseid. Halduri aruande ja selle juurde lisatud väljaandes Ametlikud
Teadaanded 19.09.2016 avaldatud teate ning üldkoosoleku protokolli kohaselt 05.10.2016 toimunud
võlausaldajate üldkoosoleku päevakorras oli pankrotimenetluse jätkamise otsustamine ja
usaldusisiku nimetamine. Võlausaldajad üldkoosolekule ei ilmunud ega usaldusisiku kandidatuuri
üles seadnud. Võlgnik on andnud nõusoleku täita ise usaldusisiku kohustusi.

20. Vastavalt PankrS § 172 lg-le 6 võib kohus mõjuval põhjusel, eelkõige juhul, kui usaldusisiku
määramine tooks ilmselt kaasa põhjendamatuid kulutusi ja kohus on veendunud, et võlgnik suudab
usaldusisiku kohustusi ise täita, jätta usaldusisiku määramata ja kohustada võlgnikku ennast täitma
usaldusisiku kohustusi. Sel juhul kontrollib kohus, kas võlgnik oma kohustusi täidab. Kohus on
veendunud, et võlgnik suudab täita usaldusisiku kohustusi. Kohus kohustab võlgnikku ennast täitma
usaldusisiku kohustusi. Kohus selgitab võlgnikule, et PankrS § 172 lg 2 alusel peab ta kui usaldusisik
vastavalt jaotusettepanekus ettenähtud jaotistele üks kord aastas võlausaldajatele raha välja maksma.

21. Samuti selgitab kohus võlgnikule, et PankrS § 173 lg-st 1 tulenevalt ta on kohustatud tegelema
mõistlikult tulutoova tegevusega ja, kui tal sellist tegevust ei ole, siis seda otsima. Võlgnik peab
viivitamatult teatama kohtule igast elu- ja tegevuskoha vahetusest, mitte varjama saadud tulusid ning
vara, samuti andma kohtu nõudel teavet oma tegevuse või selle otsimise, oma sissetulekute ja vara
kohta (§ 173 lg 2). Võlgnikul on õigus jätta endale 25% töö- või teenistussuhtest või ettevõtlusest
saadud tulust (PankrS § 173 lg 4). Võlgnik ei pea üle andma tulu, millele seadusest tulenevalt ei saa
pöörata sissenõuet (PankrS § 173 lg 5). Pärimise teel saadu väärtusest on võlgnik kohustatud üle
andma poole (PankrS § 173 lg 6).

22. Kohus kohustab võlgnikku esitama kohtule kord aastas aruanded võlgniku tulude ning tuludest
võlausaldajatele välja makstud summade kohta. Kohus hoiatab võlgnikku, et PankrS § 177 lg 1 alusel

                                                                                                 5 (6)
                                                                                    2-15-17467
võib kohus võlausaldaja taotlusel ühe aasta jooksul võlgniku pankrotimenetluses täitmata jäänud
kohustustest vabastamise määruse tegemisest selle määruse tühistada, kui selgub, et võlgnik on
kohustustest vabastamise menetluse kestel oma kohustusi tahtlikult rikkunud ja sellega oluliselt
takistanud pankrotivõlausaldajate nõuete rahuldamist.

23. Kohtumäärus on tehtud eelpooltoodud põhjendustel ja õiguslikel alustel ning PankrS § 5 lg 1, §
23 lg 1-3, § 65 lg 1, lg 11, § 158 lg 4, § 164 lg 1, § 171 lg 1, lg 4, sätete kohaselt.

/allkirjastatud digitaalselt/

Ifret Mamedguseinov
Kohtunik




                                                                                             6 (6)
