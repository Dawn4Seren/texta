                                                                                 1-16-6117




                         KOHTUOTSUS
                               EESTI VABARIIGI NIMEL

 Kohus                         Harju Maakohus

 Otsuse tegemise aeg ja koht   11. august 2016 Tallinnas, Liivalaia kohtumajas

 Kriminaalasja number          1-16-6117 (14230101143)

 Kohtunik                      Liina Pohlak
 Kohtuistungi sekretär
                               Thea Tikenberg

 Tõlk                          Ines Üprus
                               Dmitri Meštšenski süüdistatuna KarS § 184 lg 1 järgi
 Kriminaalasi
                               kokkuleppemenetluses
 Prokurör                      Arika Almann
 Süüdistatav                   Dmitri Meštšenski – isikukood 38609030277, kannab
                               karistust Vanglas, kodakondsus määratlemata, põhiharidus,
                               emakeel vene keel, töökoht puudub, varem kriminaal- ja
                               väärteokorras karistatud korduvalt, tõkendit käesolevas asjas
                               kohaldatud ei ole


RESOLUTSIOON

Süüdi tunnistada Dmitri Meštšenski KarS § 184 lg 1 järgi ja mõista karistuseks vangistus
2 aastat.

KarS § 65 lg 1 ja 64 lg 1 alusel mõista Dmitri Meštšenskile liitkaristus Harju Maakohtu
01.07.2015.a kohtuotsusega nr 1-15-3109 mõistetud üksikkaristusest raskeima
suurendamise teel ning lõplikuks karistuseks mõista vangistus 12 aastat ja 2 kuud.

KarS § 68 lg 1 alusel lugeda kinnipidamise aeg 27.01.2014.a – 28.01.2014.a, s.o. 2 päeva
karistusaja hulka. Karistusaja alguseks lugeda 13.11.2014.a, millest alates kuulub
kandmisele 12 aastat 1 kuu ja 28 päeva vangistust.

Välja mõista Dmitri Meštšenskilt KrMS § 180 lg 1 ja 175 lg 1 p 3, 4 alusel kaitsjatasu
osutatud õigusabi eest 96 eurot ja ekspertiisikulu 1893 eurot riigituludesse.
Kohustada Dmitri Meštšenskit tasuma väljamõistetud kaitsjatasu ja ekspertiisikulu 12
kuu jooksul kohtuotsuse jõustumisest igakuiselt vähemalt 165.75 eurot.

Kaitsjatasu ja ekspertiisikulu tasuda igakuiste maksetena 12 kuu jooksul käesoleva
kohtuotsuse     jõustumisest   arvates     Maksu-     ja    Tolliameti    arveldusarvele
EE351010052031000004        SEB     pangas,      EE502200221014193355       Swedbankis,
EE873300333499990003 Danske Bankis või EE401700017002872300 Nordea pangas.
Makseinfo viitenumber edastatakse Dmitri Meštšenskile posti teel Viru Vanglasse. Kui
rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras
ning süüdimõistetul tuleb kanda ka kohtuotsuse täitmisega seonduvad kulud.

KrMS § 180 lg 3 alusel jätta ekspertiisikulud summas 4389 eurot riigi kanda.

Asitõendid:
- narkootiline aine (EKEI keemiaosakonnas) konfiskeerida ja hävitada;
- kilepakend, fooliumpaberitükid, digitaalkaalud, soonkinnisega kilekotid, lõiketera,
  plastmassist lusikas, ravimipurk Rivotril (asuvad PPA Põhja Prefektuuri asitõendite
  hoidlas asukohaga Rahumäe tee 6, Tallinn) konfiskeerida ja hävitada.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15 päeva
jooksul apellatsiooni järgmistel juhtudel: kui on tegemist KrMS 9. peatüki 2. jao sätete või § 339
lg 1 rikkumisega või kui kokkuleppes kirjeldatud tegu ei ole kuritegu, see on
karisfgtusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsiooni kasutamise soovist teatatakse
otsuse teinud kohtule kirjalikult 7 (seitsme) päeva jooksul alates kohtuotsuse resolutiivosa
kuulutamisest. Apellatsioon esitatakse Ringkonnakohtule kirjalikult 15 päeva jooksul alates
otsuse avalikult teatavakstegemisest. Vahistatud süüdistatav või tema kaitsja võivad esitada
apellatsiooni viieteistkümne päeva jooksul süüdistatavale kohtuotsuse koopia kätteandmisele
järgnevast päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, s.o määruskaebe korras 15 päeva jooksul. Määruskaebus tuleb esitada Harju
Maakohtu Liivalaia kohtumajale.

Esitatud süüdistus
Dmitri Meštšenskit süüdistatakse selles, et ta käitles ebaseaduslikult suures koguses, so
vähemalt 10 inimesele narkootilise joobe tekitamiseks mõeldud koguses, narkootilisi ja
psühhotroopseid aineid. Nimelt omandas ta ebaseaduslikult eeluurimisel täpsemalt tuvastamata
isikult, ajal ja kohas, kuid varem kui 27.01.2014 kell 17.18 suures koguses narkootilisi aineid,
so narkootilist ainet fentanüüli sisaldavat pulbrit kokku massiga vähemalt 2,83 grammi, mis
sisaldas puhtal kujul vähemalt 0,1593 grammi fentanüüli ja 0,49 grammi peenestatud kanepit.
Osa eelnevalt ebaseaduslikult omandatud narkootilisest ainest fentanüülist hoidis ta enda juures
kuni 27.01.2014 kella 17.18-ni, mil ta Tallinnas Endla 45 asuvas Kristiine Keskuses
kahtlustatavana kinni peeti ning leiti tema käest kilepakend, milles oli seitse fooliumvoldikut,
millistes oli pulbriline aine kogumassiga 0,17 grammi, mis sisaldas 4,9% fentanüüli, milles
puhast fentanüüli oli seega kokku 0,0083 grammi
Osa eelnevalt ebaseaduslikult omandatud narkootilisest ainest fentanüülist ja narkootilist ainet
kanepit hoidis ta oma elukohas Tallinnas XXX asuvas korteris kuni 27.01.2014 kella 23.10-ni,
mil läbiotsimise käigus leiti ja võeti ära 1 soonkinnisega kilekott, milles oli pruun pulber
massiga 1,78 grammi, mis sisaldas sisaldas 4,9% fentanüüli, milles puhast fentanüüli oli seega
kokku 0,087 grammi, 7 soonkinnisega kilekotti, milles oli pruun pulber kogumassiga 0,88
grammi, mis sisaldas sisaldas 7,3% fentanüüli, milles puhast fentanüüli oli seega 0,064 grammi
ning 1 soonkinnisega kilekott, milles oli peenestatud kanep massiga 0,49 grammi, mille
tetrahüdrokannabinooli (THC) sisaldus oli 0,98%.
Narkootiliste ja psühhotroopsete ainete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning narkootiliste
ainetega seotud kuritegude ennetamiseks, avastamiseks ning tõkestamiseks või nimetatud seaduses
ettenähtud õppeotstarbel kasutamise eesmärgil.
Fentanüül kuulub narkootiliste ja psühhotroopsete ainete ning nende lähteainete seaduse § 31 lõike 1 ja
§ 4 lõike 15 alusel kehtestatud ja sotsiaalministri 18.mai 2005 määrusega nr 73 vastu võetud
„Narkootiliste ja psühhotroopsete ainete meditsiinilisel ja teaduslikul eesmärgil käitlemise ning
sellealase arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete teise nimekirja, kanep ja selle
töötlemisproduktid esimesse nimekirja.
Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele inimesele.
Narkootilise aine fentanüüli puhul piisab kümnele inimesele narkootilise joobe tekitamiseks 1,3
milligrammist fentanüülist puhtal kujul, marihuaana puhul piisab kümnele inimesele narkootilise joobe
tekitamiseks 7,5 grammist marihuaanast.
Eeltoodust tulenevalt piisanuks Dmitri Meštšenski valdusest leitud narkootilistest ainetest
narkootilise joobe tekitamiseks 1225 inimesele.
Seega pani Dmitri Meštšenski toime narkootilise või psühhotroopse aine suures koguses
ebaseadusliku käitlemise, so KarS § 184 lg 1 järgi kvalifitseeritava kuriteo.

Menetluskäik ja kohtuotsuse põhjendused

Süüdistatav Dmitri Meštšenski, süüdistatava kaitsja ja prokuröri vahel 13.07.2016.a sõlmitud
kokkuleppe kohaselt taotleb prokurör Dmitri Meštšenski karistamist KarS § 184 lg 1 järgi
kvalifitseeritava kuriteo toimepanemise eest vangistusega 2 aastat. KarS § 65 lg 1 alusel
moodustada liitkaristus Harju Maakohtu 01.07.2015 otsusega mõistetud karistustega (12 aastat
vangistust), suurendades KarS § 64 lg 1 alusel raskeimat karistust ja mõista liitkaristuseks 12
aastat ja 2 kuud vangistust. KarS § 65 lg 1 teise lause alusel arvata liitkaristusest
maha 01.07.2015 kohtuotsuse alusel mõistetud karistuse ära kantud osa kohtuotsuse tegemise
päeva seisuga. (Kokkuleppe sõlmimise hetkel on nimetatud otsuse alusel ära kantud karistuse
osa 1 aasta ja 8 kuud). KarS § 65 lg 1 alusel moodustatud karistuse alguseks on kohtuotsuse
tegemise päev. KarS § 68 alusel arvestada karistusaja hulka eelvangistuses viibitud aeg, s.o. 2
päeva ja lugeda lõplikuks karistuseks 12 aastat 1 kuu ja 28 päeva vangistust.



Asitõendid
KarS § 83 lg 4 alusel konfiskeeritakse aine (s.h narkootiline aine), vahend või ese, kui selle
omamiseks vajalik luba puudub. KrMS § 126 lg 3 p 4 sätestab, et väärtusetu asi, piraatkaup ja
võltsitud kaup hävitatakse või seaduses sätestatud juhul töötatakse ümber.

Juhindudes KrMS § 126 lg 3 p 4 otsustab kohus kriminaalasjas olevate asitõendid konfiskeerida
ja hävitada kui väärtusetud asjad:
- narkootiline aine (EKEI keemiaosakonnas)
- kilepakend, fooliumpaberitükid, digitaalkaalud, soonkinnisega kilekotid, lõiketera,
   plastmassist lusikas, ravimipurk Rivotril (asuvad PPA Põhja Prefektuuri asitõendite hoidlas
   asukohaga Rahumäe tee 6, Tallinn)

Menetluskulud

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt alljärgnevalt: KrMS § 180 lg 1 ja
175 lg 1 p 3, 4 alusel kaitsjatasu osutatud õigusabi eest 96 eurot ja ekspertiisikulu 1893 eurot
riigituludesse.

Käesolevas kriminaalasjas tuvastatu kohaselt on Dmitri Meštšenski tegu toime pandud enne
Harju Maakohtu 11.07.2015.a poolt Dmitri Meštšenski suhtes süüdimõistva kohtuotsuse
tegemist. 11.07.2015.a. kohtuotsusega on süüdistatavalt välja mõistetud menetluskuludena
sundraha I astme kuriteo eest 975 eurot. Seega on tegemist liitkaristuse mõistmisega KarS § 65
lg 1 alusel. Riigikohus on kohtuasjas 3-1-1-24-11 asunud seisukohale, et sellisel juhul ei tule
sundraha teist korda isikult välja mõista. Sellest tulenevalt on kohus seisukohal, et Dmitri
Meštšenski menetluskulu, s.o KrMS § 179 lg 1 p 1 sundraha I astme kuriteo eest 1075 eurot ei
kuulu süüdistatavalt väljamõistmisele, kuivõrd karistus mõistetakse KarS § 65 lg 1 alusel
kuritegude hiljem tuvastatud kogumi eest.

Ekspertiisikulu on KrMS § 175 lg 1 p 3 järgi vaieldamatult üks menetluskulu liik, mis tuleb
süüdimõistetul üldjuhul hüvitada. Samas tuleb silmas pidada, et KrMS § 105 lg 1 kohaselt
korraldatakse ekspertiis menetleja määruse alusel vaid siis, kui seda tingib tõendamisvajadus.
See tähendab, et ekspertiis määratakse üksnes juhul, kui konkreetse isiku süüdistuse
tõendamiseseme asjaolude kindlakstegemise eelduseks on ka eriteadmistele tuginevad
uuringud. Prokuratuuril ja uurimisasutusel on kuriteo asjaolude väljaselgitamisel muu hulgas
õigus otsustada, kas nad korraldavad tõendite kogumiseks ekspertiise või mitte. Kui ekspertiis
on määratud ja tehtud, on selle tegemisega tekkinud kulu KrMS § 175 lg 1 p 3 kohaselt
menetluskulu, ent süüdistatavale saab panna selle hüvitamise kohustuse vaid juhul, kui
ekspertiisi tingis tõendamisvajadus ja ekspertiisiaktis kirjeldatud uuringu tulemus aitab
tõendina kaasa süüdistatava kriminaalasja lahendamisele (vt Riigikohtu kriminaalkolleegiumi
7. detsembri 2012. a kohtumäärus kriminaalasjas nr 3-1-1-120-12).
Ekspertiisitulemused, millega määratakse kas tegemist on narkootilise ainega ja millise ainega
ja millise protsentuaalse sisaldusega on aine ning kui suur kogus tekitab joobe kümnele isikule,
on oluliseks tõendiks narkootiliste ainete käitlemist puudutavas kriminaalasjas, mistõttu
nimetatud ekspertiisitasu kuulub süüdistatavalt proportsionaalselt tema osale väljamõistmisele.
Ka DNA ekspertiisitulemused on käesoleval juhul aidanud kaasa kriminaalasja lahendamisele
(tuvastatud on süüdistatava DNA), mistõttu nimetatud ekspertiisitasu kuulub süüdistatavalt
proportsionaalselt tema osale väljamõistmisele.

Riigikohtu kriminaalkolleegium on lahendis nr 3-1-17-16 p 5.2 asunud seisukohale, et:
„29. märtsil 2015 jõustunud KrMS § 245 lg 1 p 12 kohaselt kuuluvad kokkuleppe esemesse ka
süüdistatava poolt hüvitatavad kriminaalmenetluse kulud. Seetõttu peavad prokurör,
süüdistatav ja kaitsja jõudma läbirääkimiste käigus kokkuleppele nii kohtueelses menetluses
tekkinud kui ka kohtumenetluses tekkida võivate menetluskulude hüvitamises, samuti
võimalikus menetluskulude vähendamises ja menetluskulude ositi hüvitamises KrMS § 180 lg 3
alusel, s.o menetluskulude kandmise võimalikus individualiseerimises. Süüdistatava poolt
hüvitatavad menetluskulud tuleb märkida kokkuleppesse võimaluse korral absoluutsummana,
see tähendab, et kokkuleppes tuleb kokkuvõtvalt kajastada kokkuleppe sõlmimise ajaks tekkinud
ja süüdistatavalt väljamõistetavate menetluskulude koosseis ja suurus. Kuna eesseisvas
kohtumenetluses tekkida võivate kulude täpne suurus pole kokkuleppe sõlmimise ajal teada,
võib selle kulu hüvitamise kokkulepet kajastada konkreetset summat välja toomata, piirdudes
näiteks üldpõhimõtte sedastamisega, et ka kohtumenetluses tekkivad kriminaalmenetluse kulud
jäävad süüdistatava kanda või mõistetakse süüdistatavalt välja, või vastupidi, et need jäävad
riigi kanda. Võimaldamaks kohtul kontrollida kokkulepitud summa väljamõistmise
seaduslikkust, peab KrMS § 180 lg 3 kohaldamise korral nähtuma kokkuleppest ka riigi kanda
jäetavate menetluskulude suurus.“

Prokurör, kaitsja ja süüdistatavad on sõlmitud kokkulepetes leppinud kokku süüdistatavalt
väljamõistetavate menetluskulude suuruses. Kohus nõustub sellega ja ei pea vajalikuks
menetluskuludega mittenõustumise tõttu kokkulepet mitte kinnitada.

Seoses kohtukulude ajatamisega süüdistatavalt KrMS § 180 lg 1 alusel välja mõistetavate
menetluskulude osas peab kohus juhindudes Riigikohtu määruses 3-1-1-2-12 väljendatud
seisukohast ja KrMS § 313 lg 1 p 7 sätteid kohaldades põhjendatuks pikendada süüdistatavale
kohtuotsusega menetluskulude vabatahtlikuks hüvitamiseks antud tähtaega 12 kuuni alates
kohtuotsuse jõustumisest. Lõppkokkuvõttes on oluline, et menetluskulud saaksid mõistliku aja
jooksul tasutud. Kuna süüdistataval ei ole reaalselt võimalik menetluskulusid ühe kuu jooksul
tasuda, kaasneksid summa tasumata jätmisega täitemenetluse kulud. Nimetatu ei kiirendaks
riigile menetluskulude hüvitamist, küll aga halvendaks see süüdistatava majanduslikku
olukorda. Juhindudes Riigikohtu lahendi 3-1-1-110-13 p 7 määrab kohus kindlaks ka igakuised
tasumisele kuuluvad maksesummad.


Liina Pohlak
Kohtunik
