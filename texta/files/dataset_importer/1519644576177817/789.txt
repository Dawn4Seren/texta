                    KOHTUMÄÄRUS

Kohus                         Viru Maakohus
Määruse tegemise aeg ja koht 14.12.2016 Jõhvi kohtumaja
Kriminaalasja number          1-10-15450
Kohtunik                      Anne PALMISTE
Kohtuistungisekretär          Jane VÄLI
Tõlk                          Marina DAVÕDOVITŠ
Asja            läbivaatamise 01.12.2016
kuupäevad                     14.12.2016
Erakorraline ettekanne        Viru Vangla kriminaalhooldusosakonna Jõhvi esinduse
                              kriminaalhooldusametnik       Tiiu     TERENTJEVA
                              15.11.2016 erakorraline ettekanne Oleg TREŠKOVILE
                              Harju Maakohtu 30.12.2010 otsusega mõistetud ja
                              ärakandmata     jäänud     karistuse  osa   täitmisele
                              pööramiseks
                              Oleg TREŠKOV
Süüdimõistetu
                              sünd. 05.06.1978, isikukood 37806052219, elukoht xxx,
                              töökoht xxx
Kriminaalhooldusametnik       Tiiu TERENTJEVA
                              Viru Vangla kriminaalhooldusosakonna Jõhvi esinduse
                              kriminaalhooldusametnik       Tiiu     TERENTJEVA
RESOLUTSIOON
                              15.11.2016 erakorraline ettekanne rahuldada.
                              Pöörata Oleg TREŠKOVILE Harju Maakohtu
                              30.12.2010 otsusega mõistetud ja ärakandmata jäänud
                              karistuse osa 1 (üks) aasta 10 (kümme) kuud 16
                              (neliteist) päeva vangistust täitmisele ja saata Oleg
                              TREŠKOV karistust kandma vanglasse.
                              Oleg TREŠKOVI karistuse kandmise algus on alates
                              tema poolt karistuse kandmisele asumisest.
                              Kohtumäärusele on kohtumenetluse poolel õigus esitada
                              määruskaebus Viru Maakohtule 15 päeva jooksul
                              alates päevast, mil ta sai kohtumäärusest teada või
                              pidi teada saama.




Asjaolud
Oleg Treškov mõisteti süüdi Harju Maakohtu 30.12.2010 otsusega nr.1-10-15450 KarS
§184 lg.2 p.2 järgi ja KarS §68 lg.1, §74 lg.5, §65 lg.2 alusel karistati vangistusega 5
aastat 11 kuud 29 päeva. Otsus jõustus 22.03.2011. Karistuse kandmise algus oli
07.04.2011.

Harju Maakohtu 06.05.2015 määrusega vabastati Oleg Treškov tingimisi enne tähtaega
karistuse kandmisest katseajaga alates 22.05.2015 kuni 05.04.2017. Katseajal oli Oleg
Treškov kohustatud KarS §76 lg.5 alusel alluma KarS §75 lg.1 p.1 - 6 sätestatud
käitumiskontrolli nõuetele:
1)elama kohtu määratud alalises elukohas – xxx
2)ilmuma kriminaalhooldaja määratud ajavahemike järel kriminaalhooldusosakonda
registreerimisele
3)alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta
4)saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks
5)saama kriminaalhooldusametnikult eelneva loa elu-, töö- või õppimiskoha vahetamiseks
6)saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
Samuti oli Oleg Treškov kohustatud täitma KarS §75 lg.2, 4 sätestatud kohustusi:
1)pöörduda vanglast vabanemisel 1 kuu jooksul psühhiaatri poole ja läbida narkootikumide
sõltuvusvastane ravikuur, esitades kriminaalhooldajale sellekohase tõendi
2)mitte tarvitada alkoholi;
3) mitte omada või tarvitada narkootilisi või psühhotroopseid aineid;
4) asuda tööle või võtta end Töötukassas arvele 2 (kahe) nädala jooksul peale vanglast
vabanemist;
5) mitte suhelda talle teadaolevalt kriminaalkorras karistatud isikutega kriminaalhooldajalt
eelnevalt luba saamata, v.a lähisugulased;
6) osaleda kriminaalhooldaja määratud sotsiaalprogrammis.
Määrus jõustus 22.05.2015.

Oleg Treškov vabastati vangistusest määruse jõustumisel. Kriminaalhoolduse algus oli
22.05.2015 ja lõpp 05.04.2017.


Erakorraline ettekanne

Viru Vangla kriminaalhooldusosakonna Jõhvi esinduse kriminaalhooldusametnik Tiiu
Terentjeva esitas 15.11.2016 Viru Maakohtule erakorralise ettekande, milles tegi
ettepaneku pöörata Oleg Treškovile mõistetud ja ärakandmata karistuse osa täitmisele.
Erakorralise ettekande kohaselt ei allu süüdimõistetu kohustusele mitte omada või tarvitada
narkootilisi või psühhotroopseid aineid.
26.10.2016. kell 07:46 kontrolliti kriminaalhooldusalusel Oleg Treškovil registreerimise
käigus aadressil Kooli 2a Jõhvi narkootikumide tarvitamist. Kontrolli käigus tuvastati
süüdimõistetul FYL Rapid TEST Dipstick abil narkojoove FYL (fentanüül) ning kutsuti välja
Ida Prefektuuri Jõhvi politseijaoskonna patrull. Patrullpolitseinikud tuvastasid kontrolli
käigus Oleg Treškovil fentanüüli joobe ning vormistasid kohapeal kiirmenetluse otsuse.
26.10.2016 registreerimisel selgitas Oleg Treškov, et 09.10.2016 tarvitas fentanüüli põhjusel,
et näidata oma tuttavale, kuidas mõjub narkootikumide vastane ampull. Isik on teadlik, et
ametnik koostab kohtule erakorralise ettekande karistuse täitmisele pööramiseks

                                              2
Oleg Treškov mõisteti süüdi Harju Maakohtu Liivalaia kohtumaja 30.12.2010 otsusega KarS
§184 lg.2 p.2 järgi ja temale mõisteti liitkaristuseks 5 aastat 11 kuud 29 päeva vangistust. Harju
Maakohtu 06.05.2015 kohtumäärusega nr.1-10-15450 vabastati Oleg Treškov tingimisi enne
tähtaega karistuse kandmisest, katseajaga alates 22.05.2015 kuni 05.04.2017.
Esmakohtumise ajal 25.05.2015 selgitati Oleg Treškovile põhjalikult kriminaalhooldusaluse
õigusi ja kohustusi, kohtumääruse sisu ja võimalikke tagajärgi kriminaalhooldusega kaasnevate
nõuete rikkumise korral. Oleg Treškov kinnitas oma allkirjaga, et õigused ja kohustused on talle
arusaadavad. Hoolduskava läbiarutamise käigus korrati veelkord vabaduses karistuse kandmise
kohustusi ning kohustustest arusaamist, Oleg Treškov allkirjastas hoolduskavad 15.06.2015 ja
08.06.2016.
Registreerimiskontrollnõude täitmisega probleeme esinenud pole. Alates 25.05.2015 võttis
Oleg Treškov end arvele Töötukassas. Alates 08.06.2015 asus ametlikult tööle xxx (varasem
nimetus xxx), kus töötab käesoleva ajani. Läbis individuaalprogrammi Õige hetk ajavahemikul
15.06.2016 - 02.11.206, programmi raames oli käsitletud ka narkootikumide teemat. Oleg
Treškov läbis omal algatusel 31.08.2016 narkootikumide vastase ravi Läti Vabariigis Riia
linnas.
Katseajal on Oleg Treškoviga vesteldud narkootikumide tarvitamisest ja sellega kaasnevatest
tagajärgedest. Vestluse ajal on väitnud, et mõistab mõnuainete tarvitamise negatiivseid mõjusid
ja võimalikke tagajärgi, kuid vaatamata sellele jätkab narkootikumide tarvitamist.
Karistusregistri andmetel on 26.10.2016 Oleg Treškovi karistatud NPALS §151 lg 1 järgi
rahatrahviga 100 eurot, trahv on käesoleval ajal tasumata.
Lähtudes ülaltoodust ning juhindudes KarS §76 lg.7 taotles kriminaalhooldusametnik Oleg
Treškovile määratud karistuse täitmisele pööramist, kuna Oleg Treškov ei ole võimeline ega
motiveeritud loobuma narkootikumide tarvitamisest ning temaga toimunud sekkumised ei ole
andnud oodatud tulemusi. Katseajal narkootikumide tarvitamine näitab selgelt Oleg Treškovi
hoolimatut ja vastutustundetut suhtumist tema üle kehtestatud korda.


Maakohtu istung 01.12.2016

Kriminaalhooldusametnik Tiiu Terentjeva nõustus, et kuivõrd on tegemist ühe
narkootikumide tarvitamise juhtumiga, siis on võimalik asja arutamine edasi lükata ja
anda süüdimõistetule võimalus näidata, et ta enam narkootikume ei tarvita.

Süüdimõistetu Oleg Treškov selgitas, et tarvitas tõesti ühel korral narkootikume, kuid
palub anda võimalus näidata, et ta saab eluga vabaduses hakkama.


Maakohtu istung 14.12.2016

Kriminaalhooldusametnik Tiiu Terentjeva jäi maakohtu istungil esitatud erakorralise
ettekande taotluse juurde ja seletas, et teine narkootikumide tarvitamine oli süüdimõistetul
tuvastatud 01.12.2016. Kriminaalhooldusametnik on seisukohal, et süüdimõistetu ei suuda
narkootikumide tarvitamisest loobuda.

Süüdimõistetu Oleg Treškov seletas maakohtu istungil, et kuigi tal tuvastati narkojoove
vahetult pärast eelmist kohtuistungit, oli tema seisund normaalne ja ta palub asja
lahendamine 3 kuud edasi lükata.


Maakohtu määruse põhjendused

                                                3
Maakohus, tutvunud käesoleva asja materjalidega ja ära kuulanud menetlusosalised, leidis,
et erakorralises ettekandes toodud taotlus on põhjendatud ja kuulub rahuldamisele.

Vastavalt KarS §74 lg.4 kui süüdlane katseajal ei järgi kontrollnõudeid või ei täida talle
pandud kohustusi, võib kriminaalhooldusametnik teda kirjalikult hoiatada või kohus
määrata täiendavaid kohustusi vastavalt KarS §75 lg.2 sätestatule, pikendada katseaega
kuni ühe aasta võrra või pöörata karistus täitmisele.

Vastavalt KrMS §427 lg.2 otsustab vangistuse tingimisi kohaldamata jätmise tühistamise
ja süüdimõistetu saatmise KarS §74 lg.4 kohaselt kohtuotsusega mõistetud karistust
kandma süüdimõistetu elukoha järgse maakohtu täitmiskohtunik oma määrusega.

Süüdimõistetu Oleg Treškovile on kriminaalhooldusaluse õigusi ja kohustusi tutvustatud
allkirja vastu 25.05.2015.

Vastavalt erakorralisele ettekandele on Oleg Treškov rikkunud katseajaks määratud
kohustust – mitte omada või tarvitada narkootilisi või psühhotroopseid aineid.

Kriminaalhooldusametnik esitas kohtule 26.10.2016. koostatud narkootilise aine tarvitamise
kontrollimise protokolli, millest nähtub, et süüdimõistetul tuvastati registreerimise käigus FYL
Rapid TEST Dipstick abil narkojoove FYL (fentanüül). Väljakutsutud Ida Prefektuuri
patrullpolitseinikud tuvastasid kontrolli käigus samuti Oleg Treškovil fentanüüli joobe ning
vormistasid kohapeal kiirmenetluse otsuse.

26.10.2016. antud kirjalikus seletuses selgitas Oleg Treškov, et 09.10.2016. tarvitas fentanüüli
põhjusel, et näidata oma tuttavale, kuidas mõjub narkootikumide vastane ampull.

02.12.2016 esitas kriminaalhooldusametnik maakohtule materjalid, mille kohaselt tuvastati
Oleg Treškovil 01.12.2016 kell 13.50 narkojoove.

Arvestades narkootiliste ainete tarvitamise keelu rikkumist Oleg Treškovi poolt kahel
korral, leiab maakohus, et süüdimõistetu ei ole tema suhtes väljendatud usaldust
õigustanud ning on suhtunud Harju Maakohtu 06.05.2015 määrusega ettenähtud kohustuse
täitmisse väga ükskõikselt. Süüdimõistetu poolt Harju Maakohtu 06.05.2015 määruses ette
nähtud kohustuse rikkumine korduvalt on tõendatud asja materjalide ning süüdimõistetu
enda ja kriminaalhooldusametniku seletustega maakohtu istungil.

Lisaks sellele peab maakohus oluliseks märkida, et süüdimõistetu ükskõikset ja
vastutustundetut käitumist iseloomustab ka see, et ta ilmus maakohtu istungile, olles
eelnevalt tarvitanud narkootilisi aineid. Maakohtu 01.12.2016 istungi protokolli kohaselt
lõppes maakohtu istung kell 13.15, süüdimõistetu enda seletuste kohaselt ta kohtumajast
ei lahkunud ja läks kohe peale kohtuistungit kriminaalhooldusametniku juurde. Kell 13.33
kontrolliti Oleg Treškovil narkootikumide tarvitamist ja tuvastati narkojoove narkootiliste
ainete AMP ja MET tarvitamisest.

Maakohus leiab, et käesolevas kohtumääruses toodud asjaoludel on põhjendatud karistuse
täitmisele pööramine ning erakorralises ettekandes esitatud taotlus kuulub rahuldamisele.
Oleg Treškovil tuleb ära kanda talle Harju Maakohtu 30.12.2010 otsusega mõistetud ja
ärakandmata jäänud karistuse osa - vangistus 1 aasta 10 kuud 14 päeva. Maakohus
nõustub kriminaalhooldusametniku seisukohaga selles, et asja materjalidest nähtub, et Oleg

                                               4
Treškov ei ole motiveeritud narkootikumide tarvitamisest loobuma ja seda vaatamata
kriminaalhoolduse käigus teostatud sekkumistele. Seega kriminaalhooldus ei toimi Oleg
Treškovi suhtes eesmärgipäraselt.

Oleg Treškovi karistuse kandmise algus on alates tema poolt karistuse kandmisele
asumisest.

Maakohus juhindus määruse tegemisel eeltoodust ning KarS §74 lg.4, KrMS §383, §384,
§387, §428, §432.




(allkirjastatud digitaalselt)
Anne PALMISTE
kohtunik




                                         5
