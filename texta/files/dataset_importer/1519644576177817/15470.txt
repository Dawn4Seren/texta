                         KOHTUOTSUS
                                EESTI VABARIIGI NIMEL

Kohus                         Harju Maakohus

Kohtukoosseis                 Kohtunik Fred Fisker

Otsuse tegemise aeg ja koht   16. mai 2016.a Tallinn, Tartu mnt kohtumaja

Tsiviilasja number            2-14-55680

Tsiviilasi                    Xxx hagi Xxx vastu Xxx nõude tunnustamiseks Xxx OÜ
                              (pankrotis) pankrotimenetluses
Hagihind                      3500 eurot (mittevaraline nõue)

Menetlusosalised ja nende     Hageja: Xxx(sünniaeg xxx; elukoht xxx), lepinguline esindaja Ilo-
esindajad                     Hanna Keres, e-post: menetlus@glikmanalvin.ee

                              Kostja: Xxx(registrikood xxx; asukoht xxx), lepinguline esindaja
                              Anto Variku, e-post: anto.variku@svlaw.ee
Menetluse liik                Kirjalik menetlus

RESOLUTSIOON
  1. Hagi rahuldada osaliselt.
    2. Tunnustada Xxx nõuet Xxx OÜ (pankrotis) pankrotimenetluses summas 500 000
       eurot (viissada tuhat eurot) teise rahuldamisjärgu nõudena.
Menetluskulude jaotus
    3. Menetluskulud jätta Xxx kanda.
    4. Välja mõista kostjalt Xxx hageja Xxx kasuks menetluskuluna 1738,76 eurot (üks
       tuhat seitsesada kolmkümmend kaheksa eurot ja 76 senti)
    5. Välja mõista kostjalt Xxx hageja Xxx kasuks viivis menetluskuludelt (1738,76 eurot)
       alates kohtuotsuse jõustumisest kuni täitmiseni VÕS § 113 lg 1 teises lauses sätestatud
       määras.


Edasikaebamise kord


                                                                                           1
Otsuse peale võib esitada apellatsioonkaebuse Tallinna Ringkonnakohtule 30 päeva jooksul, alates
otsuse apellandile kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest

Hageja nõuded ja põhjendused

   1. Xxx(edaspidi hageja) esitas 08.08.2014 Harju Maakohtule hagiavalduse Xxx vastu Xxx
      OÜ (pankrotis - edaspidi võlgnik) pankrotimenetluses nõude tunnustamiseks. Hagiavalduse
      kohaselt esitas hageja võlgniku pankrotimenetluses nõude summas 525 000 eurot, mis
      tuleneb hageja ja võlgniku vahel 08.04.2008 sõlmitud laenulepingust summas 250 000
      eurot, tasumata intressist summas 12 500 eurot ja viivisest summas 250 000 eurot. Hageja
      nõudele esitas võlgniku nõuete kaitsmise koosolekul täies ulatuses vastuväite kostja. Kuna
      hageja nõudele (summas 525 000 eurot) ei ole pankrotihaldur vastuväidet esitanud, siis
      taotleb hageja tunnustada tema nõuet võlgniku pankrotimenetluses summas 525 000 eurot.

   2. Hageja ei nõustu kostja poolt hagile esitatud vastuväidetega. Hageja kinnitab, et ta on
      nõudeavalduse aluseks olevad laenusumma 250 000 eurot võlgnikule tegelikult üle
      kandnud, samuti ei ole tema nõue võlgniku vastu aegunud, kuna võlgnik on nõuet
      tunnustanud. Samuti on hageja arvamusel, et tema nõue ei ole tingimuslik ja kuulub
      võrdselt teiste võlausaldajatega tunnustamisele II rahuldamisjärgu nõudena (tl 90 jj).

Kostja vastuväited

   3. Kostja hagi ei tunnista. Kostja on seisukohal, et hageja ei ole nõudeavalduses näidatud
      laenusummade üleandmist võlgnikule tõendanud. Kostja arvates isegi juhul kui hageja
      suudaks laenu üleandmist tõendada, tuleb hageja nõude suhtes kohaldada aegumist. Isegi
      kui hageja nõue ei ole aegunud, siis kostja arvates hageja nõuet ei eksisteeri, kuna hageja
      on deklareerinud sellest loobumist. Kostja leiab, et isegi kui pidada hageja nõuet
      sissenõutavaks, siis tuleb seda pidada tingimuslikuks, mis muutub sissenõutavaks peale
      kõigi teiste võlausaldajate nõuete rahuldamist (tl 60 jj).

Kohtu poolt tuvastatud asjaolud, otsuse põhjendused

   4. Kohus, vaadanud läbi hagiavalduse ja kostja vastuse, arvestades poolte esitatut, kõiki asjas
      kogutud tõendeid ning hinnates neid kogumis, leiab, et hagi tuleb rahuldada osaliselt.

   5. Hageja nõude rahuldamise eelduseks on, et hageja nõue võlgniku vastu oleks kehtiv ja
      sissenõutav, samuti, et hagi nõude tunnustamiseks võlgniku pankrotimenetluses oleks
      esitatud tähtaegselt (PankrS § 106 lg 1). Hagi võib esitada ühe kuu jooksul, arvates päevast,
      mil koosolek jättis nõude või pandiõiguse tunnustamata. Hagi on esitatud tähtaegselt, so
      08.08.2014.

   6. Esitatud tõendite alusel loeb kohus tuvastatuks:
   - kohus kuulutas 12.02.2014 välja võlgniku pankroti (tl 6 jj);
   - hageja esitas 03.03.2014 võlgniku pankrotimenetluses nõude summas 525 000 eurot (tl 14
      jj)

                                                                                               2
-   hageja nõudele esitas võlgniku nõuete kaitsemise koosolekul 08.07.2014 vastuväite täies
    ulatuses (summas 525 000 eurot) kostja, mille tulemusena jäi hageja nõue tunnustamata (tl
    17 jj).
-   08.04.2008 sõlmitud laenulepingus (punkt 1.1) laenas hageja võlgnikule 250 000 eurot (tl
    45 jj)
-   08.04.2008 tegi hageja ülekande võlgniku pangakontole summas 250 000 eurot (tl 50)

7. Kohus ei nõustu kostja vastuväitega, et hageja pole võlgnikule laenulepingus näidatud
   summat üle kandnud. Kohus on tuvastanud AS Swedbank pangakonto väljavõttest, millest
   nähtub, et hageja kandis summas 250 000 eurot võlgnikule üle 08.04.2008 (tl 50). Seega on
   tõendatud hageja poolt laenu summas 250 000 euro andmine kostjale.

8. Samuti ei nõustu kohus kostja poolt esitatud vastuväitega aegumise kohaldamise kohta
   hageja nõude suhtes. Kostja vastuväite kohaselt on hageja nõue aegunud tsiviilseadustiku
   üldosa seaduse (TsÜS) § 146 lg 1 alusel, mis sätestab tehingust tuleneva nõude
   aegumistähtaja kolm aastat, so 08.04.2008 laenulepingu punkt 3.1. kohaselt on laenu
   tagastamise tähtaeg 08.04.2010 – seega nõude aegumistähtaeg saabus hiljemalt 08.04.2013.
   Kohus nõustub hageja seisukohaga, et aegumine on katkenud. Vastavalt TsÜS § 158 lg 1
   kohaselt nõude aegumine katkeb ja algab uuesti kohustatud isiku poolt nõude
   tunnustamisega. Sama sätte lõige 2 sätestab, et nõude tunnustamine võib seisneda
   õigustatud isikule võlgnetava osalises tasumises, intresside maksmises, tagatise andmises
   või muus teos. Võlgnik on tunnustanud hageja nõuet 14.01.2013 (tl 135), st enne
   aegumistähtaja möödumist. Samuti on aegumine hageja poolt 03.03.2014 nõude
   esitamisega võlgniku pankrotimenetluses TsÜS § 160 lg 2 p 1 kohaselt peatanud.

9. Kohus loeb põhjendamatuks kostja vastuväite, et hageja on deklareerinud ise nõudest
   loobumise. Kohtule esitatud võlgniku 03.04.2013 bilansi (tl 65 jj) kohaselt olid võlgniku
   kohustused võlausaldaja xxx ees pikaajalise laenuna summas 250 00 eurot (tl 65). Seega oli
   nimetatud võlg võlausaldaja bilansis üleval ning hageja ei ole loobunud laenust.

10. Kostja vastuväite kohaselt on kohustuse puhul tegemist allutatud laenuga. Kostja märgib, et
    võlgniku juhatuse liikmed Xxx ja Xxx on ajutisele pankrotihaldurile 15.04.2013 saadetud
    vastuses selgitanud (tl 67, 71 jj), et võlgniku omakapitali moodustab reservkapital, mis
    moodustati osanike ja kolmandate isikute nõusolekul nendepoolsete finantslaenude
    allutamise teel. Kostja viitab võlgniku esindaja Paul Kerese poolt 19.04.2013 saadetud e-
    kirjale (tl 74) võlgniku ajutisele pankrotihaldurile, milles Paul Keres kinnitab, et perioodi
    01.01.2013 kuni 03.04.2013 toimus laenude allutamise sissekandmine bilanssi, millega
    võlgniku kohustused vähenesid 5 900 800,00 euro võrra. Seega on kostja hinnangul
    nimetatud kohustuste puhul tegemist allutatud laenudega, millele on eelistatud kõik teised
    kohustused võlausaldajate ees (tl 74). Kostja on esitanud oma väite tõendamiseks 84 %
    Xxx OÜ (pankrotis) osanike poolt 12.06.2013 koostatud kinnituskirja (tl 85 jj).

11. Kohus on seisukohal, et võlgnike osanike 12.06.2013 kinnituskiri tõendab üksnes osanike
    kokkulepet panustada võlgniku äritegevuse finantseerimisse - kinnisvaraarenduse
    projektidesse. Vastavalt 12.06.2013 kinnituskirja punktile 2 kinnitavad osanikud (tl 86), et
    laenulepingud ei loeta allutatud laenudeks ning punkt 6 tingimuslikult, kui ettevõtte


                                                                                             3
      juhtorgan peab tuleviku asjaolusid silmas pidades seda vajalikuks, siis on osanikud
      saadaval selleks, et teha ettevõtte osanike üldkoosoleku otsus, et registreerida finantseering
      ettevõtte bilansis „reservkapitalina“ (tl 86).

   12. TsMS § 230 lg 1 kohaselt peab kumbki pool hagimenetluses tõendama neid asjaolusid,
       millele tuginevad tema nõuded ja vastuväited, kui seadusest ei tulene teisiti. Kohus nõustub
       hageja selgitustega kostja vastuväidete osas, et eeltoodud tõenditest ei järeldu, et hageja
       oleks tema nõude kandmisega võlgniku reservkapitali nõustunud. Puuduvad tõendid, et
       nõue on tingimuslik ning et hageja ja võlgnik on kokku leppinud allutatud laenus. Hageja ei
       ole deklareerinud nõudest loobumist.

   13. Eeltoodust tulenevalt järeldub, et hageja nõue võlgniku vastu on samaväärne muude
       kolmandatest isikutest võlausaldajate nõuetega, hageja ei ole deklareerinud sellest
       loobumist ning nõue ei ole tingimuslik, kuna pankrotiseadus ei näe ette võimalust hageja
       nõuet tunnustada II järjekoha tingimusliku nõudena, mis tuleks rahuldada peale teiste II
       järjekohal olevate võlausaldajate nõudeid.

   14. Mis puudutab kõrvalkohustusi, siis intressi ja viivise nõue tuleneb hageja ja võlgniku vahel
       08.04.2008 sõlmitud laenulepingust. Hagiavalduse kohaselt nõue võlgniku vastu koosneb
       laenusummast 250 000 eurot, tasumata intressist summas 12 500 eurot ja viivistest summas
       250 000 eurot. Seega kõrvalnõuded kokku summas 262 500 ületavad põhinõuet 250 000
       eurot.

   15. Riigikohtu tsiviilkolleegium on lahendis 3-2-1-132-04 märkinud, et rahalise kohustuse
       täitmisega viivitamisega kaasneb VÕS § 113 kohaselt eelduslikult alati kohustus maksta
       viivitamise aja eest viivist. Kuna kostja on palunud jätta hagiavaldus rahuldamata, siis on
       kostja vaielnud vastu mh ka kõrvalnõuetele. Viivise vähendamine on kohtu
       diskretsiooniotsus. Kohus leiab, et kõrvalnõuete summat tuleb vähendada selliselt, et
       intressi ja viivise summa ei ületa põhinõuet. Kuivõrd kohus vähendab intressi ja viivise
       nõude kuni põhinõudeni, ei pea hageja ka põhjendama suurema kahju olemasolu.

   16. Kohus rahuldab hagi osaliselt ja tunnustab hageja nõuet võlgniku pankrotimenetluses
       summas 500 000 eurot (viissada tuhat eurot) teise rahuldamisjärgu nõudena.

Menetluskulude jaotus

   17. TsMS § 162 lg 1 kohaselt hagimenetluse kulud kannab pool, kelle kahjuks otsus tehti.
       Kuna kohus rahuldab hagi, jäävad menetluskulud kostja kanda.

   18. TsMS § 174 lg 1 kohaselt määrab menetluskulude rahalise suuruse menetluskulude jaotuse
       alusel vajalikus ja põhjendatud ulatuses kindlaks asja menetlev kohus samas tsiviilasjas,
       millega seoses kulud tekkisid. Kohus määrab menetluskulude rahalise suuruse kindlaks ka
       siis, kui menetlusosalised ei esita menetluskulude kindlaksmääramise taotlust, võttes
       aluseks menetlus-kulude nimekirja või tsiviilasja materjalid. TsMS § 174 lg 2 kohaselt
       määrab maakohus menetluskulude rahalise suuruse kindlaks kohtuotsuses või menetlust
       lõpetavas määruses, kui menetluskulude kindlaksmääramine ei takista kohtuotsuse või


                                                                                                4
    menetlust lõpetava määruse tegemist.

 19. Hageja esitas 05.05.2016 menetluskulude nimekirja, millest nähtuvalt on hageja
     menetluskuludeks riigilõiv avalduselt summas 300 eurot, riigilõiv määruskaebuselt 50 eurot
     ja õigusabikulud summas 1388,76 eurot. Kokku on hageja põhjendatud kulu summas
     1738,76 eurot. Hageja kinnitas, et kõik nimekirjas sisalduvad kulud on hageja poolt kantud
     seoses kohtumenetlusega tsiviilasjas nr 2-14-55688.

 20. TsMS § 177 lg 4 järgi kohus märgib menetlusosalise taotluse alusel menetluskulude
     kindlaksmääramise kohtulahendis, et hüvitamisele kuuluvatelt menetluskuludelt tuleb
     tasuda menetluskulude suurust kindlaks tegeva lahendi jõustumisest alates kuni täitmiseni
     viivist võlaõigusseaduse § 113 lõike 1 teises lauses ettenähtud ulatuses.

 21. TsMS § 178 lg 1 kohaselt menetluskulude jaotust saab vaidlustada üksnes selle
     kohtulahendi peale edasi kaevates, millega menetluskulude jaotus kindlaks määrati.
     Hüvitatavate menetluskulude suurust saab vaidlustada selle kohtulahendi peale edasi
     kaevates, millega menetluskulude rahaline suurus kindlaks määrati.


/allkirjastatud digitaalselt/

Fred Fisker
Kohtunik




                                                                                           5
