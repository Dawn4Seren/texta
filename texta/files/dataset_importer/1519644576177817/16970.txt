                     KOHTUOTSUS
                              EESTI VABARIIGI NIMEL


Kohus                           Viru Maakohus

Otsuse tegemise aeg ja koht     28.04. 2016 Jõhvi kohtumaja


Kriminaalasja number            1-16-2497 (15740000038)

Kohtunik                        Anne PALMISTE

Kohtuistungisekretär            Jane VÄLI

Tõlk                            Marina DAVÕDOVITŠ

Prokurör                        Natalja FIRSOVA

Kaitsja                         vandeadvokaat Irina ŽURINA

Asja läbivaatamise kuupäev      28.04.2016
Kriminaalasi                    Jyry MENSHIKOVI süüdistus Karistusseadustiku
                                §319 lg.1 ja §121 lg.2 p.2 järgi
                                kokkuleppemenetluses
Süüdistatav                     Jyry MENSHIKOV
                                sünd. 11.10.1960, isikukood 36010112211, Vene
                                Föderatsiooni kodanik, keskharidus, emakeel eesti
                                keel, elukoht xxx, töökoht xxx, varem kriminaalkorras
                                karistamata

Juhindudes KrMS § 247, § 248 lg 1 p 5, § 249, § 306, § 309, § 310, § 313, § 315, § 318 lg
1 ja § 319 lg 1, 2, maakohus


OTSUSTAS:


Süüdi tunnistada Jyry MENSHIKOV Karistusseadustiku §319 lg.1 järgi ja mõista
karistuseks 6 (kuus) kuud vangistust.

Süüdi tunnistada Jyry MENSHIKOV Karistusseadustiku §121 lg.2 p.2 järgi ja mõista
karistuseks 9 (üheksa) kuud vangistust.
                                                                                       1
Karistusseadustiku §64 lg.1, 3 alusel mõista Jyry MENSHIKOVILE liitkaristuseks
üksikkaristustest raskeima suurendamise teel 1 (üks) aasta vangistust.

Karistusseadustiku §74 lg.1 alusel määrata, et mõistetud karistus 1 (üks) aasta
vangistust jäetakse Jyry MENSHIKOVI suhtes tingimisi täielikult kohaldamata, kui
süüdimõistetu ei pane katseajal toime uut kuritegu ja täidab katseajaks kooskõlas
Karistusseadustiku §75 lg.1 p.1 – 6 sätestatud kontrollnõudeid.

Karistusseadustiku §74 lg.3 alusel määrata katseajaks 1 (üks) aasta.

Karistusseadustiku §75 lg.1 p.1 – 6 alusel on Jyry MENSHIKOV käitumiskontrolli ajal
kohustatud järgima järgmisi kontrollnõudeid:
-       elama alalises elukohas xxx;
-       ilmuma kriminaalhooldaja määratud ajavahemike järel kriminaalhooldusosakonda
registreerimisele;
-       alluma kriminaalhooldaja kontrollile oma elukohas ning esitama talle andmeid
oma kohustuste täitmise ja elatusvahendite kohta;
-       saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
-       saama kriminaalhooldusametnikult eelneva loa elu-, töö- või õppimiskoha
vahetamiseks;
-       saama      kriminaalhooldusametnikult   eelneva    loa  Eesti   territooriumilt
lahkumiseks ja väljaspool Eesti territooriumi viibimiseks.

Karistusseadustiku §75 lg.2 p.8 alusel on Jyry MENSHIKOV käitumiskontrolli ajal
kohustatud osalema sotsiaalprogrammis.

Karistusseadustiku §78 p.1    alusel   hakkab   katseaeg   kulgema     alates   käesoleva
kohtuotsuse kuulutamisest.

Määrata Jyry MENSHIKOV katseajaks Viru Vangla kriminaalhooldusosakonna
juhataja poolt määratud kriminaalhooldusametniku järelevalve alla.

Asitõend – CD-plaat, mis asub toimiku juures – Kriminaalmenetluse seadustiku §126
lg.3 p.1 alusel jätta kohtuotsuse jõustumisel kriminaalasja materjalide juurde.

Välja mõista Jyry MENSHIKOVILT Kriminaalmenetluse seadustiku §179 lg.1 p.2
alusel sundraha seoses teise astme kuriteos süüdimõistmisega 645 (kuussada
nelikümmend viis) eurot ja Kriminaalmenetluse seadustiku §175 lg.1 p.4 alusel
kaitsjale (vandeadvokaadi vanemabi Irina ŽURINA) kohtueelses menetluses makstud
tasu eest 192 (ükssada üheksakümmend kaks) eurot ja kaitsjale (vandeadvokaat Irina
ŽURINA) kohtulikus menetluses makstud tasu eest 24 (kakskümmend neli) eurot
riigituludesse.

Kriminaalmenetluse seadustiku §180 lg.3 alusel määrata, et kriminaalmenetluse kulud
kokku summas 861 (kaheksasada kuuskümmend üks) eurot tuleb Jyry
MENSHIKOVIL tasuda ositi 12 (kaheteistkümne) kuu jooksul alates kohtuotsuse
jõustumisest.



                                                                                       2
Sundraha ja menetluskulud tuleb Jyry MENSHIKOVIL tasuda Maksu- ja Tolliameti
arveldusarvele:
SEB pangas nr.EE351010052031000004
Swedbank nr.EE502200221014193355
Nordea pangas nr.EE401700017002872300
Danske Bank nr.EE873300333499990003.
Maksekorraldusele tuleb märkida viitenumber 99916700027789 ning selgitus „Jyry
MENSHIKOV 1-16-2497 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse
avalikult teatavakstegemisest

Kohtuotsusega on kohtumenetluse poolel võimalik tutvuda vahetult peale selle
väljakuulutamist 28.04.2016.


Süüdistused

Jyry Menshikov on antud kohtu alla ja teda süüdistatakse teadvalt valekaebuste
esitamises järgmistel asjaoludel:
– 21.08.2014 esitas ta teadvalt vale kaebuse selle kohta, et 08.05.2014 kell 22.00
Kohtla-Järve linnas xxx juures xx xxx koos oma sõbraga lõid kätega kannatanut pea
piirkonda, mille tagajärjel Yury Menshikov kaotas teadvuse ning millega tekitati
kannatanule füüsilist valu ja kehavigastusi. Seejärel 14.08.2014 kell 20.30 Kohtla-
Järve linnas xxx juures xx xx lõi rusikatega Yury Menshikovi keha piirkonda,
millega tekitas kannatanule füüsilist valu ja kehavigastusi;
– 17.11.2014 esitas ta teadvalt vale kaebuse selle kohta, et 16.11.2014 kell 11.30
Kohtla-Järve linnas xxx asuvas korteris endine elukaaslane xx xx kasutab füüsilist ja
vaimset vägivalda nende ühise lapse xx xx suhtes;
– 24.11.2014 esitas ta teadvalt vale kaebuse selle kohta, et 24.11.2014 kell 19.30 sai
ta oma 3 aastaselt tütrelt xx xx teada, et xxx asuvas korteris kasutas xx xx xx xx
suhtes füüsilist vägivalda ja samuti ahistas teda seksuaalselt.
– 20.02.2015 esitas ta teadvalt vale kaebuse selle kohta, et 19.02.2015 kell 23.23
korteris, asukohaga xxx, kuulis ta, kuidas endine elukaaslane xx xx karjus 3a lapse
peale ja lubas ta maha lüüa.

Seega Yury Menshikov, esitades teadvalt vale kaebuse kuritegude toimepanemise
kohta teise isiku poolt, pani KarS §319 lg.1 järgi kvalifitseeritava kuriteo toime.

Lisaks sellele Yury Menshikovi süüdistatakse selles, et tema 13.08.2015 kella 23.15,
viibides oma endise elukaaslase xx xx korteris, aadressil xxx, omavaheliste suhete
pinnal tekkinud tüli käigus muutus agressiivseks, haaras käsisae ja teise käega
hoides xx xx pead, hakkas kaela saagima, tekitades kannatanule füüsilist valu ja kaela
ning vasaku käe randmepiirkonna vigastusi.

Seega pani Yury Menshikov toime teise inimese valu tekitava kehalise
väärkohtlemise, mis on toime pandud lähisuhtes, s.o KarS §121 lg.2 p.2 järgi

                                                                                    3
kvalifitseeritava kuriteo.


Kokkulepe

Abiprokurör Natalja Firsova, süüdistatav Jyry Menshikov ja tema kaitsja
vandeadvokaat Irina Žurina sõlmisid 24.03.2016 kokkuleppe, mille kohaselt
süüdistatav ja tema kaitsja nõustusid kuriteo kvalifikatsiooniga, tekitatud kahju laadi
ja suurusega ning jõudsid kokkuleppele prokuröri poolt kohtus nõutava karistuse
liigis ja määras. Prokurör taotleb kohtult Yury Menshikovi süüditunnistamist KarS
§319 lg.1 järgi ning karistuseks mõista 6 kuud vangistust. Prokurör taotleb kohtult
Yury Menshikovi süüditunnistamist KarS §121 lg.2 p.2 järgi ning karistuseks mõista 9
kuud vangistust. KarS §64 lg.1 alusel mõista Yury Menshikovile üksikkaristustest
raskeima suurendamise teel liitkaristuseks 1 aasta vangistust.
Vastavalt KarS §74 lg.1, 3 määrata, et vangistus jääb täitmisele pööramata, kui Yury
Menshikov ühe-aastase katseaja jooksul ei pane toime uut kuritegu ja täidab KarS
§75 lg.1 ja lg.2 alusel käitumiskontrolli ajaks pandud kontrollnõudeid ja kohustusi:
1)elama kohtu määratud alalises elukohas;
2)ilmuma kriminaalhooldaja määratud ajavahemike järel kriminaalhooldusosakonda
registreerimisele;
3)alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4)saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5)saama kriminaalhooldusametnikult eelneva loa elu-, töö- või õppimiskoha
vahetamiseks;
6)saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
7)osalema sotsiaalprogrammis.
Kooskõlas KrMS §175, §180 kuuluvad süüdimõistva kohtuotsuse korral Yury
Menshikovilt riigituludesse väljamõistmisele järgmised menetluskulud:
 KrMS §175 lg.1 p.3 alusel ekspertiisi kulud summas 1140 €
KrMS §175 lg.1 p.4 alusel kaitsjatasu kohtueelses menetluses määratud kaitsjale Irina
Žurinale summas 192 €
KrMS §175 lg.1 p.9 alusel süüdimõistva kohtuotsusega kaasnev sundraha summas 645
€.
KrMS §180 lg.3 alusel, arvestades süüdistatava varalist seisundit (ülalpidamisel on
alaealine laps), jätta ekspertiisi kulud summas 1140 € riigi kanda.
Lubada ülejäänud menetluskulud maksta süüdistataval menetluskulud osade kaupa
aasta jooksul.
Asitõend: CD plaat videosalvestistega jätta kriminaalasja toimiku juurde.




Maakohtu istung

Abiprokurör Natalja Firsova jäi maakohtu istungil kokkuleppe juurde, palus Jyry
Menshikov Karistusseadustiku §319 lg.1, §121 lg.2 p.2 järgi süüdi tunnistada ning
mõista karistus vastavalt kokkuleppes sätestatule.

                                                                                     4
Süüdistatav Jyry Menshikov jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.

Kaitsja vandeadvokaat Irina Žurina palus maakohtu istungil kokkulepe kinnitada.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Jyry Menshikovile on esitatud süüdistus selles, et tema:
    - esitas teadvalt korduvalt valekaebusi.
    - tekitas xx xx füüsilist valu ja kaela ning vasaku käe randmepiirkonna
      vigastusi.

Maakohus leiab, et Jyry Menshikov tuleb Karistusseadustiku §319 lg.1, §121 lg.2 p.2
järgi süüdi tunnistada.

Karistusseadustiku §319 lg.1 näeb karistusena ette rahalise karistuse või kuni
üheaastase vangistuse.

Karistusseadustiku §121 lg.2 p.2 näeb karistusena ette rahalise karistuse või kuni
viieaastase vangistuse.

Maakohus nõustub kokkuleppes sisalduvate karistuse liikidega ja leiab, et nimetatud
karistuse liigid vastavad toimepandud kuritegude asjaoludele ning süüdistatava
isikule. Kriminaalasja materjalide kohaselt on süüdistatav varem kriminaalkorras
karistamata. Arvestada    tuleb    ka   süüdimõistva    kohtuotsusega    kaasnevaid
kriminaalmenetluse kulusid.

Maakohus nõustub ka kokkuleppes sisalduva karistuse määraga – vangistus 1 aasta,
mis jäetakse täielikukult tingimisi kohaldamata, kui süüdistatav täidab talle 1 aasta pikkuse
katseaja jooksul määratud kontrollnõudeid ja lisakohustust.            Karistuse      suuruse
määramisel on maakohtu hinnangul arvestatud konkreetse kuriteo raskust, selle
toimepanemise asjaolusid ja süüdistatava isikut.

Asitõend – CD-plaat, mis asub toimiku juures – Kriminaalmenetluse seadustiku §126
lg.3 p.1 alusel jätta kriminaalasja toimiku juurde.

Vastavalt Kriminaalmenetluse seadustiku          §180    lg.1   kuuluvad     süüdimõistetult
väljamõistmisele kriminaalmenetluse kulud.

Eeltoodu alusel kuuluvad Jyry Menshikovilt väljamõistmisele sundraha ja kaitsjatasu
kohtueelses menetluses.

Süüdistatav Jyry Menshikov kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkulepe kinnitada.

                                                                                           5
Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 24.03.2016 abiprokurör Natalja Firsova,
süüdistatav Jyry Menshikovi ja tema kaitsja vandeadvokaadi Irina Žurina poolt
sõlmitud kokkuleppe.




(allkirjastatud digitaalselt)
Anne PALMISTE
kohtunik




                                                                                  6
