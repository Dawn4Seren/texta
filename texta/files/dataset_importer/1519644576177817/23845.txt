                            KOHTUOTSUS
                                 EESTI VABARIIGI NIMEL

Kohus                           Tartu Maakohus

Otsuse tegemise aeg ja koht 11. veebruar 2016 Valga kohtumaja, Valga Vabaduse 10

                                1-16-1112 (kohtueelse menetluse nr 16282000055)
Kriminaalasja number

Kohtukoosseis                   Kohtunik Rita Kulberg

Kohtuistungi sekretär           Reelika Käis

Kriminaalasi                    Kristo   Randoja     süüdistuses      KarS        §   424    järgi
                                kokkuleppemenetluses
Prokurör                        Valdo Gerassimov

                                Kristo      Randoja      isikukood   38811076518;    elukoht
                                xxxxxxxxxxxxxxxxxxxxxxxxxxxxxxxxxxxxxxxxxxxxxxxxx;
                                xxxxxxxxxxxxxxxxxxxxxxx;         emakeel    -   xxxxxxxxxx;
Süüdistatav
                                xxxxxxxxxxxxxxxxx;                   töötab              xx-
                                xxxxxxxxxxxxxxxxxxxxxxxxxxx; kriminaalkorras karistamata,
                                tõkendit ei ole kohaldatud


RESOLUTSIOON
Kristo Randoja süüdi mõista KarS § 424 järgi ning karistada vangistusega 3 (kolm) kuud.

KarS § 73 lg-te 1, 3 alusel Kristo Randojale mõistetavat karistust 3 kuud vangistust mitte pöörata
täielikult täitmisele, kui Kristo Randoja ei pane 18 (kaheksateist) kuulise katseaja kestel toime
uut tahtlikku kuritegu.

Katseaja algust arvata alates kohtuotsuse kuulutamisest, s.o alates 11.02.2016.

KarS § 50 lg 1 p 1 alusel ära võtta Kristo Randojalt mootorsõiduki juhtimise õigus 3 (kolmeks)
kuuks alates käesoleva otsuse jõustumisest.

Liiklusseaduse § 127 alusel kohustada Kristo Randojat loovutama oma juhiluba Maanteeametile
5 (viie) tööpäeva jooksul alates käesoleva otsuse jõustumisest.

Välja mõista Kristo Randojalt menetluskuludena sundraha 645 (kuussada nelikümmend viis)
eurot ning riigi õigusabi tasu ja kulu katteks 48 (nelikümmend kaheksa) eurot riigituludesse.
Menetluskulud (kokku 693 eurot) tasuda ositi võrdsetes osades (osamakse 138,60 eurot) 5 (viie)
kuu jooksul alates käesoleva otsuse jõustumisest hiljemalt iga kuu viimaseks kuupäevaks,
käesolevale kohtuotsusele lisatud makseinfos näidatud kontole ja viitenumbrile (märkides makse
selgituses: Menetluskulud asjas 1-16-1112).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega (KrMS § 339 lg 1). Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne
päeva jooksul alates otsuse avalikult teatavakstegemisest, s.o alates 11.02.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 11.02.2016
määruskaebuse esitamise teel otsuse teinud kohtule.

Süüdistus

Kristo Randoja süüdistatakse selles, et          tema    31.01.2016 kella 13.44 paiku,
xxxxxxxxxxxxxxxxxxxxxxxxxxxxxxxxxxxxxxxxxxx, juhtis mootorsõidukit Renault Laguna
registrimärgiga xxxxxxx seisundis, kui alkoholisisaldus ühes liitris oli tema poolt
väljahingatavas õhus 0,88 mg, mõõtemääramatust 0,09 mg/l arvestades loeti lõplikuks
tulemiks 0,79 mg/l. Mõõtmine toimus alkomeetriga Dräger Alcotest 7110 MK III EST
ARAF-0020. Antud teoga rikkus isik liiklusseaduse § 33 lg 11 p 2 ja § 69 lg 1 nõudeid, mille
kohaselt ei tohi juht olla alkoholijoobes. Liiklusseaduse § 69 lg 2 p 1 kohaselt loetakse
mootorsõidukijuht alkoholijoobes olevaks, kui juhi ühes grammis veres on vähemalt 1,50
milligrammi alkoholi või tema väljahingatavas õhus on alkoholi 0,75 milligrammi ühe liitri
kohta või rohkem.
Mootorsõiduki juhtimisega joobeseisundis pani Kristo Randoja toime KarS § 424 järgi
kvalifitseeritava kuriteo.

Kokkuleppe sisu

Süüdistatava Kristo Randoja, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS §-s 424 ettenähtud kuriteo toimepanemise
eest 3 kuud vangistust. KarS § 73 lg-te 1, 3 alusel mõistetud vangistust täielikult täitmisele
mitte pöörata, kui Kristo Randoja 18-kuulise katseaja jooksul ei pane toime uut tahtlikku
kuritegu. Tulenevalt KarS § 50 lg 1 p-st 1 võtta Kristo Randojalt ära mootorsõiduki juhtimise
õigus kolmeks kuuks alates kohtuotsuse jõustumisest.

Kohtu järeldused



                                                                                      2 (3)
Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 424 järgi ning talle tuleb mõista kokkuleppekohane
karistus.

Tulenevalt KrMS § 180 lg-st 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas, s.o 645 eurot ning riigi õigusabi korras määratud kaitsjale
makstav tasu ja kulu 48 eurot, mis tuleb süüdistatavalt välja mõista.
Arvestades süüdistatava majanduslikku olukorda (sissetulek käesoleval ajal ei ole eriti suur,
märkimisväärset vara ei oma, ülalpidamisel alaealine laps ), peab kohus KrMS § 180 lg 3
alusel põhjendatuks       määrata menetluskulude tasumine ositi.        Tasumise tähtaja
kindlaksmääramisel kohus arvestab süüdistatava poolt kohtuistungil avaldatut, et tal on
menetluskulude katteks igakuiselt võimalik tasuda 100-150 eurot.


/allkirjastatud digitaalselt/
Kohtunik Rita Kulberg




                                                                                    3 (3)
