                               KOHTUOTSUS
                                 EESTI VABARIIGI NIMEL


 Kohus                               Tartu Maakohus

 Otsuse tegemise aeg ja koht         5. veebruaril 2016. a Tartu kohtumajas

 Kriminaalasja number                1-16-98

 Kohtukoosseis                       Kohtunik Peet Teidearu

 Sekretär                            Heli Nurmoja

 Kriminaalasi                        Ruslan Seleznjov süüdistuses karistusseadustiku (edaspidi
                                     KarS) § 424 järgi kokkuleppemenetluses
 Prokurör                            Lõuna Ringkonnaprokuratuuri ringkonnaprokurör Toomas
                                     Liiva
 Süüdistatav                         Ruslan Seleznjov
                                     isikukood: 38206182731; elukoht: XXXX; kodakondsus:
                                     XXXX; haridus: XXXX; emakeel: XXXX; töökoht või
                                     õppeasutus: XXXX;
                                     kriminaalkorras varem karistatud neljal korral;
                                     kohaldatud tõkend: elukohast lahkumise keeld
                                     kahtlustatavana kinni peetud 08.-09.08.2015. a

 Kaitsja                             Vandeadvokaat Otto Preem


Juhindudes kriminaalmenetluse seadustiku (edaspidi KrMS) §-st 180, § 248 lg 1 p-st 5, §-st 249,
kohus
                                          otsustas:

Süüdi tunnistada Ruslan Seleznjov KarS § 424 järgi ja mõista temale karistuseks 8 (kaheksa)
kuud vangistust.

KarS § 68 lg 1 alusel arvata Ruslan Seleznjovi kahtlustatavana kinnipidamise aeg 08.-
09.08.2015. a, s.o 2 (kaks) päeva karistusaja hulka ning mõista temale lõplikuks karistuseks
7 (seitse) kuud ja 28 (kakskümmend kaheksa) päeva vangistust.
KarS § 74 alusel määrata, et mõistetud karistust ei pöörata täielikult täitmisele, kui Ruslan
Seleznjov ei pane 2 (kahe) aasta pikkuse katseaja jooksul toime uut kuritegu ja täidab
järgnevaid KarS §-s 75 sätestatud kontrollnõudeid ja kohustusi.

Kohustada Ruslan Seleznjovi katseajal järgima KarS § 75 lg-s 1 sätestatud kontrollnõudeid,
st:
    1. elama määratud alalises elukohas, s.o aadressil XXXX;
    2. ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3. alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4. saama kriminaalhooldusametnikult eelnev luba lahkumiseks Eesti territooriumi piires
       kauemaks kui viieteistkümneks päevaks;
    5. saama kriminaalhooldusametnikult eelnev luba elu-, töö- või õppimiskoha vahetamiseks;
    6. saama kriminaalhooldusametnikult eelnev luba Eesti territooriumilt lahkumiseks ja
       väljaspool Eesti territooriumi viibimiseks.

KarS § 75 lg 2 p-de 2 ja 8 alusel määrata Ruslan Seleznjovile katseajaks kohustused:
   1. mitte tarvitada alkoholi,
   2. läbida liiklusohutusalane sotsiaalprogramm.

KarS § 78 p 1 alusel hakata Ruslan Seleznjovi katseaja kulgu arvestama alates kohtuotsuse
kuulutamisest, s.o alates 05.02.2016. a. KarS § 75 lg-s 1 sätestatud käitumiskontrolli nõuded ja
KarS § 75 lg 2 p-de 2 ja 8 alusel määratud kohustused kohalduvad Ruslan Seleznjovile alates
kohtuotsuse jõustumisest.

Määrata Ruslan Seleznjov katseajaks Tartu Vangla kriminaalhooldusosakonna Tartu
esinduse kriminaalhooldusametniku järelevalve alla.

Tühistada Ruslan Seleznjovile kohaldatud tõkend – elukohast lahkumise keeld –
kohtuotsuse jõustumisel.


Menetluskulud
KrMS § 180 lg 1 alusel välja mõista Ruslan Seleznjovilt riigituludesse menetluskuludena
süüdimõistava kohtuotsusega kaasnev sundraha 645 eurot ja riigi õigusabi korras määratud
kaitsjale makstud tasu 392,80 eurot, s.o kokku 1037 (üks tuhat kolmkümmend seitse) eurot
ja 80 (kaheksakümmend) senti.

KrMS § 180 lg 3 alusel määrata, et Ruslan Seleznjovil on õigus temalt välja mõistetud
menetluskulud tasuda osadena kohtuotsuse jõustumisele järgnevast kuust alates 1 (ühe)
aasta jooksul.

Makseinfo
Riigi kasuks välja mõistetud menetluskulud tuleb tasuda Maksu- ja Tolliameti arveldusarvele nr
EE351010052031000004 SEB Pank AS-is või arveldusarvele nr EE502200221014193355
Swedbank AS-is või arveldusarvele nr EE401700017002872300 Nordea Bank Finland PLC Eesti
filiaalis või arveldusarvele nr EE873300333499990003 Danske Bank AS Eesti filiaalis, märkides
viitenumbri 99916700009561 ning selgituseks kohustatud isiku nime, kohtuasja numbri ning
makse liigi.


                                                                                              2
Otsuse vabatahtliku täitmise korral tasuda riigituludesse makstavad menetluskulud kohtu
määratud tähtaja jooksul. Eelnimetatud tähtajaks menetluskulude tasumata jätmise korral
pööratakse kohtuotsus menetluskulude osas sundtäitmisele kohtutäituri kaudu. Sundtäitmisega
kaasnevad täitemenetluse kulud.

Edasikaebamise kord
Kohtuotsuse peale on kohtumenetluse poolel õigus esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul alates
kohtuotsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

Kokkuleppe sisu
Ruslan Seleznjovi süüdistatakse selles, et tema 07.08.2015. a kella 23:25 paiku Tartus Kivi tn 58
juures juhtis mootorsõidukit Nissan Primera registreerimisnumbriga XXXX, olles alkoholijoobes,
kuna tema poolt väljahingatavas õhus oli alkoholisisaldus 1,22 mg/l.

Sellise tegevusega rikkus Ruslan Seleznjov liiklusseaduse (edaspidi LS) § 69 lg 1 nõudeid, mille
kohaselt juht ei tohi olla joobeseisundis. LS § 69 lg 4 p 1 kohaselt loetakse mootorsõidukijuht
alkoholijoobes olevaks juhul, kui juhi ühes grammis veres on vähemalt 1,50 milligrammi alkoholi
või tema väljahingatavas on alkoholi 0,75 milligrammi ühe liitri kohta või rohkem.

Mootorsõiduki juhtimisega joobeseisundis pani Ruslan Seleznjov toime KarS § 424 järgi
kvalifitseeritava kuriteo.

Kokkuleppemenetluse läbirääkimiste käigus nõustusid süüdistatav ja tema kaitsja esitatud
süüdistuse sisu ja kuriteo kvalifikatsiooniga ning jõudsid kokkuleppele prokuröri poolt kohtus
nõutava karistuse liigis ja määras.

Prokurör taotleb, et:
1. Ruslan Seleznjov tunnistatakse süüdi KarS § 424 järgi ja mõistetakse temale karistuseks 8
   kuud vangistust;
2. KarS § 68 lg 1 alusel arvatakse Ruslan Seleznjovi kahtlustatavana kinnipidamise aeg 08.-
   09.08.2015. a, s.o 2 päeva karistusaja hulka ning loetakse tema lõplikuks karistuseks 7 kuud
   28 päeva vangistust;
3. KarS § 74 alusel ei pöörataks mõistetavat karistust täielikult täitmisele, kui Ruslan Seleznjov
   ei pane 2 aasta katseaja jooksul toime uut kuritegu ja täidab KarS §-s 75 sätestatud
   kontrollnõudeid ja kohustusi;
4. Ruslan Seleznjovi kohustatakse käitumiskontrolli ajal järgima järgmisi KarS § 75 lg-s 1
   sätestatud kontrollnõudeid, st
   4.1. elama kohtu määratud alalises elukohas;
   4.2. ilmuma kriminaalhooldaja määratud ajavahemike järel kriminaalhooldusosakonda
        registreerimisele;


                                                                                                 3
   4.3. alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
   4.4. saama kriminaalhooldusametnikult eelneva loa elukohast lahkumiseks Eesti territooriumi
        piires kauemaks kui viieteistkümneks päevaks;
   4.5. saama kriminaalhooldusametnikult eelneva loa elu-, töö- või õppimiskoha vahetamiseks;
   4.6. saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks;
5. Ruslan Seleznjovi kohustatakse käitumiskontrolli ajal täitma KarS § 75 lg 2 p-dest 2 ja 8
   tulenevaid kohustusi mitte tarvitada alkoholi ja osaleda liiklusohutusalases
   sotsiaalprogrammis.

Menetlus kohtus
Kohtuistungil kinnitas süüdistatav, et talle on avaldatud kokkulepe arusaadav ning et ta jääb selle
juurde. Prokurör ja kaitsja jäid samuti sõlmitud kokkuleppe juurde.

Kohus on seisukohal, et kokkulepet sõlmides on süüdistatav väljendanud oma tegelikku tahet ja
kriminaalasja menetlemisel on järgitud kokkuleppemenetluse kohaldamise sätteid.

Seega tuleb Ruslan Seleznjov süüdi tunnistada KarS § 424 järgi ning mõista talle karistus vastavalt
kokkuleppele.

Menetluskulud
Käesolevas asjas on menetluskuludeks:
   1. süüdimõistva kohtuotsusega kaasnev sundraha, mis KrMS § 179 lg 1 p 2 ja kohaselt on II
       astme kuriteo puhul 645 eurot;
   2. KrMS § 175 lg 1 p-le 4 vastavalt kaitsjatasu 392,80 eurot.

Tulenevalt KrMS § 180 lg-st 1 hüvitab süüdimõistva kohtuotsuse korral menetluskulud
süüdimõistetu.

Arvestades isikult väljamõistetavate menetluskulude kogusuurust (1037,80 eurot), on ilmne, et
nende kulude tasumine ühe korraga on Ruslan Seleznjovile ebamõistlikult koormav. Seega leiab
kohus, et on põhjendatud võimaldada tal tasuda menetluskulud KrMS § 180 lg 3 alusel osadena
ühe aasta jooksul alates kohtuotsuse jõustumisele järgnevast kuust.



Peet Teidearu
Kohtunik
/allkirjastatud digitaalselt/




                                                                                                 4
