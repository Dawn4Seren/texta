                      KOHTUMÄÄRUS
Kohus                           Harju Maakohus

Kohtunik                        Kaire Pullerits

Kohtujurist
                                Külli Kroon
Määruse tegemise aeg ja koht    30. juuni 2016. a, Tallinn, Kentmanni kohtumaja

Tsiviilasja number              2-16-9141
Tsiviilasi                      XXXXtaotlus riigi õigusabi saamiseks

Menetlustoiming                 Riigi õigusabi andmise otsustamine

Menetlusosalised ja nende       Taotleja: XXXX(isikukood XXXX, elukoht XXXX, e-
esindajad                       post: XXXX; tel XXXX)


RESOLUTSIOON
   1. Võtta taotlus riigi õigusabi saamiseks menetlusse.
   2. Rahuldada XXXXtaotlus riigi õigusabi saamiseks osaliselt.
   3. Anda XXXXriigi õigusabi täitemenetluses kohustuseta hüvitada riigi õigusabi tasu
      ja riigi õigusabi kulud. Õigusabi antakse täitemenetluses õigusnõustamise ja muu
      esindamisena, mille käigus võib antud õigusabi üle kanduda muuks Riigi õigusabi
      seaduse (RÕS) § 4 lõikes 3 sätestatud riigi õigusabi liigiks vastavalt RÕS §-s 17
      sätestatule.
   4. Advokatuuril nimetada XXXXadvokaat.
   5. Käesolev kohtumäärus saata taotlejale, teadmiseks Rahandusministeeriumile ja
      advokaadi määramiseks Eesti Advokatuurile.


Edasikaebamise kord
Kohtumääruse peale võib õigusabi saaja ja Eesti Vabariik Rahandusministeeriumi või
rahandusministri määratud Rahandusministeeriumi valitsemisala asutuse kaudu esitada
määruskaebuse Tallinna Ringkonnakohtule Harju Maakohtu Kentmanni kohtumaja kaudu 15
päeva jooksul kohtumääruse kättesaamisest.
Taotluse põhjendused
XXXX esitas 13.06.2016 Harju Maakohtule taotluse riigi õigusabi saamiseks. Taotluse kohaselt
vajab taotleja abi esindamiseks tsiviilasja kohtueelses menetluses ja kohtus ning esindamiseks
täitemenetluses. Taotleja selgitas, et tsiviilasjas 2-15-18584 tema taotlust riigi õigusabi
saamiseks ei rahuldatud, põhjendusega, et menetlus on lihtne. Taotleja oli ilma esindajata ja
kohus tegi määruse, mis kuulus viivitamatult täitmisele. Nüüd on kohtutäitur teinud hulgaliselt
sunniraha määramisi. Taotleja soovib antud kohtumenetluses suhtluskorra muutmist. Taotleja
selgitab, et vajab esindaja abi, kuna ei saa juriidiliste nüanssidega ise hakkama.

Taotleja selgitas lisaks, et peale lapsehoolduspuhkust asus ta tagasi tööle, kuid lapse isa, XXXX,
saadab ähvardavaid kirju ja teeb kõik endast oleneva, et taotlejal tekiksid töökohas probleemid.
Lapse isa kasutab mainekate vandeadvokaatide teenust, kuid taotlejal selleks rahalised vahendid
puuduvad. Ka seetõttu vajab taotleja esindajat, et kohtutäitur on määranud hulgaliselt
sunnirahasid (suhtluskorra tõttu) ja võtab taotlejalt kogu palga ära. Taotleja vajab advokaati, et
kaevata kohtutäituri tegevuse peale ja ka lepitusmenetluses oleks advokaadi näol suurem
tõenäosus, et taotleja saaks korralikud dokumendid kohtusse esitada.

Riigi õigusabi taotlusele lisatud majandusliku seisundi teatises märgib taotleja, et töötab SA
XXXXkarjäärinõustajana ning tal on 2 aastane laps. Töölepingu alusel saadav sissetulek on
454,65 eurot, lisaks on lapsele elatis 215 eurot ja peretoetus 88,35 eurot. Taotlejal on
eluasemelaen, mille igakuine makse on 300 eurot. Taotleja saab toimetulekutoetust ning
vajaduspõhist peretoetust, kuid need toetused peagi lõpevad.

Taotlusest nähtub ka, et taotlejale kuulub kinnisvara, asukohaga XXXX ning hoonestamata
kinnistu, asukohaga XXXX.

Taotleja vältimatud püsikulutused kuus on: kulutused eluasemele 200 eurot, kulutused toidule
300 eurot, sidekulud 40 eurot, tervishoiukulud 30 eurot, lisaks kulutused lapse koolikohustuse
täitmiseks 40 eurot. Hambaarsti tasu 1300 eurot kuulub tasumisele järelmaksuga.


Kohtumääruse põhjendused

Riigi õigusabi seaduse (RÕS) § 4 lg 1 kohaselt on riigi õigusabi füüsilisele või juriidilisele
isikule riigi kulul õigusteenuse osutamine käesolevas seaduses sätestatud alustel ja korras.

Kohus, tutvunud esitatud õigusabi taotlusega ja riigi õigusabi taotleja majandusliku seisundi
teatisega ning registritesse tehtud järelepärimistega, jõudis järeldusele, et esitatud riigi õigusabi
saamise taotlus kuulub rahuldamisele osaliselt ning taotleja saab riigi õigusabi täitemenetluses
kohtutäituri tegevuse õiguspärasuse hindamiseks. Kohus asub seisukohale, et taotleja huvid
täitemenetluses võivad jääda advokaadi abita kaitseta ning taotlejale tuleb täitementluses anda
riigi õigusabi kohustuseta hüvitada riigi õigusabi tasu ja riigi õigusabi kulud.

Kohus selgitab, et osaliselt on käesolev taotlus esitatud õigusabi saamiseks ka menetletava
tsiviilasjaga nr 2-15-18584 seonduvalt (tsiviilasi on määruskaebemenetluse staadiumis). RÕA §
10 lg 1 kohaselt taotlus riigi õigusabi saamiseks tsiviilasjas menetlusosalisena kohtumenetluses
esitatakse kohtule, kes asja menetleb või kelle pädevuses oleks asja menetleda. RÕA § 15 lg 1
kohaselt kohtumenetluse käigus esitatud taotluse riigi õigusabi saamiseks lahendab asja menetlev


                                                                                                2
kohus määrusega kohtumenetluse seaduses ettenähtud korras. Seega, ei lahenda kohus
käesolevaga taotlust selles osas, mis puudutab taotleja soovi saada riigi õigusabi seonduvalt
tsiviilasjaga nr 2-15-18584. Vastav taotlus tuleb taotlejal esitada tsiviilasjas nr 2-15-18584.

TsMS § 180 lg-st 4 ja lg 1 p-st 3 ning RÕS §-dest 2 ja 6 tulenevalt on riigi õigusabi saamise
määravaks tingimuseks suutmatus tasuda koheselt asjatundliku õigusteenuse eest. RÕS § 6 lg 1
kohaselt võib riigi õigusabi saada füüsiline isik, kes oma majandusliku seisundi tõttu ei suuda
õigusabi vajamise ajal tasuda asjatundliku õigusteenuse eest või suudab seda teha üksnes
osaliselt või osamaksetena või kelle majanduslik seisund ei võimalda pärast õigusteenuse eest
tasumist lihtsat toimetulekut.

RÕS § 14 lg 1 kohaselt arvestatakse taotleja majanduslikku seisundit hinnates tema vara ja
sissetulekut ning temaga koos elavate perekonnaliikmete vara ja nende sissetulekuid, tema
ülalpidamisel olevate isikute arvu, eluasemele tehtavaid mõistlikke kulutusi ning muid tähendust
omavaid asjaolusid. Samuti ei arvestata taotlejale kuuluvat ning tema ja temaga koos elavate
perekonnaliikmete igapäevakasutuses olevat eluaset ega vajalikku sõiduvahendit, kui nende arv
ja väärtus on õiglases suhtes perekonna suuruse, sõiduvajaduse ning sissetulekuga.

RÕS § 7 sätestab riigi õigusabi andmisest keeldumise alused, mille lg 1 p-d 3 ja 4 sätestavad, et
riigi õigusabi ei anta, kui taotlejal on võimalik kulud õigusteenusele kanda oma olemasoleva ja
suuremate raskusteta müüdava vara arvel või kui kulud õigusteenusele ei ületa eeldatavasti
taotleja kahekordset ühe kuu keskmist sissetulekut. Kohus ei ole tuvastanud riigi õigusabi
andmisest keeldumise aluseid RÕS § 7 lg-st 1 tulenevalt.

Kohtu hinnangul on taotleja isik, kes oma majandusliku seisundi tõttu ei suuda tasuda
asjatundliku õigusteenuse eest. Taotleja maksevõime hindamiseks selgitas kohus lisaks õigusabi
taotluses ja majandusliku seisundi teatises märgitule välja järgmist:
Maanteeameti Liiklusregistri andmete kohaselt taotlejale mootorsõidukeid ei kuulu.
Taotleja omab kontot Krediidipangas, millel rahalised vahendid puuduvad ning Swedbankis,
milllele laekuvad summad taotleja poolt sissetulekuna kirjeldatud suurustes ning millelt nähtub
ka igakuine laenu tagasimakse summas ligikaudu 300 eurot.

Riigi õigusabi seaduse § 14 lg 1 kohaselt peab taotleja majanduslikku seisundit hinnates
arvestama tema vara ja sissetulekut, tema ülalpidamisel olevate isikute arvu, eluasemele
tehtavaid mõistlikke kulutusi ja muid tähendust omavaid asjaolusid. Riigi õigusabi seaduse § 14
lg 2 kohaselt taotleja majanduslikku seisundit hinnates ei arvestata taotlejale kuuluvat vara,
millele seaduse kohaselt ei saa sissenõuet pöörata. Täitemenetluse seadustiku § 131 lg 1 p 1, 3 ja
7 kohaselt ei saa sissenõuet pöörata riiklikele peretoetustele, sotsiaaltoetustele
sotsiaalhoolekande seaduse tähenduses ning elatisele.

Taotlusest nähtuvalt ei suuda taotleja tasuda õigusabi eest – tema keskmine sissetulek on ca 454
eurot kuus ning igakuine laenu maksmise kohustus 300 eurot, mistõttu allesjääv sissetulek on
ilmselgelt ebapiisav õigusteenuse eest tasumiseks.

Kinnistusraamatu ja majandusliku seisundi teatise andmetel kuulub taotlejale korteriomand
asukohaga Pronksi 11-17 Tallinn, mis taotlusest nähtuvalt on taotleja eluase ning millel lasub
hüpoteek summas 26 000 eurot Swedbank AS kasuks. Lisaks kuulub taotlejale elamumaa,
XXXX, millel lasub kohtulik hüpoteek summas 33 055,82 eurot XXXX(isikukood XXXX)
kasuks. Rahvastikuregistri andmete kohaselt on taotleja vallaline ning taotleja elukohaks on



                                                                                             3
Pronksi 11-17 Tallinn. Kohtu hinnangul ei saa taotleja kulusid õigusteenusele kanda oma
olemasoleva ja suuremate raskusteta müüdava vara arvel.

Kohus, hinnanud esitatud materjale, tutvunud vararegistrite (kinnistusraamat, äriregister,
liiklusregister, rahvastikuregister) andmetega, Maksu- ja Tolliameti, AS´i DNB Pank, LHV
Panga, Versobank AS´i, AS´i Swedbank, AS´i SEB Pank, Danske Bank A/S Eesti filiaali, AS´i
Eesti Krediidipank ja Nordea Bank AS´i ja Citadele Pank poolt väljastatud teatistega, arvestades
taotleja majanduslikku olukorda ja asja tähtsust taotlejale, leiab, et taotlus riigi õiguasbi
saamiseks täitemenetluses on põhjendatud ja kuulub rahuldamisele.

Kohus asub seisukohale, et riigi õigusabi vajava probleemi lahendamise perspektiivikuse
esmaseks hindamiseks tuleb taotlejale anda riigi õigusabi õigusalase nõustamisena.
Õigusnõustamise käigus võib antud õigusabi üle kanduda muuks Riigi õigusabi seaduse (RÕS) §
4 lõikes 3 sätestatud riigi õigusabi liigiks vastavalt RÕS §-s 17 sätestatule.

Riigi õigusabi seaduse § 18 lg 5 kohaselt riigi õigusabi andmise määruses määratakse kindlaks
käesoleva seaduse § 8 kohane riigi õigusabi andmise viis ja riigi õigusabi saaja
hüvitamiskohustus vastavalt §-le 16. Määruse ärakiri saadetakse Eesti Advokatuurile.



/allkirjastatud digitaalselt/

Kaire Pullerits
Kohtunik




                                                                                           4
