                     KOHTUOTSUS
                              EESTI VABARIIGI NIMEL
Kohus                           Viru Maakohus

Otsuse tegemise aeg ja koht    11.08.2016 Jõhvi kohtumaja


Kriminaalasja number           1-16-6849 (16244001009)

Kohtunik                       Anne PALMISTE

Kohtuistungi sekretär          Jane VÄLI

Tõlk                           Valentina MICHELSON - IPBÜKER

Asja läbivaatamise kuupäev     11.08.2016

                               Vladimir KAPUSTINI süüdistus Karistusseadustiku
Kriminaalasi                   §424 järgi
                               kiir-kokkuleppemenetluses
                               Vladimir KAPUSTIN
                               sünd. 21.06.1948, isikukood 34806212219, Vene
                               Föderatsiooni    kodanik,    emakeel    vene    keel,
Süüdistatav                    keskharidus, elukoht xxx, töökoht puudub, xxx, varem
                               kriminaalkorras karistamata
                               Oli kahtlustatavana kinni peetud 09.08.2016 –
                               10.08.2016.

Juhindudes KrMS §247, §248 lg.1 p.5, §249, §256-5 lg.2, §306, §309, §310, §313, §315,
§318 lg,1 ja §319 lg.1, 2, maakohus


OTSUSTAS:


Süüdi tunnistada Vladimir KAPUSTIN Karistusseadustiku §424 järgi ning mõista
karistuseks 4 (neli) kuud vangistust.

Karistusseadustiku §68 lg.1 alusel arvata Vladimir KAPUSTINI karistuse hulka tema
eelvangistuses viibitud aeg 09.08.2016 – 10.08.2016, s.o. 2 (kaks) päeva ja lõplikult
kuulub Vladimir KAPUSTINIL kandmisele 3 (kolm) kuud 28 (kakskümmend
kaheksa) päeva vangistust.



                                                                                   1
Karistusseadustiku §73 lg.1 alusel määrata, et mõistetud karistust 3 (kolm) kuud 28
(kakskümmend kaheksa) päeva vangistust ei pöörata Vladimir KAPUSTINI suhtes
täielikult täitmisele, kui süüdimõistetu ei pane katseajal toime uut tahtlikku kuritegu.

Karistusseadustiku §73 lg.3 alusel määrata katseajaks 1 (üks) aasta.

Karistusseadustiku §78 p.1 alusel     hakkab    katseaeg   kulgema     alates   käesoleva
kohtuotsuse kuulutamisest.

Karistusseadustiku §50 lg.1 p.1 alusel kohaldada Vladimir KAPUSTINILE
lisakaristusena sõiduki juhtimise õiguse äravõtmine tähtajaga 1 (üks) kuu.

Liiklusseaduse §127 alusel on Vladimir KAPUSTIN kohustatud 5 (viie) tööpäeva
jooksul alates käesoleva kohtuotsuse jõustumisest loovutama oma juhiloa
Maanteeametile.

Välja mõista Vladimir KAPUSTINILT Kriminaalmenetluse seadustiku §179 lg.1 p.2
ja §2565 lg.2 alusel sundraha summas 322 (kolmsada kakskümmend kaks) eurot 50
senti ja Kriminaalmenetluse seadustiku §175 lg.1 p.4 alusel kaitsjale (vandeadvokaat
Arvo SUUBAN) kohtueelses menetluses makstud tasu eest 96 (üheksakümmend
kuus) eurot riigituludesse.

Kriminaalmenetluse seadustiku §180 lg.3 alusel määrata, et kriminaalmenetluse kulud
summas 418 (nelisada kaheksateist) eurot 50 senti tuleb Vladimir KAPUSTINIL
tasuda ositi 12 (kaheteistkümne) kuu jooksul alates kohtuotsuse jõustumisest.

Sundraha ja menetluskulud tuleb Vladimir KAPUSTINIL tasuda Maksu- ja Tolliameti
arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele tuleb märkida viitenumber 99916700055874 ning selgitus „Vladimir
KAPUSTIN 1-16-6849 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse
avalikult teatavakstegemisest

Kohtuotsusega on kohtumenetluse poolel võimalik tutvuda vahetult peale selle
väljakuulutamist 11.08.2016.


Süüdistus

Vladimir Kapustinile on esitatud süüdistus selles, et ta juhtis 09.08.2016 kell 09.34
Ida-Virumaal Kohtla valla 1-sel kilomeetril Vanaküla – Kohtla Jaam teel
mootorsõidukit – sõiduauto xxx (registreerimismärk xxx), olles alkoholijoobes

                                                                                       2
Liiklusseaduse §69 lg.2 p.1 mõttes. Kontrollimisel tõendusliku alkomeetriga Dräger
Alcotest 7110 EST,        seeria   nr.ARBK-0026    tuvastati  Vladimir    Kapustinil
alkoholisisaldus väljahingatavas õhus 0,83 mg/l.

Seega pani Vladimir Kapustin toime mootorsõiduki juhtimise joobeseisundis, s.o.
KarS §424 järgi kvalifitseeritava kuriteo.


Kokkulepe

Abiprokurör Jaanika Kõrgmaa, süüdistatav Vladimir Kapustin ja tema kaitsja
vandeadvokaat Arvo Suuban sõlmisid 10.08.2016 kiir-kokkuleppe, mille kohaselt
süüdistatav ja tema kaitsja nõustusid esitatud süüdistuse sisu ja kuriteo
kvalifikatsiooniga ning jõudsid kokkuleppele prokuröri poolt kohtus nõutavas
karistuse liigis ja määras. KarS §424 ettenähtud kuriteo toimepanemise eest nõuab
prokurör kohtus süüdistatavale karistuseks 4 kuud vangistust. KarS §68 lg.1 alusel
lugeda kahtlustatavana kinnipidamine s.o 09.08.2016 - 10.08.2016, s.o 2 päeva,
karistuse kantud osaks. Kandmisele kuuluv karistus 3 kuud 28 päeva vangistust.
KarS §73 lg.1 ja 3 alusel mõistetavat karistust täitmisele mitte pöörata, kui Vladimir
Kapustin 1. aastase katseaja jooksul ei pane toime uut tahtlikku kuritegu. KarS §50
lg.1 p.1 alusel võtta ära mootorsõiduki juhtimisõigus 1 kuuks
Süüdistatavalt kuuluvad väljamõistmisele kriminaalmenetluse kulud:
-       kaitsja tasu kohtueelses menetluses 96 eurot;
-       sundraha summas 322,50 eurot.
Nimetatud kriminaalmenetluse kulud kuuluvad tasumisele ositi 12. kuu jooksul..


Maakohtu istung

Abiprokurör Jaanika Kõrgmaa jäi maakohtu istungil kokkuleppe juurde, palus
Vladimir Kapustin KarS §424 järgi süüdi tunnistada ja mõista karistus vastavalt
kokkuleppes sätestatule.

Süüdistatav Vladimir Kapustin jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Vladimir Kapustinile on esitatud süüdistus selles, et ta juhtis 09.08.2016 kell 09.34
Ida-Virumaal Kohtla valla 1.km Vanaküla – Kohtla Jaam teel mootorsõidukit
alkoholijoobes.

Kriminaalasja materjalidest nähtub, et kontrollimisel tõendusliku alkomeetriga Dräger
Alcotest 7110 EST, seeria nr.ARBK-0026 oli süüdistataval alkoholisisalduse lõplikuks
mõõtetulemuseks 0,83 mg/l.

                                                                                    3
Vastavalt Liiklusseaduse §69 lg.1 ei juht olla joobeseisundis.

Vastavalt    Liiklusseaduse   §69 lg.2 p.1 loetakse   mootorsõidukijuht  olevaks
alkoholijoobes, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või
rohkem.

Maakohus leiab, et Vladimir Kapustin tuleb KarS §424 järgi süüdi tunnistada.

KarS §424 näeb karistusena ette rahalise karistuse või kuni kolmeaastase vangistuse.

Maakohus nõustub kokkuleppes sisalduva karistuse liigiga – vangistus - ja leiab, et
nimetatud karistuse liik vastab toimepandud kuriteo asjaoludele ning süüdistatava
isikule. Kriminaalasja materjalide kohaselt on süüdistatav varem kriminaalkorras
karistamata.      Arvestades    ka   süüdimõistva     kohtuotsusega     kaasnevaid
kriminaalmenetluse kulusid, võib rahalise karistuse mõistmine muutuda iseenesest
eraldi karistuseks.

Maakohus nõustub ka kokkuleppes sisalduva karistuse määraga – 4 kuud vangistust,
millest tuleb maha arvata eelvangistuses viibitud aeg (2 päeva) ja sellega, et
nimetatud karistust ei pöörata KarS §73 lg.1, 3 alusel täitmisele katseajaga 1 aasta.
Maakohus leiab, et eelnimetatud karistus vastab toimepandud kuriteo asjaoludele,
raskusele ja süüdistatava isikule. Samuti nõustub maakohus lisakaristuse kohaldamise
tähtajaga – 1 kuu.

Vastavalt    KrMS §180          lg.1   kuuluvad        süüdimõistetult     väljamõistmisele
kriminaalmenetluse kulud.

Eeltoodu alusel kuulub Vladimir          Kapustinilt    väljamõistmisele   sundraha   ning
kaitsjatasu kohtueelses menetluses.

Süüdistatav Vladimir Kapustin kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 10.08.2016 abiprokurör Jaanika Kõrgmaa,
süüdistatav Vladimir Kapustini ja tema kaitsja vandeadvokaat Arvo Suubani poolt
sõlmitud kokkuleppe.




(allkirjastatud digitaalselt)
Anne PALMISTE
kohtunik




                                                                                         4
