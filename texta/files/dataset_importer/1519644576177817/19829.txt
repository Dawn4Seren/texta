                                                                               2-15-124212




                              KOHTUOTSUS
                               EESTI VABARIIGI NIMEL
                                     Tagaseljaotsus

Kohus                            Viru Maakohus
Kohtunik                         Tarmo Tina
Otsuse tegemise aeg ja koht      30. märts 2016, Jõhvi kohtumaja
Tsiviilasja number               2-15-124212

Tsiviilasi, hageja nõue          Condor Inkasso OÜ hagi Y. K. vastu korteriomandi
                                 majandamiskulude võlgnevuse 1384, 86 euro ja viivise
                                 nõudes
Tsiviilasja hind                 1702, 45 eurot
Menetlusosalised ja nende        Hageja: Condor Inkasso OÜ (RK 11081243, asukoht
esindajad                        Peterburi tee 53, 11415 Tallinn)
                                 Hageja lepinguline esindaja: Marie Tsine (Maderon Invest
                                 OÜ, e-post marie@condorinkasso.ee )
                                 Kostja: Y. K. (IK xxx, elukoht xxx, e-post xxx )

Asja lahendamise viis            Kirjalik menetlus

RESOLUTSIOON
   1. Rahuldada hagi tagaseljaotsusega.
   2. Välja mõista Y. K.ult Condor Inkasso OÜ kasuks korteriomandi asukohaga Sõpruse
      10 - 11, Kohtla-Järve osutatud kommunaalteenuste tarbimise ja igakuiste elamu
      haldamisega seotud kulutuste võlgnevus 1384, 86 eurot, sh. põhiosa 1243, 03 eurot ja
      sissenõutavaks muutunud viivis 141, 83 eurot perioodi 01.09.2015-11.02.2016 eest.
   3. Välja mõista Y. K.ult Condor Inkasso OÜ kasuks viivis põhinõudelt (1243, 03 eurot)
      alates 12.02.2016 kuni põhinõude täitmiseni seadusjärgse viivise määraga 0, 07%
      päevas.
   4. Tunnistada tagaseljaotsus tagatiseta viivitamata täidetavaks.

Menetluskulude jaotus ja kindlaksmääramine
   5. Jätta menetluskulud Y. K. kanda.
   6. Välja mõista Y. K.ult Condor Inkasso OÜ kasuks menetluskulud 345 eurot, sh.
      maksekäsu kiirmenetluses tasutud riigilõiv 89, 50 eurot, hagiavalduse esitamisel
      tasutud täiendav riigilõiv 135, 50 eurot ja õigusabi kulud 120 eurot.
   7. Välja mõista Y. K.ult Condor Inkasso OÜ kasuks väljamõistetud menetluskuludelt
      (345 eurolt) viivis menetluskulude suurust kindlakstegeva lahendi jõustumisest
      alates kuni täitmiseni VÕS §-s 113 lg 1 teises lauses ettenähtud ulatuses.
        Kohus selgitab, et hageja poolt nõutud summad saab kostja tasuda hageja
                                                                                       1/3
                                                                     2-15-124212
       lepingulise    esindaja   CONDOR  INKASSO     OÜ    arvelduskontole   nr
       EE393300332098010000. Selgitusena märkida: võlgniku nimi, isikukood ja
       tsiviilasja number 2-15-124212.

EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Kaebus esitatakse Tartu Ringkonnakohtule 30 päeva jooksul, alates
otsuse kättetoimetamisest, kuid mitte hiljem kui viie kuu möödumisel esimese astme kohtu
otsuse avalikult teatavakstegemisest. Kaebus võidakse lahendada kirjalikus menetluses, kui
kaebuses ei taotleta selle lahendamist istungil. Tartu Ringkonnakohus võib apellatsioonkaebuse
lahendada kirjalikus menetluses, kui kaebuses endas ei taotleta selle lahendamist istungil.
Apellatsioonkaebuse esitamisel tasutakse riigilõivu sama palju, kui tuleb tasuda esialgsel
esitamisel maakohtule, arvestades kaebuse ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva jooksul,
lisades kajale asja ettevalmistamise lõpuleviimiseks vajalik ning tasudes Rahandusministeeriumi
kontole nr EE571010220229377229 SEB Pank; nr EE062200221059223099 Swedbank; nr
EE513300333522160001 Danske Bank; EE221700017003510302 Nordea Bank kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest teada.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

Asjaolud
Hageja esitas hagi kostja vastu võlgnevuse nõudes. Kohus võttis hagi 12.02.2016 määrusega
menetlusse ja andis tähtaja 14 päeva alates kättesaamisest kirjaliku vastuse esitamiseks. Kostja
kinnitas 15.03.2016 e-posti aadressilt xxx dokumentide kättesaamist (tl 47). Vastuse esitamise
tähtajaks oli 29.03.2016. Kostja ei ole hagile tähtaegselt vastanud ega taotlenud vastamise tähtaja
pikendamist.

Menetluskulude jaotus ja kindlaksmääramine
TsMS § 162 lg 1 järgi kannab hagimenetluse kulud pool, kelle kahjuks otsus tehti. Kuna hagi
kuulub rahuldamisele, tuleb menetluskulud jätta täies ulatuses kostja kanda. Menetluskulude jaotus
tuleb kohtulahendis märkida ka siis, kui menetlusosalised seda ei taotle (TsMS § 173 lg 2).

Menetluskulude rahalise suuruse määrab menetluskulude jaotuse alusel vajalikus ja põhjendatud
ulatuses kindlaks asja menetlev kohus samas tsiviilasjas, millega seoses kulud tekkisid. Kohus
määrab menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või
tsiviilasja materjalid (TsMS § 174 lg 1).




                                                                                              2/3
                                                                                 2-15-124212
TsMS § 138 lg-te 1 ja 2 alusel on menetluskulud menetlusosaliste kohtukulud ja kohtuvälised
kulud. Kohtukulud on riigilõiv, kautsjon ning asja läbivaatamise kulud. TsMS § 144 p 1 alusel
kohtuvälised kulud on menetlusosaliste esindajate ja nõustajate kulud.

Hageja palub välja mõista kostjalt menetluskulud 465 eurot sh 11.11.2015 maksekäsu
kiirmenetluses tasutud riigilõiv 89, 50 eurot, 11.02.2016 hagi esitamisel tasutud täiendav riigilõiv
135, 50 eurot, õigusabi kulud 240 eurot ja viivise menetluskuludelt.

Kohus märgib menetluskulude kindlaksmääramist taotlenud isiku avalduse alusel menetluskulude
kindlaksmääramise lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist VÕS §
113 lõike 1 teises lauses ettenähtud ulatuses (TsMS § 177 lg 4).

Kohus leiab, et õigusabi kulud hagi koostamise ja kohtusse esitamise eest 240 eurot ei ole
põhjendatud. Hageja esindaja on märkinud kulunud ajaks 2 tundi. Kuna tegemist on trafaretse ja
mitte keeruka hagiga võlgnevuse nõudes, loeb kohus põhjendatud ajaks 1 tunni. Riigikohtu senises
praktikas on põhjendatud ja vajalikuks peetud tunnihind 120 eurot (Riigikohtu tsiviilkolleegiumi
määrus tsiviilasjas nr 3-2-1-93-13). Seega on põhjendatud ja vajalikuks õigusabi kuluks 120 eurot
240 euro asemel.

Kuna kohus rahuldab hagi tagaseljaotsusega, mõistab kohus välja kostjalt hageja kasuks
menetluskulud 345 eurot sh maksekäsu kiirmenetluses tasutud riigilõiv 89, 50 eurot, hagiavalduse
esitamisel tasutud täiendav riigilõiv 135, 50 eurot ja õigusabi kulud 120 eurot ning viivise
menetluskuludelt (345 eurolt) menetluskulude suurust kindlakstegeva lahendi jõustumisest alates
kuni täitmiseni viivis võlaõigusseaduse §-s 113 lg 1 teises lauses ettenähtud ulatuses.

Viivitamatu täitmine

Vastavalt TsMS § 468 lg 1 p 2 tunnistab kohus omal algatusel tagatiseta viivitamata täidetavaks
tagaseljaotsuse.

Kohus tunnistab käesoleva kohtuotsuse tagatiseta viivitamatult täidetavaks.



Tarmo Tina
Kohtunik
/allkirjastatud digitaalselt/




                                                                                               3/3
