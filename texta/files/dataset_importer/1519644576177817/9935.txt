                          TARTU MAAKOHUS

                                 KOHTUOTSUS
                                   EESTI VABARIIGI NIMEL
                                        Tagaseljaotsus


 Avalikult teatavakstegemine        Viljandi kohtumaja                            03. august 2016
 Tsiviilasi                         nr 2-15-128272
                                    Creditreform Eesti OÜ versus Heli Sillandi
 Hagi ese                           võlanõue 220 Energia OÜ-ga sõlmitud energiamüügilepingust nr
                                    108746
 Hagihind                           569,77 eurot
 Asja lahendamine                   lihtmenetlus
 Kohtukoosseis                      kohtunik Silvi Maiste
 Hageja                             Creditreform Eesti OÜ (registrikood 10887820, aadress Pirita tee
                                    20, 10127 Tallinn)
 Hageja esindaja                    Triin Reinmaa (RT Capital Estonia OÜ, e-post: triin@rtce.ee)
 Kostja                             Heli Sillandi (isikukood xxxxxxxxxx, aadress xxxx xx-x, xxxx,
                                    xxxxxxx9

RESOLUTSIOON
1. Rahuldada Creditreform Eesti OÜ hagi Heli Sillandi vastu ja välja mõista Heli Sillandilt
   Creditreform Eesti OÜ kasuks põhivõlg 529,77 eurot ja sissenõudekulud 40 eurot.
2. Jaotada menetluskulud ning jätta need kostja kanda.
3. Välja mõista Heli Sillandilt Creditreform Eesti OÜ kasuks hageja kantud menetluskulu 245
   eurot.
4. Tunnistada kohtuotsus viivitamatult täidetavaks.
5. Toimetada kohtuotsuse koopia kätte menetlusosalistele ja nende esindajatele.

Selgitused otsusele
6.1 TsMS § 444 lg 3 kohaselt võib kohus tagaseljaotsuse teha kirjeldava ja põhjendava osata;
6.2 Hagimaterjalid on kostja 04.07.2016 isiklikult allkirja vastu kätte saanud (tl 61);
6.3 Menetlusosalist esindanud lepingulise esindaja kulud mõistab kohus välja põhjendatud ja
vajalikus ulatuses (TsMS § 175 lg 1); menetluskulude otsustuses on arvestatud hagihinnast tulenevat
riigilõivu 125 eurot ja lepingulise esindaja kulusid põhjendatud ja vajalikus ulatuses, arvestades
seejuures ka asja lahendamisel aluseks olnud õiguslike küsimuste keerukust, s.o summas 120 eurot;
6.4 TsMS § 415 lg 1 ja lg 2 kohaselt võib kostja esitada tagaseljaotsuse peale kaja, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
esitada tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada;
6.5 TsMS § 142 lg 1 kohaselt tasutakse kajalt kautsjon. Sama sätte lg 2 kohaselt tasutakse
kautsjonina summa, mis vastab riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot; TsMS § 149 lg 5 kohaselt tagastatakse kautsjon kaja osalise või

                                                  1
täieliku rahuldamise korral kohtumääruse alusel. Kaja rahuldamata jätmise korral arvatakse
kautsjon riigituludesse;
6.6 TsMS § 187 lg 6 kohaselt, kui menetlusosaline taotleb menetlusabi, peab ta esitama tähtaja
kestel apellatsioonkaebuse; kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus mõistliku
tähtaja pärast menetlusabi taotluse lahendamist, kui see taotlus ei ole esitatud põhjendamatult või
tähtaja pikendamise eesmärgil.




(allkirjastatud digitaalselt)


 Silvi Maiste
 Kohtunik




                                                2
