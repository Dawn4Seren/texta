                                                                               2-15-125824




                                 KOHTUMÄÄRUS

Kohus                             Viru Maakohus
Kohtunik
                                  Olev Mihkelson
Kohtujurist
                                  Airika Pilv
Määruse tegemise aeg ja koht      23. november 2016, Jõhvi

Kohtuasja number                  2-15-125824

Kohtuasi                          Korteriühistu Katse 11 hagi A. K. ja Kohtla-Järve
                                  Linnavalitsuse vastu võlgnevuse nõudes

Meetlustoiming                    Menetluse lõpetamine / Kompromissi kinnitamine /
                                  Riigilõivu tagastamine
Menetlusosalised ja nende
esindajad                         Hageja: Korteriühistu Katse 11 (RK 80250395, asukoht:
                                  xxx juhatuseliige Ž. S., e-post: olgaluk20@gmail.com )
                                  Hageja esindaja: Sergei Gromtsev (lepinguline esindaja, e-
                                  post: sergei.gromtsev@mail.ee )

                                  Kostja I: A. K. (IK xxx, elukoht: xxx, e-post: xxx )

                                  Kostja II: Kohtla-Järve Linnavalitsus



RESOLUTSIOON

   1. Lõpetada menetlus Korteriühistu Katse 11 hagis A. K. vastu võlgnevuse nõudes,
      kuna hageja on hagist A. K. vastu loobunud ja kohus võtab hagist loobumise vastu.

   2. Kinnitada Korteriühistu Katse 11 ja Kohtla-Järve Linnavalitsuse vaheline
      kompromiss, mille kohaselt:

        1) Kostja Kohtla-Järve Linnavalitsus kohustub tasuma hagejale Korteriühistu
        Katse 11 võlgnevuse kogusummas 500 eurot (viissada eurot), 10 (kümne) päeva
        jooksul, alates käesoleva määruse kättesaamisest.

        2) Jätta poolte menetluskulud poolte endi kanda.

        3) Pooled loobuvad edasikaebe õigusest.

        4) Hageja palub tagastada pool tema poolt tasutud riigilõivust ½ s.o 100 eurot
        hageja arvelduskontole EE102200221036431422.
       5) Pooled kinnitavad, et nad on teadlikud kompromissi sõlmimise ning menetluse
       lõpetamisega kaasnevatest õiguslikest tagajärgedest.

       6) Lõpetada menetlus Korteriühistu Katse 11 hagis A. K. ja Kohtla-Järve
       Linnavalitsuse vastu võlgnevuse nõudes.

       7) Määrus saata menetlusosalistele.

Edasikaebamise kord

Kohtumäärus ei kuulu edasikaebamisele vastavalt                   TsMS §       661 lg 4.
Loobumise osas võib määruse peale esitada määruskaebuse Tartu Ringkonnakohtule Viru Maakohtu
kaudu 15 päeva jooksul kohtumääruse kättesaamise päevale järgnevast päevast arvates.
Kohtumääruse peale määruskaebuse esitamisel tasutakse riigilõivu 50 eurot

ASJAOLUD JA ASJA VARASEM KÄIK

Korteriühistu Katse 11 esitas Viru Maakohtule hagi A. K. vastu võlgnevuse nõudes.

03.08.2016 määrusega kaasas kohus menetlusse kostjana Kohtla-Järve Linnavalitsuse.

08.09.2016 esitas hageja avalduse A. K. suhtes hagist loobumiseks.

23.11.2016 toimunud kohtuistungil loobus hageja A. K. vastu võlgnevuse nõudest.

Pooled (Korteriühistu Katse 11 ja Kohtla-Järve Linnavalitsus) esitasid kohtule 23.11.2016
toimunud kohtuistungil taotluse, milles paluvad kinnitada nende vahel sõlmitud kompromiss ning
lõpetada asja menetlus. Sõlmitud kompromissi kohaselt kostja Kohtla-Järve Linnavalitsus
kohustub tasuma hagejale Korteriühistu Katse 11 võlgnevuse kogusummas 500 eurot (viissada
eurot), 10 (kümne) päeva jooksul, alates käesoleva määruse kättesaamisest. Poolte
menetluskuludjäävad poolte endi kanda. Pooled loobuvad edasikaebe õigusest. Hageja palub
tagastada pool tema poolt tasutud riigilõivust ½ s.o 100 eurot hageja arvelduskontole
EE102200221036431422. Pooled kinnitavad, et nad on teadlikud kompromissi sõlmimise ning
menetluse lõpetamisega kaasnevatest õiguslikest tagajärgedest. Pooled paluvad lõpetada
menetlus Korteriühistu Katse 11 hagiS A. K. ja Kohtla-Järve Linnavalitsuse vastu võlgnevuse
nõudes.

KOHTUMÄÄRUSE PÕHJENDUSED

Kohus, tutvunud asja kirjalike materjalidega, leiab, et poolte taotlus on põhjendatud ja kuulub
rahuldamisele.

TsMS § 428 lg 1 p 4 kohaselt, kohus lõpetab menetluse otsust tegemata, kui pooled on sõlminud
kompromissi ja kohus kinnitab selle.

TsMS § 428 lg 1 p 3 kohaselt kohus lõpetab menetluse otsust tegemata, kui hageja on hagist
loobunud.

TsMS § 430 lg 1 kohaselt, pooled võivad menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega.

Pooltevaheline kompromiss on seadusega kooskõlas, mistõttu             kohus kinnitab poolte
kompromissi ja lõpetab tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses poolte
kompromissi kinnitamisega ei või samad pooled sama hagi eseme suhtes esitada uut hagi.

Täitemenetluse seadustiku § 2 lg 1 p 1 kohaselt juhul, kui kostja ei täida kompromissiga võetud
kohustust, siis hagejal õigus on pöörduda kohtutäituri poole kohtumääruse sundtäitmiseks.

TsMS § 661 lg 4 alusel loobusid pooled määruskaebuse esitamise õigusest.

Vastavalt TsMS § 150 lg 2 p 1, pool menetluses tasutud riigilõivu tagastatakse, kui pooled
sõlmivad kompromissi. TsMS § 150 lg 4 kohaselt, riigilõivu tagastab kohus, kelle menetluses asi
viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti./---/ Riigilõiv tagastatakse menetlusosalisele, kes selle pidi tasuma, või tema
korraldusel muule isikule. Hageja esindaja taotles poolte poolt esitatud kompromissis poole
riigilõivu tagastamist.

Hageja on tasunud hagi esitamiselt riigilõivu kogusummas 200 eurot. Sellest lähtuvalt tagastab
kohus hagejale pool riigilõivust summas 100 eurot.

Eelpooltoodu alusel ja juhindudes TsMS § 150 lg 2 p 1, lg 4, § 428 lg 1 p 3, 4, § 430, § 431 lg
1, § 463 lg 1, § 465, § 661 lg 4 kinnitab kohus poolte vahelise kompromissi ja lõpetab
tsiviilasjas menetluse.


/allkirjastatud digitaalselt/

Olev Mihkelson
Kohtunik
