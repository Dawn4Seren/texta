                       KOHTUMÄÄRUS
Kohus                          Viru Maakohus
Määruse tegemise aeg ja koht   6. juunil 2016 Jõhvi kohtumajas
Kriminaalasja number           1-15-8922 (13240102490)
Eeluurimiskohtunik             Larissa Prokopenko
Kohtuistungi sekretär          Ingrid Koddo
Prokurör                       Anu Toluk
                               Viktor Brusnitsõni süüdistuses KarS § 344 lg 1; § 345 lg 1
Kriminaalasi
                               järgi, üldmenetluse korras
                               Viktor Brusnitsõn, isikukood 35206015215,
Kahtlustatav                   Eesti kodanik, keskeriharidus, emakeel - eesti keel, xxx,
                               elukoht xxx, varem kriminaalkorras karistamata
Kaitsja                        Kaido Kooga
Asja läbivaatamise kuupäev     6.06.2016 avalikul kohtuistungil
RESOLUTSIOON                   Juhindudes KrMS § 202 ja § 385 p 10, kohus
                                    MÄÄRAS :
1. Lõpetada menetlus kriminaalasjas nr 1-15-8922 (13240102490) Viktor Brusnitsõni
   KarS § 344 lg 1; § 345 lg 1 järgi KrMS § 202 lg 1 alusel, avaliku menetlushuvi
   puudumise tõttu.

2. KrMS § 202 lg 2 p 2 alusel kohustada Viktor Brusnitsõn tasuma kindel summas 300
   eurot riigituludesse 6 kuu jooksul alates kohtumääruse jõustumisest.

3. Kindel summa 300 eurot tuleb tasuda Rahandusministeeriumi arveldusarvele
   SEB pangas nr EE571010220229377229
   SWEDBANK EE062200221059223099
   NORDEA PANK EE221700017003510302
   DANSKE BANK EE513300333522160001
   Maksekorraldusele märkida viitenumber 99916900000603.
   ning selgitusse märkida ees-ja perekonnanimi, kriminaalasja nr, kindel summa
   kriminaalasjas 1-15-8922.

4. Vastavalt KrMS § 202 lg 6 kui isik, kelle suhtes on kriminaalmenetlus lõpetatud, ei
   täida talle pandud kohustust, uuendab prokuratuuri taotlusel kohus
   kriminaalmenetluse oma määrusega.

5. KrMS § 180 lg 3 alusel jätta kaitsjatasu üldsummas 432 eurot riigi kanda.

6. Määruse ärakirjad edastada         Viktor   Brusnitsõnile,    tema   kaitsjale   ja   Viru
   Ringkonnaprokuratuurile.

7. Vastavalt KrMS § 385 p 10 käesoleva määruse peale ei saa esitada määruskaebust.

ASJAOLUD JA PÕHJENDUSED

                                                                                            1
Viktor Brusnitsõnile on esitatud süüdistus selles, et tema ajavahemikus 01.05.2012 kuni
31.05.2013, täpne aeg tuvastamata, võltsis korteriühistu xxx asutamisprotokolli, mis kandis
kuupäeva 27.05.2013. Nimelt koostas protokolli, mille kohaselt 27.05.2013 toimus koosolek,
kus osales 30 majaelanikku, kes võtsid vastuse otsuse moodustada ühistu, kinnitasid ühistu
põhikirja, nime,      juriidilise aadressi,  juhatuse, revisjonikomisjoni, sisseastumismaksu,
asutajaliikmete nimekirja, sidevahendi. Protokolli lisana võltsis koosolekul osalenute nimekirja,
mille kohaselt üldkoosolekul osalesid protokollija xx xx ning majaelanikud xxx, kelle asemel
Viktor Brusnitsõn ise alla kirjutas, püüdes nimetatud inimeste allkirja järele teha. Tegelikkuses
27.05.2013 koosolekut ei toimunud, otsusi vastu ei võetud ega allkirju ei antud. Nimetatud
protokolli ja selle lisa võltsimise tulemisena Viktor Brusnitsõn omandas õiguse korteriühistu
asutamiseks ja enda nimetamiseks kui korteriühiste juhatuse liige.

Lisaks sellele süüdistatakse Viktor Brusnitsõnit selles, et ajavahemikus 01.01.2014 kuni
88.04.2014, täpne aeg tuvastamata, võltsis ta korteriühistu xxx korteriomanike üldkoosoleku
protokolle, mis kandsid kuupäeva 13.03.2014 ja 28.03.2014. Nimelt koostas protokollid, mille
kohaselt 13.03.2014 toimus koosolek, kus osales 6 inimest, ning 28.03.2014 toimus korduv
koosolek, kus osales 23 majaelanikku, kes võtsid vastu otsuse kutsuda tagasi juhatuse liikmed ja
valisid uue juhatuse, millesse kuulus ka Viktor Brusnitsõn. 28.03.2014 protokolli lisana võltsis
koosolekul osalenute nimekirja, mille kohaselt koosolekul osalesid protokollija xxx, kelle asemel
Viktor Brusnitsõn ise alla kirjutas, püüdes nimetatud inimeste allkirja järele teha. Tegelikkuses
mõlemal kuupäeval koosolekut ei toimunud, otsusi vastu ei võetud ega allkirju ei antud.
Nimetatud protokollide ja lisa võltsimise tulemisena Viktor Brusnitsõn omandas õiguse enda
nimetamiseks kui korteriühiste juhatuse liige.

Seega Viktor Brusnitsõn pani toime dokumendi, mille alusel on võimalik omandada õigusi,
võltsimise, s.t. pani toime KarS § 344 lg 1 järgi sätestatud kuriteo.

Lisaks sellele süüdistatakse Viktor Brusnitsõnit selles, et tema, olles eelnevalt võltsinud
korteriühistu xxx asutamisprotokolli ning selle juurde kuuluva üldkoosolekul osalejate
nimekirjas eelpool loetletud isikute allkirjad,         esitas     31.05.2013 Viru Maakohtu
registriosakonnale asukohaga Rakvere, Pikk 32 korteriühistu xxx kandeavalduse, milles palus
kanda mittetulundusühingute ja sihtasutuste registrisse mittetulundusühing xxx, mille juhatus on
koosseisus Viktor Brusnitsõn, eesmärgiga saada korteriühistu xxx juhatuse liikmeks ja sel moel
omandada korteriühistu xxx õigusi.

Lisaks sellele süüdistatakse Viktor Brusnitsõnit selles, et tema, olles eelnevalt võltsinud
korteriühistu xxx korteriomanike üldkoosoleku 13.03.2014 ja 28.03.2014 protokollid ning selle
juurde kuuluva üldkoosolekul osalejate nimekirjas eelpool loetletud isikute allkirjad, esitas
08.04.2014 Viru Maakohtu registriosakonnale asukohaga Rakvere, Pikk 32 korteriühistu xxx
kandeavalduse mittetulundusühingute registrisse kantud andmete muutmiseks – nimelt kanda
uute juhatuse liikmetena registrisse Viktor Brusnitsõn ja xx xx, eesmärgiga saada korteriühistu
xxx juhatuse liikmeks ja sel moel omandada korteriühistu xxx õigusi.

Seega Viktor Brusnitsõn pani toime teadvalt võltsitud dokumendi kasutamise eesmärgiga
omandada õigusi, s.t. pani toime KarS § 345 lg 1 järgi sätestatud kuriteo.


06.06.2016 toimunud kohtuistungil esitas Viru Ringkonnaprokuratuuri prokurör Anu Toluk
taotluse kriminaalmenetluse lõpetamiseks KrMS § 202 alusel.
Tänaseks päevaks on kuriteo eelne olukord taastatud ning avalikku menetlushuvi ei ole. Isik on
varem karistamata. Kohustuse määramisel arvestada, et isik on pensionär, raske puudega.
Menetluskulud jätta riigi kanda. Kohustuseks määrata 300 eurot 6 kuu jooksul.

                                                                                               2
Viktor Brusnitsõn on andnud enda nõusoleku kriminaalmenetluse lõpetamisega KrMS § 202
alusel. Samuti nõustus Viktor Brusnitsõn KrMS § 202 lg 2 p 3 alusel maksma riigi tuludesse
300 eurot, mille tasumiseks 6 kuu jooksul

Kaitsja toetas prokuröri taotlust.


KOHTU SEISUKOHT

KrMS § 202 lg 1 sätestab, et kui kriminaalmenetluse esemeks on II astme kuritegu ja selles
kahtlustatava või süüdistatava isiku süü ei ole suur ning ta on heastanud või asunud heastama
kuriteoga tekitatud kahju ja tasunud kriminaalmenetluse kulud või võtnud endale kohustuse
tasuda kulud ning kui kriminaalmenetluse jätkamiseks puudub avalik menetlushuvi, võib
prokuratuur kahtlustatava või süüdistatava nõusolekul taotleda, et kohus kriminaalmenetluse
lõpetaks.

KrMS § 202 lg 2 p 2 kohaselt kriminaalmenetluse lõpetamise korral võib kohus prokuratuuri
taotlusel ja kahtlustatava või süüdistatava nõusolekul panna talle kohustuse määratud tähtajaks
maksta kindel summa riigituludesse või sihtotstarbeliseks kasutamiseks üldsuse huvides.

Kohus leidis, et Viru Ringkonnaprokuratuuri taotlus vastab KrMS §-s 202 lg 1 p 1 sätestatud
asjaoludele, mis võimaldavad kriminaalmenetluse lõpetamist.

KarS § 4 lg 3 sätestab, et teise astme kuritegu on süütegu, mille eest on Karistusseadustikus
karistusena ette nähtud tähtajaline vangistus kuni viis aastat või rahaline karistus.
KarS § 344 lg 1 järgi nähakse karistusena ette rahaline karistus või kuni üheaastane vangistus.
KarS § 345 lg 1 järgi nähakse karistusena ette rahaline karistus või kuni kolmeaastane vangistus

Seega kõnealuse kriminaalmenetluse esemeks on II astme kuriteod.
Viktor Brusnitsõn ei ole varem kriminaalkorras karistatud, tema süüd raskendavaid asjaolusid
tuvastatud ei ole. Puuduvad andmed tema poolt uute/varasemate toimepandud kuritegude kohta.
Tegemist ei ole tema puhul järjepideva taolise käitumisviisiga. Süüteoga varalist kahju ega
tervisekahjustusi tekitatud ei ole.
Kohus leiab, et Viktor Brusnitsõni süü pole antud kriminaalasjas suur ning puudub
kriminaalmenetluse jätkamiseks avalik menetlushuvi.

Viktor Brusnitsõn on nõus kriminaalmenetluse lõpetamisega ning andnud nõusoleku tasuda
riigituludesse 6 kuu jooksul rahaline kohustus summas 300 eurot.
Menetluse jätkamine ei ole vajalik eripreventiivsest kaalutlusest, kuna Viktor Brusnitsõni
mõjutamine uutest kuritegudest hoiduma kriminaalmenetluse jätkamise ja süüdimõistmisega ei
ole otstarbekas ning teda on võimalik mõjutada ka kohustuse panemisega kriminaalmenetluse
lõpetamisel.

Kohus leiab, et prokuröri taotlus kriminaalmenetluse lõpetamiseks Viktor Brusnitsõni suhtes
KrMS § 202 lg 1 alusel on põhjendatud ja kuulub rahuldamisele.


Kohus leiab, et kriminaalmenetlus Viktor Brusnitsõni süüdistuses KarS § 344 lg 1; § 345 lg 1
järgi tuleb lõpetada KrMS § 202 lg 1 alusel avaliku huvi puudumise tõttu.

KrMS § 180 lg 3 alusel, arvestades Viktor Brusnitsõni resotsialiseerumisväljavaateid ja varalist
seisundit, jätta kaitsjatasu summas 432 eurot riigi kanda.

                                                                                              3
Määrata Viktor Brusnitsõnile kohustuseks tasuda kindel summa 300 eurot 6 kuu jooksul alates
määruse kuulutamisest.


/allkirjastatud digitaalselt/
Kohtunik
Larissa Prokopenko




                                                                                         4
