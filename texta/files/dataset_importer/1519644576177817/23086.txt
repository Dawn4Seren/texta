                                                                             2-15-124241




                            KOHTUMÄÄRUS
Kohus                              Pärnu Maakohus
Kohtunik                           Tambet Grauberg
Kohtujurist                        Eneli Kivi
Määruse tegemise aeg ja koht       22. veebruar 2016.a, Pärnu kohtumaja
Tsiviilasja number                 2-15-124241
Tsiviilasi                         Osaühing Expolio hagi Claes Magnus Åkerborgi vastu
                                   võlgnevuse nõudes
Menetlusosalised ja nende          Hageja: Osaühing Expolio, registrikood 10787202;
                                   asukoht: Sügise 4, Rapla, 79515 Rapla vald, Rapla
esindajad
                                   maakond
                                   Hageja seaduslik esindaja: R H, ; e-post: *
                                   Kostja: Claes Magnus Åkerborg, isikukood *; elukoht: *
Menetlustoiming                    Hagiavalduse menetlusse võtmisest keeldumine
RESOLUTSIOON
 1. Keelduda menetlusse võtmast Osaühing Expolio hagi Claes Magnus Åkerborgi vastu
 võlgnevuse nõudes ja anda tsiviilasi nr 2-15-124241 kohtualluvuse järgi menetlemiseks
 üle Harju Maakohtule.
 2. Edastada määrus hageja esindajale.
Edasikaebe kord
Määrusele võib esitada määruskaebuse 15 päeva jooksul Tallinna Ringkonnakohtule Pärnu
Maakohtu Pärnu kohtumaja kaudu arvates määruse kättetoimetamisest määruskaebuse esitajale.

Asjaolud, menetluse käik
Osaühing Expolio esitas 11.11.2015 Pärnu Maakohtule maksekäsu kiirmenetluse avalduse
Altenberg- Reval Aktsiaselts ja Claes Magnus Åkerborg vastu 6400 euro saamiseks ning
menetluskulu hüvitamiseks. 17.11.2015 koostas kohus makseettepaneku, mis on kätte
toimetatud Ametlike Teadaannete kaudu võlgnikule Altenberg-Reval Aktsiaselts 8.01.2016.
Võlgniku Altenberg-Reval Aktsiaselts suhtes koostab kohus eraldi määrusena maksekäsu
vastavalt TsMS § 489 lg-le 1. Võlgnikule Claes Magnus Åkerborg makseettepanekut mõistliku
aja jooksul kätte toimetada pole õnnestunud.
                                                                                  2-15-124241

19.02.2016.a määrusega lõpetati maksekäsu kiirmenetlus ja anti Osaühing Expolio hagi Claes
Magnus Åkerborgi vastu võlgnevuse nõudes üle Pärnu Maakohtule menetluse jätkamiseks
hagimenetluses, kuna kostjale ei õnnestunud mõistliku tähtaja jooksul makseettepanekut kätte
toimetada. Maksekäsu kiirmenetluseavalduses oli pädevaks kohtuks märgitud Pärnu
Maakohus.

Kohtumääruse põhjendus
Tsiviilkohtumenetluse seadustiku (edaspidi TsMS) § 372 lg 1 järgi kohus lahendab
hagiavalduse menetlusse võtmise või sellest keeldumise või tähtaja määramise puuduste
kõrvaldamiseks määrusega mõistliku aja jooksul.

Tsiviilkohtumenetluse seadustiku (edaspidi TsMS) § 75 lg 1 ja 2 kohaselt avalduse saanud
kohus kontrollib, kas asi allub kohtule, kuhu avaldus esitati. Kui asi sellele kohtule ei allu,
saadab kohus avalduse kohtule, kellele avaldus allub.

TsMS § 371 lg 1 p 2 sätestab, et kohus ei võta hagiavaldust menetlusse, kui hagi ei allu sellele
kohtule. TsMS § 372 lg 7 kohaselt, kui asi ei allu kohtule, kuhu hagi esitati, kohaldatakse
menetlusse võtmisest keeldumisel TsMS §-s 75 sätestatut.

TsMS § 79 lg 1 järgi võib füüsilise isiku vastu esitada hagi tema elukoha järgi. Claes Magnus
Åkerborgi elukohaks on Rahvastikuregistris ja Maksu- ja Tolliametis on isiku elukohaks *.

Justiitsministri 27. oktoobri 2005. a määruse nr 46 „Maa- ja halduskohtute kohtumajade täpsed
asukohad ja teeninduspiirkonnad ning ringkonnakohtute asukohad“ § 2 lg 1 kohaselt teenindab
Harju Maakohus Harju maakonda. Eeltoodust tulenevalt tuleb TsMS § 79 lg 1 järgi käesolev
tsiviilasi anda üle Harju Maakohtusse menetluse jätkamiseks hagimenetluses.

TsMS § 76 lg 2 kohaselt võib käesoleva määruse peale esitada määruskaebuse. TsMS § 76 lg
3 kohaselt annab kohus asja alluvuse järgi õigele kohtule üle, kui kohtumääruse peale
määruskaebuse esitamise tähtaeg on möödunud. Kui kohtumääruse peale esitatakse
määruskaebus, annab kohus asja üle, kui määruskaebus on jäetud rahuldamata.

/allkirjastatud digitaalselt/

Tambet Grauberg
kohtunik
