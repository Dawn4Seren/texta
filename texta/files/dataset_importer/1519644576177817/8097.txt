                             KOHTUMÄÄRUS

Kohus                            Viru Maakohus

Määruse tegemise aeg ja koht     01.09.2016, Narva kohtumajas

Kohtuasja number                 4-16-6057

Kohtunik                         Anu Ammer

Kohtuistungi sekretär            Kätlin Koidumäe

Tõlk                             Valentina Michelson-Ipbüker

Kohtuasi                         Maksu-  ja   Tolliameti    avaldus     VICTOR
                                 NIKOLAJEVILE määratud rahatrahvi asendamiseks

Avalduse esitaja                 Eesti Vabariik Maksu- ja Tolliameti kaudu, asukoht Lõõtsa
                                 8a Tallinn

Menetlusalune isik               VICTOR NIKOLAJEV, isikukood 37212253717, elukoht
                                 xxxx

Kohtuistungi toimumise aeg       01.09.2016, avalikul videokohtuistungil

Kohtumääruse õiguslik alus       VTMS § 211 lg 1; § 209 ja § 205 lg 4

Resolutsioon

       Rahuldada Maksu- ja Tolliameti 15.08.2016 avaldus ja asendada Maksu- ja Tolliameti
nimel Tollikorralduse osakonna Ida tollipunkti 08.05.2015 otsusega väärteoasjas nr
930015000874 Victor Nikolajevile TS § 73 lg 1 alusel 100 trahviühiku ulatuses, s.o summas
400,00 eurot määratud rahatrahv 10 päevase arestiga.
Aresti kandmise algust arvestada koheselt peale Victor Nikolajevile kohtuasjas 4-16-6055
määratud asendusaresti ära kandmist.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED


                                                                                        1
       Maksu- ja Tolliamet esitas kohtule avalduse asendada Victor Nikolajevile määratud
rahatrahv arestiga.
       Maksu- ja Tolliameti nimel Tollikorralduse Ida tollipunkti 08.05.2015 otsusega
väärteoasjas nr 930015000874 määrati Victor Nikolajevile TS § 73 lg 1 alusel trahv 100
trahviühiku ulatuses, s.o summas 400,00 eurot. Kohtuvälise menetleja otsus rahatrahvi
määramise kohta jõustus ja kuna menetlusalune isik trahvi ei tasunud, suunati nõue
täitemenetlusse.

       Täitemenetluse käigus on trahv laekumata. Maksuhaldur teatas kohtuvälisele menetlejale
eelnimetatud rahatrahvi täitmise võimatusest Täitemenetluse seadustiku § 201 lg1 järgi.
       TMS §-st 201 lg 1 alusel, mille kohaselt rahatrahvi asendamist arestiga taotleb kohtult
sissenõudja, esitas Maksu- ja Tolliamet sissenõudjana kohtule avalduse asenduskaristuse
määramiseks.

       Kohtuistungil kinnitas Victor Nikolajev, et rahatrahv on täies ulatuses tasumata ning ka
käesoleval ajal puuduvad rahalised vahendid selle tasumiseks ning ta nõustus temale
asendusaresti kohaldamisega.

         VTMS § 211 lg 1 alusel teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS § 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata.
         KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS § 69
sätestatud korras. KarS § 72 lg 2 kohaselt vastab rahatrahvi kümnele trahviühikule üks päev
aresti.
Kohus, olles tutvunud kohtule esitatud avalduse ja selle lisadega, kuulanud ära menetlusaluse
isiku, leiab, et esitatud avaldus on põhjendatud ja kuulub rahuldamisele ning kohus asendab
määratud rahatrahvi 100 trahviühiku ulatuses, s.o summas 400,00 eurot, 10 päevase arestiga,
mille kandmisele on Victor Nikolajev kohustatud asuma koheselt peale temale kohtuasjas 4-16-
6055 määratud asendusaresti ära kandmist.

/allkirjastatud digitaalselt/

Anu Ammer
kohtunik




                                                                                                  2
