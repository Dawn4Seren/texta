                        KOHTUMÄÄRUS

Kohus                               Pärnu Maakohus

Määruse tegemise aeg ja koht        06. juuni 2016 Rapla

Kriminaalasja number                1-16-904

Kohtunik                            Anne Randjärv

Arutatav asi                        Tallinna Vangla Pärnu kriminaalhooldusosakonna Rapla
                                    esinduse vanemkriminaalhooldusametniku Olga Lobjaku
                                    erakorraline ettekanne
                                    Indrek Vürst 36612120346 elukoht: xxxxxx vald xxxxxxxx
Süüdimõistetu
                                    küla
Kohtuistungi toimumise aeg          Kirjalikus menetluses


                                    Asendada Indrek Vürstile Harju Maakohtu 29.02.2016
RESOLUTSIOON                        määrusega nr 1-16-904 määratud lisakohustus – osaleda
                                    sotsiaalprogrammis, lisakohustusega käia regulaarselt
                                    psühhiaatri nõustamisel kuni 01.09.2016.


Edasikaebamise kord                 Käesoleva määruse peale võib 15 päeva jooksul esitada
                                    määruskaebuse Pärnu Maakohtu Rapla kohtumajja.


Asjaolud
Harju Maakohtu 29.02.2016 määrusega nr 1-16-904 vabastati Indrek Vürst vangistuse kandmisest
tingimisi enne tähtaega katseajaga kuni 14.12.2016 ning määrati talle KarS § 75 lg 2 p-de 2, 2-1, 4
ja 8 alusel järgmised lisakohustused: mitte tarvitada alkoholi, mitte omada või tarvitada
narkootikume või psühhotroopseid aineid, asuda tööle või võtta end arvele Töötukassas kahe nädala
jooksul pärast vangistusest vabanemist ning osaleda sotsiaalprogrammis.

03.06.2016 saabus Pärnu Maakohtule kriminaalhooldusametniku erakorraline ettekanne, taotlusega
asendada süüdimõistetule määratud lisakohustus – osaleda sotsiaalprogrammis, kohustusega käia
regulaarselt psühhiaatri nõustamisel kuni 01.09.2016.
                                             2

Ettekande kohaselt on Indrek Vürst täitnud kontrollnõudeid eeskujulikult, omab alalist töökohta ja
stabiilset sissetulekut, paigutanud endale alkoholisõltuvuse ravimi toimeajaga 3 aastat ning käib
05.04.2016 alates regulaarselt nõustamisel dr Imre Rammuli juures.

Kriminaalhooldusametnik ei pea Indrek Vürsti suunamist sotsiaalprogrammi otstarbekaks, kuna
süüdimõistetu käib regulaarselt psühhiaatri juures ning on Tallinna Vanglas läbinud juba kaks
sotsiaalprogrammi. Süüdimõistetu on tunnistanud, et regulaarne nõustamine on olnud talle tõhusaks
abiks narkootikumide tarvitamisest hoidumisel.

Kohtu seisukoht
KarS § 75 lg 3 järgi võib kohus kergendada ja tühistada süüdlasele käitumiskontrolli ajaks määratud
kohustusi või panna süüdlasele täiendavaid kohustusi vastavalt KarS § 75 lg 2.

Kohus leiab, et kriminaalhooldusametniku taotlus, asendada süüdlasele määratud lisakohustus teise
lisakohustusega, mis süüdlase isikut ja senist elukäiku arvestades on eelduslikult otstarbekam,
põhjendatud. Kriminaalhooldusametniku taotlus tuleb rahuldada ja asendada Indrek Vürstile
määratud lisakohustus sotsiaalprogrammis osalemiseks kohustusega, jätkata regulaarsete
konsultatsioonidega psühhiaatri juures.



(allkirjastatud digitaalselt)

Anne Randjärv
kohtunik
