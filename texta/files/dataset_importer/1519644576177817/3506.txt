                                                                                   4-16-7150




                           KOHTUOTSUS
                                EESTI VABARIIGI NIMEL


Kohus                               Harju Maakohus
Otsuse tegemise aeg ja koht         04. november 2016, Tallinn
Väärteoasja number                  4-16-7150 (2303,16,001079)
Kohtunik                            Märt Toming
Väärteoasi                          Priit Palmi kaebus Põhja prefektuuri korrakaitsebüroo
                                    liiklusjärelevalvekeskuse liiklusmenetlustalituse vanem-
                                    väärteomenetleja politseileitnant Kairi Palitsa 28.09.2016
                                    otsusele nr 2303,16,001079 Priit Palmi karistamises LS §
                                    224 lg 2 ettenähtud väärteo toimepanemise eest
                                    rahatrahviga 200 trahviühiku ulatuses, s.o 800 eurot ja
                                    LS § 224 lg 3 p 1 alusel lisakaristusena mootorsõiduki
                                    juhtimisõiguse äravõtmisega 3 kuuks.
Menetlusest osa võtnud isikud       Kohtuväline menetleja: Politsei- ja Piirivalveameti Põhja
                                    prefektuuri korrakaitsebüroo liiklusjärelevalvekeskuse
                                    liiklusmenetlustalitus.
                                    Menetlusalune isik: Priit Palm, ik 38808272725, elukoht:
                                    XXXX.
RESOLUTSIOON                        Kirjalik menetlus VTMS § 120 korras
 1. Rahuldada       Priit    Palmi     kaebus      Põhja      prefektuuri     korrakaitsebüroo
    liiklusjärelevalvekeskuse liiklusmenetlustalituse vanemväärteomenetleja politseileitnant
    Kairi Palitsa 28.09.2016 otsusele nr 2303,16,001079 Priit Palmi karistamises LS § 224
    lg 2 ettenähtud väärteo toimepanemise eest rahatrahviga 200 trahviühiku ulatuses, s.o
    800 eurot ja LS § 224 lg 3 p 1 alusel lisakaristusena mootorsõiduki juhtimisõiguse
    äravõtmisega 3 kuuks osaliselt, s.o määratud põhikaristuse määra osas.
 2. Tühistada       Põhja     prefektuuri      korrakaitsebüroo      liiklusjärelevalvekeskuse
    liiklusmenetlustalituse vanemväärteomenetleja politseileitnant Kairi Palitsa 28.09.2016
    otsus nr 2303,16,001079 Priit Palmi karistamises LS § 224 lg 2 ettenähtud väärteo
    toimepanemise eest rahatrahviga 200 trahviühiku ulatuses, s.o 800 eurot ja LS § 224 lg
    3 p 1 alusel lisakaristusena mootorsõiduki juhtimisõiguse äravõtmisega 3 kuuks
    osaliselt, s.o määratud põhikaristuse määra osas.
 3. Teha uus otsus, kergendades Priit Palmile määratud põhikaristust ning mõista Priit
    Palmile LS § 224 lg 2 ettenähtud väärteo toimepanemise eest põhikaristuseks rahatrahv
    120 (sada kakskümmend) trahviühikut, s.o summas 480 (nelisada kaheksakümmend)
    eurot. Muus osas jätta vaidlustatud otsus muutmata ja tühistamata.
 4. Kohaldatud lisakaristuse, s.o mootorsõiduki juhtimise õiguse äravõtmise 3-kuuline
    tähtaeg algab kohtuotsuse jõustumisest ning lõpeb 3-kuulise tähtaja möödumisel.
 5. Vastavalt LS § 127 sätetele tuleb pärast otsuse jõustumist viie tööpäeva jooksul juhiluba
                                              1
      loovutada Maanteeametile.
 6.   Uue otsusega mõistetud rahatrahv 480 eurot tuleb edasikaebe tähtaja, s.o 30 päeva
      jooksul kohtuotsuse avalikult teatavaks tegemise päevast, s.o hiljemalt 05.12.2016
      tasuda vaidlustatud otsuses märgitud Rahandusministeeriumi arveldusarvele, märkides
      ära kohustusliku viitenumbri 10220165174036.
 7.   VTMS § 204 lg 3 kohaselt, juhul, kui süüdlane ei ole tasunud rahatrahvi täies ulatuses
      kohtuotsuse peale edasikaebamise tähtaja jooksul, saadab lahendit täitmisele pöörav
      asutus, antud juhul kohtuväline menetleja, kümne päeva jooksul kohtutäiturile lahendi
      koopia, millele on tehtud märge jõustumise kohta.
 8.   VTMS § 202 lg 3 kohaselt pöörab kaebemenetluses tehtud jõustunud kohtuotsuse
      täitmisele samas väärteoasjas esmakordselt lahendi teinud kohtuväline menetleja.

Edasikaebamise kord
Kohtuotsusele võib menetlusaluse isiku advokaadist kaitsja, kohtuväline menetleja või tema
advokaadist esindaja esitada kassatsioonkaebuse. Kui kohtumenetluse pool soovib kasutada
kassatsiooniõigust, peab ta sellest kirjalikult teatama maakohtule seitsme päeva jooksul alates
kohtuotsuse lõpposa kuulutamisest. Kui üks kohtumenetluse pool on seitsmepäevase tähtaja
jooksul teatanud kassatsiooniõiguse kasutamise soovist ega ole sellest loobunud, on ülejäänud
kohtumenetluse pooltel kassatsiooniõigus olenemata sellest, kas nad ise on kassatsiooniõiguse
kasutamise soovist teatanud. Kassatsioon esitatakse Riigikohtule kirjalikult 30 päeva jooksul
alates otsuse avalikult teatavakstegemisest. Kohtuotsus on Harju Maakohtu Liivalaia
kohtumaja kantseleis Liivalaia 24 tutvumiseks kättesaadav alates otsuse avalikult
teatavakstegemisest, s.o alates 04.11.2016. Kassatsiooni esitamise viimane tähtaeg on
05.12.2016. Kui kassatsioonkaebuse esitamisest teatamise järgselt kassatsiooni ei esitata,
jõustub kohtuotsus 06.12.2016.
Kaebuse läbivaatamisel kohus tuvastas:
Põhja prefektuuri korrakaitsebüroo liiklusjärelevalvekeskuse liiklusmenetlustalituse
vanemväärteomenetleja politseileitnant Kairi Palitsa 28.09.2016 otsusega nr 2303,16,001079
karistati Priit Palmi LS § 224 lg 2 ettenähtud väärteo toimepanemise eest rahatrahviga 200
trahviühiku ulatuses, s.o 800 eurot ja LS § 224 lg 3 p 1 alusel lisakaristusena mootorsõiduki
juhtimisõiguse äravõtmisega 3 kuuks, selles, et menetlusalune isik 10.09.2016 kell 12:16
juhtis Tallinnas, Sadama tn 25 juures mootorsõidukit juhile keelatud seisundis, kui ühes liitris
väljahingatavas õhus oli alkoholisisaldus mitte väiksem kui 0,35 mg/l. Nimetatud käitumisega
rikkus menetlusalune isik LS § 69 lg 3 nõudeid ning pani toime § 224 lg 2 ettenähtud väärteo.
Otsusele esitas menetlusalune isik kaebuse
Juhtis 10. septembril 2016 sõidukit Scania R420 (numbrimärgiga XXXX/ XXXX) mööda
Sadama tänavat Logi tänava suunas, Tallinnas. Peatas politseipatrull ning puhumiskontrolli
tulemusel oli väljahingatavas õhus alkoholi sisaldus mitte väiksem kui 0,35mg/l.
Väärteoprotokolli koostajaks oli Ülle Arst.
Karistuseks määrati liiklusseaduse § 224 lg 2 alusel rahatrahv 200 trahviühiku ulatuses, s.o.
800.00 eurot ja liiklusseaduse § 224 lg 3 p 1 alusel lisakaristusena mootorsõiduki
juhtimisõiguse äravõtmise 3 (kolmeks) kuuks.
Palub tühistada lisakaristus, st mootorsõiduki juhtimisõiguse äravõtmine. Kuna teenib leiba
autojuhina, siis pole võimalust lubadest ilmajäämise puhul tasuda ka karistuseks saadud
rahatrahvi. Ja sellega seoses tekib olukord, kui ei suuda tasuda endale võetud laene ja elukoha
üüri. Kahjuks pole muud kutseharidust või ametit õpitud, et saaks ilma lisakoolituseta kohe
uuele töökohale kandideerida. Kahetseb siiralt oma tegu. On nõus võtma lisakaristusena vastu
näiteks ühiskondlikult kasuliku töö või midagi muud, mida võimaldate.
Kohtuvälise menetleja kirjalik seisukoht

                                               2
Kohtuväline menetleja jääb väärteoasjas tehtud otsuses toodud seisukohtadele ning palub jätta
kaebus rahuldamata. Nõustub kaebuse läbivaatamisega kirjalikus menetluses.
Maakohtu seisukoht kirjaliku menetluse võimalikkuse ja süüteokoosseisu osas:
Menetlusalune isik on kaebuses märkinud, et ta kohtuistungist osa võtta ei soovi. Seetõttu
leiab kohus, et kuivõrd menetluse pooled ei ole soovinud kohtuistungist osa võtta,
lahendatakse kaebus kirjalikus menetluses.
Tulenevalt asjaolust, et VTMS § 123 lg 2 kohustab maakohut arutama väärteoasja täies
ulatuses, sõltumata esitatud kaebuse piiridest, kontrollides kohtuvälise menetleja otsuse
tegemise aluseks olnud faktilisi ja õiguslikke asjaolusid, peab kohus sellele järgnevalt
lahendama VTMS § 133 loetletud küsimused.
VTMS § 133 kohaselt peab kohus seega välja selgitama, kas ei esine väärteoasjas VTMS § 29
sätestatud väärteomenetlust välistavaid asjaolusid (p 1), kas leidis aset tegu, milles
menetlusalust isikut süüdistatakse (p 2), kas teo on toime pannud menetlusalune isik (p 3), kas
tegu on väärtegu ning kas see on õigesti kvalifitseeritud (p 4), kas karistus väärteo eest
määrati selleks pädeva kohtuvälise menetleja poolt (p 5), kas väärteo menetlemisel
kohtuvälise menetleja poolt on järgitud väärteomenetlusõigust (p 6), kas menetlusalusele
isikule karistuse määramine on toimunud kooskõlas karistuse kohaldamise alustega (p 7), kas
väärteomenetlus ei kuulu lõpetamisele VTMS § 30 sätestatud alustel (p 8) ning kas lõpetada
väärteomenetlus ja kohaldada karistusseadustiku §-s 87 sätestatud alaealisele kohaldatavaid
mõjutusvahendeid või anda väärteoasja materjalid üle alaealiste komisjonile (p 9), kuidas
lahendada taotlus hüvitada süüteomenetluses tekitatud kahju süüteomenetluses tekitatud kahju
hüvitamise seaduse kohaselt (p 10).
Antud juhul inkrimineeritakse menetlusalusele isikule väärteoprotokolli ja vaidlustatud otsuse
kohaselt LS § 224 lg-s 2 ettenähtud süüteo toimepanemist.
LS § 224 lg 2 näeb ette vastutuse mootorsõiduki-, maastikusõiduki või trammi juhtimise eest
isiku poolt, kelle ühes grammis veres on alkoholisisaldus 0,50 – 1,49 mg või kelle ühes liitris
väljahingatavas õhus on alkoholisisaldus 0,25 – 0,74 mg ning taolise süüteo eest on
karistusena ette nähtud rahatrahv kuni 300 trahviühikut, arest kuni 30 päeva või sõiduki
juhtimisõiguse äravõtmine kuni 12 kuuni. Sama paragrahvi lõike 3 p 1 kohaselt võib
kohtuväline menetleja või kohus kohaldada samas paragrahvis sätestatud süüteo eest
lisakaristusena sõiduki juhtimisõiguse äravõtmist p 1 alusel kolmest kuust kuni üheksa kuuni,
kui isikut ei ole varem samas paragrahvis sätestatud süüteo eest karistatud ja p 2 kohaselt
kolmest kuust kuni kaheteistkümne kuuni, kui isikut on varem samas paragrahvis sätestatud
süüteo eest karistatud.
Tõendusliku alkomeetri näidu väljatrükist nähtuvalt kasutati 10.09.2016 kell 12:31 kuni 12:34
Priit Palmi seisundi kindlakstegemiseks tõenduslikku alkomeetrit Dräger Alcotest 7110, mis
oli taadeldud (taatlemistunnistus nr TTRC-16-00056). Tõendusliku alkomeetri näidud olid
0,40 mg ja 0,40 mg alkoholi väljahingatava õhu ühe liitri kohta ning laiendmääramatust +/-
0,05 menetlusaluse isiku kasuks arvestades oli lõplikuks tulemiks 0,35 mg alkoholi ühe liitri
väljahingatava õhu kohta. Taolistest andmetest saab tulla järeldusele, et mõõtetulemus on
mõõteseaduse § 5 lg 1 mõttes jälgitav, kuivõrd mõõtmist on teostanud pädev mõõtja Meelis
Tamm, kes on läbinud pädeva mõõtja koolituse, kasutades taadeldud mõõtevahendit ning
järgides seejuures mõõtemetoodikat.
LS § 69 lg 3 sätestab, et mootorsõidukijuhi, trammijuhi ja maastikusõidukijuhi ühes grammis
veres ei tohi olla alkoholi 0,20 milligrammi või rohkem või ühes liitris väljahingatavas õhus
0,10 milligrammi või rohkem. Antud juhul oli menetlusaluse isiku väljahingatava õhu kohta
mitte vähem kui 0,35 mg alkoholi ühe liitri kohta, seega rikkus ta LS § 69 lg 3 sätestatud
keeldu.


                                              3
Kohus leiab, et väärteomenetluses tehtud mõõtmise tulemusega on väärteokoosseisu
olemasolu menetlusaluse isiku käitumises tuvastatud ning mõõtetulemusest sõltuvalt on
menetlusaluse isiku käitumine kvalifitseeritud LS § 224 lg 2 ettenähtud väärteona. Seega
puuduvad väärteoasjas VTMS § 29 sätestatud väärteomenetlust välistavad asjaolud VTMS §
133 p 1 mõttes. Seejuures on tuvastatud, et menetlusalusele isikule süüks arvatud tegu on aset
leidnud (§ 133 p 2) ning selle on toime pannud menetlusalune isik (§ 133 p 3). Kuivõrd
menetlusaluse isiku väljahingatavas õhus tema sõiduki juhtimiselt kinnipidamise järgselt
tuvastati alkoholisisaldus mitte vähem kui 0,35 mg/l, siis on tegemist väärteoga LS § 224 lg 2
mõttes ja see süütegu on õigesti kvalifitseeritud (§ 133 p 4). Vaidlustatud otsusest nähtuvalt
määras menetlusalusele isikule karistuse Põhja Prefektuuri korrakaitsebüroo
liiklusjärelevalvekeskuse liiklusmenetlustalituse vanemväärteomenetleja politseileitnant Kairi
Palits, kes on täidesaatva riigivõimu volitustega asutuse ametnik VTMS § 9 p 1 ja § 10 lg 1
mõttes ning kuivõrd tegemist on politseiametnikuga, siis VTMS § 10 lg 31 mõttes on
vaidlustatud otsuse koostaja pädev otsust koostama (§ 133 p 5). Väärteoasja materjalidest ei
ilmnenud, et kohtuväline menetleja oleks kohtuvälises menetluses väärteoasja menetledes või
otsust koostades jätnud järgimata väärteomenetlusõiguse nõudeid (§ 133 p 6).
Vastavalt LS § 224 lg 2 sätetele karistatakse mootorsõiduki juhtimise eest isikut, kelle ühes
grammis veres on alkoholisisaldus 0,50–1,49 milligrammi või ühes liitris väljahingatavas
õhus on alkoholisisaldus 0,25–0,74 milligrammi rahatrahviga kuni 300 trahviühikut s.o kuni
1200 eurot, arestiga või sõiduki juhtimisõiguse äravõtmisega kuni 12 kuuni. Sama paragrahvi
lõike 3 p 1 kohaselt võib kohus või kohtuväline menetleja kohaldada LS §-s 224 sätestatud
süüteo eest lisakaristusena sõiduki juhtimisõiguse äravõtmist kolmest kuust kuni üheksa
kuuni, kui isikut ei ole varem LS §-s 224 sätestatud süüteo eest karistatud. Seega on
seadusandja LS § 224 väärtegu pidanud niivõrd ohtlikuks, et on pidanud vajalikuks isiku
sõiduki juhtimiselt kõrvaldamist nii põhi- kui ka lisakaristusena.
Vaidlustatud otsusest nähtuvalt karistati menetlusalust isikut LS § 224 lg 2 ettenähtud väärteo
toimepanemise eest LS § 224 lg 2 alusel rahatrahviga 200 trahviühiku ulatuses, s.o 800 eurot
ja LS § 224 lg 3 p 1 alusel juhtimisõiguse äravõtmisega 3 kuuks.
Arvestades, et KarS § 47 lg 1 kohaselt võib väärteo eest kohaldada rahatrahvi 3 kuni 300
trahviühikut, siis tuleneb, et kohtuväline menetleja on Priit Palmile määranud rahatrahvi üle
ettenähtud sanktsioonimäära keskmist määra. Lisakaristust on kohaldatud ettenähtud
sanktsioonimäära miinimummääras.
Nagu ülalpool juba märgitud on lõplikuks näiduks, millest lähtutakse süüteo
kvalifitseerimisel, loetud alkoholisisaldus 0,35 mg väljahingatava õhu liitri kohta, mistõttu
süü suurust arvestades puudub alus ka väärteomenetluse lõpetamiseks VTMS § 30 alusel (§
133 p 7 ja p 8). Väärteoasja materjalidest ja menetlusaluse isiku isikuandmetest nähtuvalt on
menetlusaluse isiku puhul tegemist täisealise isikuga, mistõttu puuduvad ka alused
väärteoasja lõpetamiseks ja alaealisele kohaldatavate mõjutusvahendite kohaldamiseks VTMS
§ 133 p 9 mõttes. Kuivõrd menetlusalune isik ei ole esitanud taotlust süüteomenetluses
tekitatud kahju hüvitamiseks, siis puudub ka alus seda asjaolu analüüsida (§ 133 p 10).
Menetlusalune isik peeti sõiduki juhtimiselt kinni 10.09.2016 kell 12:16 ning tema
väljahingatavas õhus tuvastati alkoholisisaldus 0,35 mg/l, mis vastab kergele joobele. Kohus
leiab, et sellises seisundis sõiduki juhtima asumine on toime pandud vähemalt kaudse
tahtlusega. Tegemist ei ole alkoholi tarvitamise jääknähtudega, kus alkoholisisaldus
väljahingatavas õhus jääb 0,10-0,15 mg/l piiri lähedale ja isik ei pruugi koheselt oma
seisundist aru saada. Arvestades tuvastatud alkoholisisalduse määra väljahingatavas õhus pidi
menetlusalune isik kohtu arvates võimalikuks pidama oma juhile keelatud seisundit nii
enesetunde kui ka varasema elukogemuse pinnalt. Kuid sellegipoolest asus ta mootorsõidukit
juhtima ning ei kontrollinud enne sõitma asumist enda juhile lubatavat seisundit.
Süüd ja õigusvastasust välistavaid asjaolusid kohus ei tuvastanud.

                                              4
Seega on tõendamist leidnud, et menetlusalune isik rikkus LS § 69 lg 3 nõudeid ja pani
toime LS § 224 lg 2 ettenähtud väärteo.
Karistuse määramine
Ülalpool on kohus juba väärteo koosseisu ja selle eest määratavad põhi- ja lisakaristused välja
toonud, mistõttu ei hakka neid siinkohal kordama.
Vastavalt KarS § 56 lg 1 sätetele on karistamise aluseks isiku süü. Karistuse mõistmisel kohtu
poolt või määramisel kohtuvälise menetleja poolt tuvastatakse kõigepealt menetlusaluse isiku
süü suurus ning karistust kergendavad ja raskendavad asjaolud, mille põhjal saadakse
konkreetse süüdlase süü suurusele vastav karistuse määr. Sellele järgnevalt arvestatakse eri- ja
üldpreventiivseid eesmärke.
Hinnates Priit Palmi süü suurust talle LS § 224 lg 2 järgi inkrimineeritava süüteo
toimepanemisel, tuleb süü suurust hinnata numbrilise näidu alusel. Menetlusalusel isikul
tuvastati sõiduki juhtimiselt kinnipidamise järgselt alkoholisisaldus väljahingatavas õhus
mitte vähem kui 0,35 mg/l. Arvestades sellist näitu, võib asuda seisukohale, et menetlusaluse
isiku süü on LS § 224 lg 2 sätestatud piirmäära mõttes vähesel määral alla keskmise. Nagu
kohus juba eelpool leidis, siis väärtegu on toime pandud vähemalt kaudse tahtlusega.
Mootorsõiduki juhtima asumine lubatud piirmäära ületavas seisundis on oma olemuselt aga
ohtlik, kuivõrd isik ise ei taju või ei taha tunnistada temast enesest tulenevat ohtu ei enesele,
teistele liiklejatele ega ka kõrvaliste isikute varale. Seega tuleb kaebuse esitaja süüd hinnata
keskmiseks.
Väärteootsusest nähtuvalt on kergendavaks asjaoluks märgitud kahetsus. Samas hinnates
menetlusaluse isiku keskmist süüd ja kergendava asjaolu olemasolu on kohtuväline menetleja
määranud karistuse üle sanktsioonimäära keskmist määra. Kohtu hinnangul peab aga kahetsus
mõjutama ka karistust kergendamise suunas.
Lisaks eelmärgitule tuleb aga karistuse määramisel lähtuda ka õiguskorra kaitsmise huvidest
ning kohtu arvates kuulub õiguskorra alla ka liikluskord. Liikluses on aga suurima ohu
allikaks teistele liiklejatele mootorsõiduki juhid, kes ei täida korrektselt liiklusnõudeid.
Seejuures on juhil ka kohustus enne sõitma asumist veenduda, et tema tervislik seisund lubab
sõidukit juhtida. Süü suuruse kindlaks tegemisel ei saa tähelepanuta jätta ka teo toimepanija
isikut (RKKK 3-1-1-99-06, p 14-15.1). Menetlusaluse isiku karistusandmetest nähtuvalt teda
varem liiklusalaste väärtegude eest karistatud ei ole.
Kuivõrd keskmise süü ja kergendava asjaolu olemasolu korral ning arvestades seda, et isikut
ei ole varem liiklusalaste süütegude eest karistatud, siis pelgalt eripreventiivsetest
eesmärkidest lähtudes ei oleks põhjendatud nii range põhikaristuse kohaldamine nagu selle on
määranud kohtuväline menetleja. Keskmise süü ja kergendava asjaolu esinemisel ei ole üle
keskmise sanktsioonimäära määratud põhikaristus süü suuruse mõttes proportsionaalne.
Seetõttu leiab kohus, et menetlusalusele isikule määratud põhikaristust tuleb kergendada ning
kohaldatav karistus peab jääma vähesel määral alla ettenähtud sanktsioonimäära keskmist
määra.
Puutuvalt lisakaristuse kohaldamisse peab kohus vajalikuks osundada kohtupraktikale, mille
kohaselt lisakaristust nagu ka põhikaristustki tuleb mõista KarS § 56 alusel ja see peab
vastama karistuse eesmärkidele. See tähendab, et karistamise aluseks on isiku süü, arvestades
kergendavaid ning raskendavaid asjaolusid, võimalust mõjutada süüdlast edaspidi süütegude
toimepanemisest hoiduma ning õiguskorra kaitsmise huve. Seega tuleb esmajoones lähtuda
isiku süüst, mida kohus on juba eelpool hinnanud.
Karistust kergendavate ja raskendavate asjaolude olemasolu on kohus analüüsinud juba
eelpool.



                                               5
Kohtupraktika kohaselt täidab lisakaristus nii süüd heastavat kui ühiskonna turvalisust tagavat
ülesannet (Riigikohtu otsuse 3-1-1-122-13 p 9). Seega aktualiseerub lisakaristuse
kohaldamine juhtudel, mil põhikaristus ei ole eripreventiivse eesmärgi saavutamiseks piisav
ja süüdlane võib olla ühiskonnale jätkuvalt ohtlik. Kohtupraktika kohaselt võimaldab isiku
poolt teadlikult nõuete rikkumisest järeldada tema allumatust kehtestatud korrale, mis muudab
tema poolt uue samalaadse rikkumise toimepanemise võimaluse tõenäolisemaks ning tingib
ohu vältimiseks lisakaristuse kohaldamise. Samas ei saa isikutele lisakaristust kohaldada
automaatselt, vaid seda tuleb eraldi kaaluda ja põhistada.
Mis puudutab lisakaristuse kohaldamist või kohaldamata jätmist, siis juhib kohus tähelepanu
ka asjaolule, et juhtimisõiguse võib ära võtta nii põhikaristusena kui lisakaristusena ka juba
LS § 224 lg 1 sätestatud piirmäära ületamise puhul. Peale selle tuleb karistuse valikul lähtuda
ka võimalusest, et karistus sunnib isikut edaspidi loobuma uute süütegude toimepanemisest.
Kohus peab vajalikuks märkida ka asjaolu, et kuigi menetlusalusel isikul puudub varasem LS
§ 224 ettenähtud väärteo karistus, näitab juba lisakaristuse aluseks olev seadusenorm ise, s.o
LS § 224 lg 3 p 1, et karistuse määras on juba arvesse võetud seda, et isikut ei ole varem sama
süüteo eest karistatud. Seega on seadusandja pidanud antud väärteo esmakordset
toimepanemist juba iseenesest niivõrd ohtlikuks, et selle eest ette näinud lisakaristusena
juhtimisõiguse äravõtmise 3 kuust kuni 9 kuuni.
Karistuse valikul tuleb lähtuda võimalusest, et karistus sunnib isikut edaspidi loobuma uute
süütegude toimepanemisest. Seejuures peab kohus vajalikuks rõhutada, et kui korduvalt
rikkumise toime pannud isiku puhul on samalaadse süüteo toimepanemise ohu olemasolu
tuletatav korduvuse faktist, siis esmakordse rikkumise puhul peaks lisakaristuse
kohaldamiseks esinema kas isiku süüd (nt piirmäära oluline ületamine, täiendavate
liiklusnõuete rikkumine) või tema isikut (nt hoolimatu suhtumine oma teosse) iseloomustavad
asjaolud, mis muudavad selle võimaluse tavapärasest suuremaks. Piirmäära oluline ületamine
tuleneb juba sellest, et tegemist on LS § 224 lg-ga 2, kuid juba LS § 224 lg 1 sätestatud
piirmäärade puhul on karistusena ette nähtud juhtimisõiguse äravõtmine nii põhi- kui
lisakaristusena.
Kuivõrd kohtu arvates on menetlusalune isik liikluses ohtlik nii toime pandud väärteo
iseloomu kui ka oma teosse hoolimatu suhtumise tõttu, siis pelgalt rahaline mõjutamine ei
pruugi eripreventiivseid eesmärke täita. Seetõttu leiab kohus, et ka preventiivsetest
eesmärkidest lähtuvalt on lisakaristuse kohaldamine põhjendatud ning peaks välistama
võimaluse, et menetlusalune isik ei paneks liiklusalaseid süütegusid toime ajal, kui ta on
liiklusest kõrvaldatud. Üldpreventsiooni arvestades, leiab kohus, et teadmine, et ohtlikud
juhid kõrvaldatakse liiklusest, võib suurendada ka teiste liiklejate turvatunnet.
Kaebusest nähtub, et menetlusalune isik vajab juhtimisõigust töö tegemiseks, kuna on
autojuht. Samas ei ole kaebusele lisatud ühtegi tõendit, mis kinnitaks töötamist sellisel
töökohal. Kohus leiab, et isegi kui arvestada, et kaebuse esitajal on töö tegemiseks vajalik
juhtimisõiguse olemasolu ning see põhjendus oleks ehk inimlikust aspektist arusaadav, siis
see põhjendus ei ole lisakaristuse kohaldamist välistavaks asjaoluks. Kohus peab siinkohal
vajalikuks viidata varasemale kohtupraktikale, mille kohaselt ka töökoha kaotamise võimalus
ei ole iseenesest mootorsõiduki juhtimise õiguse äravõtmist välistav asjaolu. KarS § 50 lg 2
kohaselt ei või mootorsõiduki juhtimise õigust ära võtta üksnes isikult, kes kasutab seda
sõidukit liikumispuude tõttu (3-1-1-26-10). Antud juhul menetlusalune isik ei ole viidanud
sellele asjaolule, et tal oleks liikumispuue, mis välistaks juhtimisõiguse ära võtmise. Samuti
oli menetlusalune isik teadlik sellest, et talle on juhtimisõigus tööülesannete täitmiseks
eluliselt vajalik. Juhtimisõiguse saanud isikuna pidi ta teadma ka seda, et alkoholipiirmäära
ületavas seisundis juhtimine on karistatav ning sellisele teole võivad järgneda nii rahatrahv
kui ka juhtimisõiguse äravõtmine kas põhi- või lisakaristusena, kui ka sellest tingitud
ebamugavused edasise elu korraldamisel. Kohus on seisukohal, et isik peab tegema kõik
enesest oleneva, et tema olukord tema enese tahtliku süülise käitumise tõttu ei halveneks ning
senine elulaad säiliks. Seega saanuks kaebuse esitaja säilitada väärteo toimepanemisele
                                              6
eelnenud olukorra vaid juhul, kui oleks hoidunud temale inkrimineeritud väärteo
toimepanemisest. Kui teiselaadsete väärtegude toimepanemine võib aset leida ka hooletusest
või tähelepanematusest, siis LS § 224 lg 2 ettenähtud väärtegu ei ole võimalik toime panna
eelnevalt alkoholi tarvitamata, st isik on teadlik eelnevast alkoholi tarvitamisest ning peab
vajalikuks mootorsõidukit juhtida juhile keelatud seisundis. Kaaludes riivatavaid
õigushüvesid, asub kohus seisukohale, et antud olukorras kaaluvad kollektiivsed õigushüved
kaasliiklejate ning ka kaebuse esitaja enda elu ja tervise näol üles kaebuse esitaja võimalikud
huvid. Sellest tulenevalt leiab kohus, et väärteoasjas tuvastatud isiku süü suurus, samuti eri- ja
üldpreventiivsed eesmärgid on küllaldased lisakaristuse kohaldamiseks.
Kohus juhib siinkohal tähelepanu asjaolule, et kohtuväline menetleja on lisakaristuse juba
määranud ettenähtud sanktsioonimäära miinimummääras ning seda vähendada ei ole seaduse
alusel enam võimalik. LS § 224 lg 3 sätestab lisakaristuseks ainult juhtimisõiguse äravõtmise
ning kehtiv karistusseadustik ei näe ette lisakaristuse asendamist ei ühiskondlikult kasuliku
töö ega ka millegi muuga. Seega teeks kohus ebaseadusliku otsuse, kui ta asendaks
lisakaristuse ühiskondlikult kasuliku tööga või ükskõik mille muuga. Karistusseadustikus on
üheselt reguleeritud millist liiki karistust saab üldkasuliku tööga asendada ning nende
karistuste liikide loetellu juhtimisõiguse äravõtmine ei kuulu. Arvestades menetlusaluse isiku
süü suurust ja kergendava asjaolu esinemist, leiab kohus, et miinimummääras lisakaristus on
proportsionaalne ning vastab isiku süüle. Seega jätab kohus lisakaristuse muutmata.
Kokkuvõtvalt asub kohus seisukohale, et kaebuse lahendamisel ei ilmnenud menetlus- või
materiaalõiguse ebaõiget kohaldamist ning ka kaebuse argumentides ei osutatud sellistele
minetustele, millega kaasneks või võiks kaasneda kohtuvälise menetleja otsuse sisuline
muutmine. Küll peab kohus võimalikuks kergendada menetlusalusele isikule kohtuvälise
menetleja otsusega määratud põhikaristust.




Märt Toming
kohtunik
/allkirjastatud digitaalselt/




                                                7
