                                                                 Kriminaalasi nr. 1-16-4310




                            KOHTUOTSUS
                                  EESTI VABARIIGI NIMEL




Kohus                             Harju Maakohus

Otsuse tegemise aeg ja koht       24.05.2016.a. Tallinnas (Liivalaia kohtumaja)

Kohtunik                          Merle Parts

Sekretär                           Liis Landsmann

Tõlk                               Anneli Helmann

Prokurör                           Kristina Kivi

Kaitsja                            süüdistatav on kaitsjast loobunud

Menetluse liik                     kokkuleppemenetlus

Süüdistatav:
AMID MAGERRAMOV, ik: 38101140246; elukoht: XXX; kodakondsus: EV; emakeel:
aserbaidžaani keel, valdab vene, eesti ja inglise keelt; haridus: keskeriharidus; töökoht või
õppeasutus: XXX MTÜ; kriminaalkorras karistamata, väärteokorras karistatud 1-l korral (kehtivad
karistused).
Tõkend: elukohast lahkumise keeld alates 08.02.2016.a.;

süüdistuses KarS § 121 lg 2 p 3 järgi;


RESOLUTSIOON

Süüdi tunnistada Amid Magerramov KarS § 121 lg 2 p 3 järgi ja karistada teda vangistusega 8
(kaheksa) kuud.

KarS § 73 lg 1, 3 alusel määrata, et mõistetud karistust, 8 kuud vangistust, ei pöörata täielikult
täitmisele, kui süüdimõistetu ei pane 1 (ühe) aasta 6 (kuue) kuu pikkuse katseaja kestel toime uut
tahtlikku kuritegu. Katseaja alguseks lugeda kohtuotsuse kuulutamise päev, s.o. 24.05.2016.a.

Süüdistatava Amid Magerramov’i suhtes kohaldatud tõkend – elukohast lahkumise keeld –
tühistada kohtuotsuse jõustumisel.

KrMS § 175, § 179, 180 alusel välja mõista Amid Magerramov’ilt riigituludesse:
   - sundraha 1,5 palga alammääras – 645 eurot;
   -    kaitsjatasu summas 168 eurot.

Kriminaalmenetluse kulud tasuda 30 (kolmekümne) päeva jooksul käesoleva kohtuotsuse
jõustumisest arvates Maksu- ja Tolliameti kontole nr EE351010052031000004 SEB Pank, kontole
nr EE502200221014193355 Swedbank, kontole nr EE401700017002872300 Nordea Pank või
kontole nr EE873300333499990003 Danske Bank, maksekorraldusse märkida viitenumber
99916700038626 ning selgitusse kriminaalasja kohtunumber 1-16-4310, Amid Magerramov ja
tekst „kriminaalmenetluse kulud“ või “sundraha”. Kui rahalised nõuded pole täies ulatuses
tähtaegselt tasutud, suunatakse nõuded täitemenetluse läbiviimiseks kohtutäiturile täitemenetluse
seadustikus sätestatud korras.


EDASIKAEBE KORD

Kohtuotsuse peale võib esitada apellatsiooni kokkuleppemenetlust reguleerivate sätete (KrMS §
9. ptk 2. jagu) või KrMS § 339 lg 1 rikkumisega seoses. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb teatada Harju Maakohtu Liivalaia
kohtumajale kirjalikult 7 (seitsme) päeva jooksul alates kohtuotsuse kuulutamisest s.o alates
24.05.2016.a. Apellatsioon esitatakse Tallinna Ringkonnakohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda kohtuotsusega
(24.05.2016.a.), vahistatud süüdistataval ja tema kaitsjal alates kohtuotsuse koopia süüdistatavale
kätteandmisele järgnevast päevast.


SÜÜDISTUS

Amid Magerramov’it süüdistatakse selles, et tema 24.10.2015 kella 15.20 paiku Tallinnas Herne
30 asuvas Tallinna Spordihalli hoones, karates toimuvate spordivõistluste ajal astus
küljekohtuniku XXX juurde ja lõi teda peopesaga vastu pea vasakut poolt, millega põhjustas
XXX’ile füüsilist valu. Seejärel haaras Amid Magerramov XXX’il kätega kere ümbert kinni ja
üritas teda paisata pikali maha, kuid XXX avaldas vastupanu, mistõttu Amid Magerramovil ei
õnnestunud seda teha. tegevuse lõpetasid lähedal asunud inimesed, kes sekkusid ja lahutasid nad
ära.
Samuti tema, samal päeval, 24.10.2015 Tallinnas Herne 30 asuvas Tallinna Spordihalli hoones,
karates toimuvate spordivõistluste ajal, 5 minutit pärast eelmist vahejuhtumit, läks XXXi juurde
ja hakkas tungivalt nõudma, et XXX läheks koos temaga välja tänavale suhteid klaarima. Pärast
seda, kui XXX oli keeldunud koos Amid Magerramoviga välja minemast ning tundis huvi, kes see
Amid Magerramov selline on, et ta peaks temaga välja minema, lõi Amid Magerramov XXXile
rusikaga vastu alalõua vasakut poolt, millega põhjustas XXXile füüsilist valu ja tekitas talle
tervisekahjustusi: pindmised peapiirkonna vigastused, turse, vasaku põse sisepinnal haavad.
Oma tahtliku tegevusega Amid Magerramov pani toime teise inimese kehalise
väärkohtlemise, temale valu ja tervisekahjustuse tekitamise, mis on toime pandud korduvalt,
s.o KarS § 121 lg 2 p 3 järgi kvalifitseeritava kuriteo.


Kuriteoga tekitatud kahju laad ja suurus: XXX’ile tekitas Amid Magerramov füüsilist ja
mittevaralist kahju, tsiviilhagi ei esitatud.



                                                                                                   2
Amid Magerramov’i, tema kaitsja ja prokuröri vahel sõlmitud kokkuleppe kohaselt on Amid
Magerramov’i karistuseks KarS § 121 lg 2 p 3 järgi kvalifitseeritava kuriteo toimepanemise eest
8 kuud vangistust, mis tuleb KarS § 73 lg 1 kohaselt jätta täitmisele pööramata, kui Amid
Magerramov ei pane 1 aasta 6 kuu pikkuse katseaja kestel toime uut tahtlikku kuritegu.

Kokkuleppest nähtuvalt nõustusid süüdistatav ja tema kaitsja kuriteo kvalifikatsiooni, tekitatud
kahju laadi ja suurusega ning jõudsid kokkuleppele prokuröri poolt kohtus nõutava karistuse liigis
ja määras. Kokkuleppe kohaselt on süüdistatavale selgitatud, et süüdimõistva kohtuotsuse korral
peab ta tasuma kriminaalmenetluse kulud ja süüdimõistva kohtuotsusega kaasneva sundraha.

Kohtuistungil jäi süüdistatav sõlmitud kokkuleppe juurde.

Kokkuleppe arutamise põhjal tegi kohus järelduse, et süüdistatava Amid Magerramov’i süüdi
tunnistamine ja tema poolt kokkuleppe sõlmimine on olnud tema tõelise tahte avaldus ning
kriminaalasja menetlemisel on järgitud kokkuleppemenetluse sätteid.

Kohus leiab, et Amid Magerramov tuleb süüdi tunnistada KarS § 121 lg 2 p 3 järgi ning mõista
talle karistus vastavalt kokkuleppele.

Samuti kuuluvad Amid Magerramov’ilt väljamõistmisele kriminaalmenetluse kulud ning
süüdimõistva kohtuotsusega kaasnev sundraha, kuivõrd tulenevalt KrMS § 180 lg-st 1,
süüdimõistva kohtuotsuse korral hüvitab menetluskulud süüdimõistetu. Kriminaaltoimiku
andmetel on menetluskuludeks määratud kaitsja tasu summas 168 eurot, mis kuulub süüdistatavalt
väljamõistmisele. Süüdimõistva kohtuotsusega kaasnev sundraha II astme kuriteo puhul on KrMS
§ 179 lg 1 p 2 kohaselt 1,5 palga alammäära, s.o alates 01.01.2016.a. on selle suuruseks 645 eurot.
Kohtu hinnangul ei esine süüdistatava puhul erandlikke asjaolusid, mille puhul oleks põhjendatud
menetluskulude osaline riigi kanda jätmine.

Kohus juhindub KrMS § 175, § 179, § 180 lg 1; § 248 lg 1 p 5, § 311-313, § 318.



Merle Parts
kohtunik




                                                                                                 3
