                                                                               1-16-3466




                         KOHTUOTSUS
                              EESTI VABARIIGI NIMEL

Kohus                                  Pärnu Maakohus

Otsuse tegemise aeg ja koht            04. mai 2016, Pärnu Maakohtu Kuninga tänava
                                       kohtumaja
Kriminaalasja number                   1-16-3466 (15913000045)

Kohtukoosseis                          Kohtunik Indrek Nummert

Istungisekretär                        Evi Goldschmidt

Prokurör                               Kristine Tamm

Kriminaalasi                           Artjom Santašovi süüdistuses KarS § 298 lg 1 järgi
                                       kokkuleppemenetluse korras
Süüdistatav                            Artjom Santašov
                                       Elu- või asukoht ja aadress:   xxx
                                       Isikukood või sünniaeg:        38001280211
                                       Kodakondsus: xxx
                                       Haridus:                       xxxx
                                       Emakeel:                        xxx
                                       Töökoht või õppeasutus:        xxx

                                       Juhindudes KrMS § 180 lg 1, § 248 lg 1 p 5, § 249, kohus
RESOLUTSIOON
                                       otsustas:

1. Süüdi tunnistada Artjom Santašov KarS § 298 lg 1 järgi ning mõista rahaline karistus 350
(kolmsada viiskümmend) päevamäära (1 päevamäär 5 eurot) summas 1750 (üks tuhat
seitsesada viiskümmend) eurot.

Rahaline karistus tasuda Maksu- ja Tolliameti a/a nr: EE351010052031000004 SEB Pank AS-is või
a/a nr: EE502200221014193355 Swedbank AS-is või a/a nr: EE401700017002872300 Nordea Bank
Finland PLC Eesti filiaalis või a/a nr: EE873300333499990003 Danske Bank AS Eesti filiaalis,
kohustuslik on märkida maksekorraldusele viitenumber 99916400003401. Selgituseks märkida:
rahaline karistus, isiku nimi, kriminaalasja number.

2. Tsiviilhagi ei ole.


                                                                                    Lk 1 / 3
                                                                                     1-16-3466

3. Menetluskulud

Välja mõista Artjom Santašovilt menetluskuludena riigituludesse KrMS § 173 lg 2 alusel
sundraha 645 eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700032787. Selgituseks märkida: menetluskulud, isiku nimi,
kriminaalasja number.

Välja mõistetud summad tasuda 30 päeva jooksul kohtuotsuse jõustumise hetkest. Kui rahalised
nõuded pole täies ulatuses tähtajaks täidetud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

4. Tõkendit ei ole kohaldatud.

5. KrMS § 126 lg 3 p 1 alusel jätta kriminaalasja materjalide juurde asitõendid - OÜ C
valvekaamerate salvestis mälupulgal, Mälupulk Intenso, ümbrik ja veoleping.


Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSKÄIK

Artjom Santašovit süüdistatakse selles, et tema võttis telefoni xxx K. K ning saatis temale isikliku
saadetise cargobussiga Pärnusse. K. K sai saadetise kätte 23.11.2014. Saadetiseks oli ümbrikusse
pakendatud mälupulk, millel oli ettepanek kohtumiseks, et arutada kauba probleemivaba liikumist.
Arvestades ning asjaolu, et maanteekontrolli tõhus läbiviimine on aluseks salakauba veo
avastamiseks, ning esitatud ettepaneku sisu arutada kaupade probleemivaba liikumist, sai K. K aru,
et temalt oodatakse ametikohustuste täitmata jätmist ning soovitakse pakkuda selle eest
altkäemaksu.
Artjom Santašov kohtus K. K 15.12.2014 kella 16.45 – 17.40 vahelisel ajal P l, R kohvikus M.
Kohtumisel andis Artjom Santašov K. K üle sidepidamiseks SIM-kaardi ning paberi ettepanekuga,
milles soovitakse, et K. K jätaks täitmata oma ametikohustused ning avaldaks ametialast infot ehk

                                                                                        Lk 2 / 3
                                                                                     1-16-3466

edastaks kokkulepitud andmed, ametnike töögraafiku ning et jätaksid kontrollimata Eestisse
sisenevad veokid, mille tulemusena saaks segamatult liikuda päevas Eesti territooriumile üks
kütuseauto kütusega, mille eest jäetakse riigile maksud tasumata. Selle eest lubas A. Santašov K. K
8000 eurot altkäemaksu.
Sellega Artjom Santašov, altkäemaksu lubamisega, pani toime KarS § 298 lg 1 järgi
kvalifitseeritava kuriteo.

Prokurör ja süüdistatav kaitsja juuresolekul on sõlminud kokkuleppe, mille kohaselt prokurör nõudis
kohtus: Artjom Santašovi süüdi tunnistamist KarS § 298 lg 1 järgi ning süüdistatavale karistuseks
rahaline karistus 350 (kolmsada viiskümmend) päevamäära (1 päevamäär 5 eurot) summas 1750
(üks tuhat seitsesada viiskümmend) eurot.

MAAKOHTU SEISUKOHT

Kriminaalasja kohtulikul arutamisel kokkuleppemenetluses veendus kohus, et süüdistatav on
kokkuleppest aru saanud. Süüdistatav jäi kriminaalasja kohtulikul arutamisel sõlmitud kokkuleppe
juurde. Kohtuliku arutamise põhjal tegi kohus järelduse, et kokkuleppe sõlmimine on olnud
süüdistatava tõelise tahte avaldus ja kriminaalasja menetlemisel on järgitud kokkuleppemenetluse
sätteid.

Süüdistatav on ennast süüdi tunnistanud. Tema käitumises teo õigusvastasust ja süüd välistavad
asjaolud puuduvad. Karistust kergendavaks asjaoluks on kahetsus, raskendavaid asjaolusid ei ole.

Lähtudes eeltoodust ja juhindudes KrMS § 248 lg 1 p 5 kohus otsustas kokkuleppe kinnitada ja
süüdi tunnistada Artjom Santašov KarS § 298 lg 1 järgi ning mõista karistus vastavalt kokkuleppele.
Kriminaalmenetluse seadustiku § 173 lg 2 sätestab, et menetluskulud hüvitab kohustatud isik
menetleja määratud ulatuses. Seega tuleb süüdlaselt välja mõista KrMS § 179 lg 1 p 2, § 175 ja §
180 lg 1 alusel riigituludesse sundraha 645 eurot.

Asitõendid jätta kriminaalasja juurde KrMS § 126 lg 3 p 1 alusel. Tsiviilhagi ei ole. Tõkendit ei ole
kohaldatud.



/allkirjastatud digitaalselt/

Indrek Nummert
Kohtunik




                                                                                        Lk 3 / 3
