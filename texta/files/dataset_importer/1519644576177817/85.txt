                                                                                     1-16-11477




                             KOHTUOTSUS
                                  EESTI VABARIIGI NIMEL

Kohus                            Pärnu Maakohus

Otsuse tegemise aeg ja koht      29. detsember 2016.a, Pärnu

Kriminaalasja number             1-16-11477 (16267000715)

Kohtukoosseis                    Kohtunik Teet Olvik
                                 Sekretär Anneli Kaljula

Prokurör                         Vanemprokurör Elle Keeman

Kriminaalasi                     Fredy Mitt süüdistuses KarS § 185 lg 1 ja § 182 järgi
                                 kokkuleppemenetluses

Süüdistatavad                    Fredy Mitt, isikukood: 39201084250; xxxxx

RESOLUTSIOON                     Juhindudes KrMS § 248 lg 1 p 5, § 249, § 306, § 311 ja § 313,
                                 kohus otsustas:

Süüdi tunnistada Fredy Mitt KarS § 185 lg 1 järgi ning karistuseks mõista (1) üks aasta vangistust.
Süüdi tunnistada Fredy Mitt KarS § 182 järgi ning karistuseks mõista (3) kolm kuud vangistust.
KarS § 63 lg 2 ja § 64 lg 1 alusel lugeda kergem karistus kaetuks raskema karistusega ning
liitkaristuseks mõista (1) üks aasta vangistust.
KarS § 74 lg 1 ja 3 alusel jätta mõistetud vangistus tingimisi täitmisele pööramata juhul, kui Fredy
Mitt ei pane (1) ühe aastase katseaja jooksul toime uut kuritegu ning täidab KarS § 75 lg-s 1
sätestatud kontrollnõudeid:
1) elama kohtu määratud alalises elukohas, milleks on ankeetandmetes märgitud elukoht;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 75 lg 2 p 2 alusel kohustada Fredy Mitti katseajal mitte tarvitama alkoholi.
KarS § 75 lg 2 p 21 alusel kohustada Fredy Mitti katseajal mitte omama või tarvitama narkootilisi
või psühhotroopseid aineid.
KarS § 78 p 1 alusel katseaja algust arvata alates kohtuotsuse kuulutamisest, s.o 29.12.2016.a, välja
arvatud KarS § 75 sätestatud käitumiskontrolli nõuete osas, mille kohaldamist alustatakse pärast
kohtulahendi jõustumist.


                                                1
                                                                                    1-16-11477
Välja mõista KrMS § 180 lg 1 alusel süüdimõistetult Fredy Mittilt menetluskulud riigi tuludesse –
KrMS § 175 lg 1 p 4 alusel kaitsja tasu (72) seitsekümmend kaks eurot riigi õigusabi korras
määratud kaitsja osalemise eest kriminaalasja menetluses ning KrMS § 175 lg 1 p 9 ja § 179 lg 1 p 2
alusel sundraha (645) kuussada nelikümmend viis eurot, kokku (717) seitsesada seitseteist eurot.

Välja mõistetud menetluskulud tasuda Maksu- ja Tolliameti a/a nr: EE351010052031000004 SEB
Pank AS-is või a/a nr: EE502200221014193355 Swedbank AS-is või a/a nr:
EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700094259. Selgituseks märkida: Fredy Mitt, 1-16-11477,
menetluskulud.

Välja mõistetud menetluskulud tasuda ositi (12) kaheteist kuu jooksul alates kohtuotsuse
jõustumisest, s.o mitte vähem kui (59.75) viiskümmend üheksa eurot ja 75 senti kuus. Kui rahalised
nõuded pole täies ulatuses tähtajaks täidetud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Vastavalt KrMS § 318 lg-le 4 võib kokkuleppemenetluses tehtud kohtuotsuse peale kohtumenetluse
pool esitada apellatsiooni juhul, kui tegemist on käesoleva seadustiku 9. peatüki 2. jao sätete või §
339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
KrMS § 319 lg 2 kohaselt esitatakse apellatsioon kirjalikult vormistatuna Tallinna
Ringkonnakohtule 15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest
eraldi määruskaebe korras 15 päeva jooksul alates päevast, mil isik sai vaidlustatavast
kohtumäärusest teada või pidi teada saama. Määruskaebus tuleb esitada Pärnu Maakohtule.

Asjaolud
Käesolevas kriminaalasjas süüdistatakse Fredy Mitti selles, et tema 17.07.2016.a kella 01.00 paiku
andis Pärnu linnas Uus tn 3 asuva pubis „Veerev Õlu“ hoovis alaealisele M. K. edasi väikese koguse
narkootilist ainet metamfetamiin.
Eelpool nimetatud aine kuulub narkootiliste ja psühhotroopsete ainete ning nende lähteainete
seaduse ja sotsiaalministri 18.05.2005.a määruse nr 73 „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse tingimused
ja kord ning narkootiliste ja psühhotroopsete ainete nimekirjad“ lisa 1 kohaselt narkootiliste ja
psühhotroopsete ainete I nimekirja ning on seaduse § 3 lg 1 järgi käitlemiseks keelatud. Nimetatud
aine käitlemiseks puudus Fredy Mittil selleks õigustav luba.
Eelpool kirjeldatud narkootilise aine käitlemise asjaolud olid Fredy Mittile teada ning ta eesmärgiks
oli nende realiseerimine. Kuivõrd tegemist oli tema eesmärgiga, on tuvastatud Fredy Mitt
käitumises koosseisu objektiivsete tunnuste suhtes kavatsetus.
Seega Fredy Mitt tahtlikult narkootilise aine väikeses koguses ebaseadusliku edasiandmisega
alaealisele, pani toime KarS § 185 lg 1 järgi kvalifitseeritava kuriteo.
Samuti süüdistatakse Fredy Mitti selles, et tema 16.07.2016.a kella 19.00 paiku kallutas Pärnu
linnas Uus tn 3 asuvas pubis „Veerev Õlu“ nooremat kui kaheksateist aastast M. K. tarvitama
alkohoolset jooki õlu, asetades selle M. K. ette lauale viimasele joomiseks. Sellise tegevusega rikkus
Fredy Mitt alkoholiseaduse § 47 lg 2, mille kohaselt on alkohoolse joogi pakkumine või üleandmine
alaealisele keelatud.
Arvestades, et Fredy Mitt tahtis oma tegevusega tekitada alaealises soovi alkoholi tarvitada, on
tuvastatud tema käitumises koosseisu objektiivsete tunnuste suhtes kavatsetus.
Seega Fredy Mitt tahtlikult alaealise kallutamisega alkoholi tarvitamisele pani toime KarS § 182

                                                2
                                                                                     1-16-11477
järgi kvalifitseeritiva kuriteo.


Kohtumenetluse poolte seisukohad kohtus
Asja kohtueelses menetluses toimunud kokkuleppemenetluse läbirääkimiste käigus süüdistatav ja
tema kaitsja nõustusid kuriteo kvalifikatsiooniga, tekitatud kahju laadi ja suurusega ning jõudsid
kokkuleppele prokuröri poolt kohutus nõutava karistuse liigis ja määras. Sõlmitud kokkuleppe
kohaselt on Fredy Mittile KarS § 185 lg 1 järgi kohaldatavaks karistuseks üks aasta vangistust. KarS
§ 182 järgi kohaldatavaks karistuseks on kolm kuud vangistust. KarS § 63 lg 2 ja § 64 lg 1 alusel
loetakse kergem karistus kaetuks raskema karistusega ning liitkaristuseks mõistetakse üks aasta
vangistust. KarS § 74 lg 1 ja 3 alusel jäetakse mõistetud vangistus tingimisi täitmisele pööramata
juhul, kui Fredy Mitt ei pane ühe aastase katseaja jooksul toime uut kuritegu ning täidab KarS § 75
lg-s 1 sätestatud kontrollnõudeid: 1) elama kohtu määratud alalises elukohas; 2) ilmuma
kriminaalhooldaja määratud ajavahemike järel kriminaalhooldusosakonda registreerimisele; 3)
alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta; 4) saama kriminaalhooldusametnikult eelneva loa elukohast
lahkumiseks Eesti territooriumi piires kauemaks kui viieteistkümneks päevaks; 5) saama
kriminaalhooldusametnikult eelneva loa elu-, töö- või õppimiskoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks. KarS § 75 lg 2 p 2 alusel kohustatakse Fredy Mitti katseajal mitte
tarvitama alkoholi. KarS § 75 lg 2 p 21 alusel kohustatakse Fredy Mitti katseajal mitte omama või
tarvitama narkootilisi või psühhotroopseid aineid. Fredy Mitt end kohtuistungil talle esitatud
süüdistustes süüdi ei tunnistanud, kuid jäi sõlmitud kokkuleppe juurde. Ka prokurör jäi kohtus
sõlmitud kokkuleppe juurde ja palus selle kohtul kinnitada.

Maakohtu seisukoht
Kohtuliku arutamise tulemusena kokkuleppemenetluse korras tegi kohus järeldused, et
süüdistatavaga kokkuleppemenetlusega kokkuleppe sõlmimine on olnud tema tõelise tahte avaldus
ning kriminaalasja menetlemisel on järgitud kokkuleppemenetluse sätteid. Fredy Mitt tuleb süüdi
tunnistada KarS § 185 lg 1 ja § 182 järgi ning mõista talle karistus vastavalt sõlmitud kokkuleppele.
Tõkendit ei ole kohaldatud. Asitõendeid ei ole. Tsiviilhagi ei ole esitatud.
KrMS § 180 lg 1 kohaselt kohustub süüdimõistetu hüvitama menetluskulud. Vastavalt sõlmitud
kokkuleppele tuleb Fredy Mittilt välja mõista KrMS § 175 lg 1 p 4 alusel kaitsja tasu 72 eurot riigi
õigusabi korras määratud kaitsja osalemise eest kriminaalasja menetluses ning KrMS § 175 lg 1 p 9
ja § 179 lg 1 p 2 alusel sundraha 645 eurot, kokku 717 eurot.
Süüdistatavale on selgitatud, et süüdimõistva kohtuotsusega kaasneb menetluskulude hüvitamise
kohustus vastavalt KrMS § 180 lg-le 1. Samuti on süüdistatavale selgitatud kokkuleppemenetlusega
kaasnevate menetluskulude summa suurust.
Vastavalt sõlmitud kokkuleppele välja mõistetud menetluskulud tasuda ositi 12 kuu jooksul alates
kohtuotsuse jõustumisest, s.o mitte vähem kui 59.75 eurot kuus. Kui rahalised nõuded pole täies
ulatuses tähtajaks täidetud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


(allkirjastatud digitaalselt)

Teet Olvik
kohtunik




                                                3
