                             KOHTUMÄÄRUS


Kohus                            Viru Maakohus

Määruse aeg ja koht              01. september 2016, Rakvere kohtumaja

Kohtuasja number                 1-14-9258

Kohtunik                         Kristel Vedro

Kohtuasi                         Viru Vangla materjalid Roger Aljas vangistusest
                                 tingimisi enne tähtaega vabastamiseks

                                 ROGER ALJAS (isikukood 38402220252), kannab
Süüdimõistetu
                                 karistust Viru Vanglas.

Kirjalik menetlus

Kohtumääruse õiguslik alus       KarS § 76; KrMS § 426, § 383, § 384 ja § 387, § 408

RESOLUTSIOON
Jätta ROGER ALJAS vangistusest tingimisi enne tähtaega vabastamata.


Edasikaebe kord

Kohtumäärusele peale on õigus esitada määruskaebus 15 päeva jooksul, alates päevast,
mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendused
1. Viru Vangla esitas 29.06.2016 Viru Maakohtule materjalid kinnipeetava Roger Aljase
vangistusest tingimisi enne tähtaega vabastamiseks elektroonilise järelevalve alla.

2. Roger Aljas tunnistati Pärnu Maakohtu 12.06.2015 otsusega süüdi KarS § 184 lg 2 p 2 järgi
ning karistuseks mõisteti vangistus 4 aastat. KarS § 65 lg 2 alusel suurendati karistust Harju
Maakohtu 04.02.2014 otsusega mõistetud ja ärakandmata karistuse, so 96 üldkasuliku töö
tunni võrra ehk 48 päeva, vangistust võrra. Liitkaristuseks mõisteti 4 aastat 1 kuu ja 18 päeva
vangistust. KarS § 68 alusel loeti eelvangistuses viibitud aeg alates 06.06.2014 karistusaja
hulka ja karistusaja algust arvestati alates 05.06.2014. Karistusaja alguseks on 05.06.2014 ja
lõpuks on 23.07. 2018.


                                                                                             1
4. Viru Vangla poolt esitatud materjalidest nähtub, et Roger Aljase elukohana on märgitud
xxxx, kus elavad tema ema S R ja viimase abikaasa R R. Korteriomand, xxxx, kuulub R R,
kes ei ole nõus elektroonilise valve paigaldamisega antud aadressile. Eeltoodust nähtub, et
Roger Aljasel puudub elukoht, kuhu paigaldada elektroonilise valve seade.
5. Samal seisukoha on prokuratuur, kes toob välja, et kinnipeetaval puudub vabaduses kindel
elukoht. Seega ei ole täidetud justiitsministri 22.02.2007 määrusega nr.15 kinnitatud
Elektroonilise valve täitmise ja järelevalve korras nimetatud tingimused. Eeltoodu tõttu
ei ole R. Aliase vangistusest KarS § 76 lg 2 p 1 korras vabastamine võimalik ja
seadusekohane.

6.30.08.2016 kohtuistungil teatas Roger Aljas, et ta on teadlik tekkinud olukorrast. Kasuisa ei
andnud nõusolekut, sest korteriomand võõrandatakse.

7. KrMS § 426 lg 1 kohaselt võib karistuse täitmise asukoha järgse maakohtu täitmiskohtunik
pärast süüdimõistetu poolt karistusseadustiku §-s 76 või 77 sätestatud karistusaja ärakandmist
vabastada süüdimõistetu vangistusest tingimisi enne tähtaja lõppemist.
8. Kohus leiab, et kuna puuduvad formaalsed alused süüdimõistetu ennetähtaegseks
vangistuseks vabastamiseks elektroonilise järelevalve alla, siis tuleb jätta Roger Aljas
vangistusest tingimisi enne tähtaega vabastamata. Kinnipeetav R. Aljase tingimisi enne
tähtaega vangistusest vabastamise tähtaeg KarS 76 lg 2 p 2 mõttes ei ole veel saabunud,
kuna isik ei ole veel ära kandnud kahte kolmandikku mõistetud karistusajast. Kohus ei pea
vajalikuks hinnata KarS § 76 lg 4 sätestatud asjaolusid.

9.Vastavalt KrMS § 384 lg 1 maakohtu määruse peale määruskaebuse esitamise õigus on
kohtumenetluse pooltel, samuti menetlusvälisel isikul, kui kohtumäärusega on piiratud tema
õigusi või seaduslikke huve.

10. KrMS § 408 lg 1 kohtuotsus või -määrus jõustub, kui seda ei saa enam vaidlustada muul
viisil kui teistmismenetluses.

11.Vastavalt KrMS § 387 lg 1 esitatakse määruskaebus 15 päeva jooksul, alates päevast, mil
isik sai vaidlustatavast kohtumäärusest teada või pidi teada saama. vaidlustatava
kohtumääruse teinud kohtule, kui käesoleva paragrahvi lõikes 2 ei ole sätestatud teisiti.
Puudutatud isikutel on õigus määrusele 15 päeva jooksul edasi kaevata.

(allkirjastatud digitaalselt)
Kristel Vedro
kohtunik




                                                                                             2
