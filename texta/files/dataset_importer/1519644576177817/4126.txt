                             KOHTUOTSUS
                                 EESTI VABARIIGI NIMEL




  Otsuse teinud kohus                 Harju Maakohus Liivalaia kohtumaja
  Otsuse kuupäev                      27.10.2016.a
  Väärteoasja number                  4-16-7043
  Kohtukoosseis                       kohtunik Aulike Salo
  Kohtuistungi sekretär               Terje Liebert
  Väärteoasi                          Janek Hell süüdistuses LS § 201 lg 2 järgi
  Menetlusalune isik                  Janek   Hell;     isikukood  39305285216;     EV
                                      kodakondsusega; elukoht: XXXX; töökoht: AS XXXX
  Istungil osalenud isikud            Kohtuvälise    menetleja    –    Põhja       Prefektuuri
                                      korrakaitsebüroo – esindaja Enel Kuiv

KOHTUOTSUSE RESOLUTSIOON

Tunnistada süüdi Janek Hell LS § 201 lg 2 järgi ning mõista karistuseks arest 22
(kakskümmend kaks) päeva.

Kohustada Janek Hella asuma kandma mõistetud karistus hiljemalt 31.12.2016.a.

Aresti kandmise kohaks määrata Janek Hella elukohajärgne arestimaja.

Aresti kandmise aja algust hakata lugema reaalselt aresti kandmisele asumisest.

Janek Hella poolt karistuse tähtaegselt kandmata jätmisel kohaldada Janek Hella suhtes
sundtoomist arestimajja.

Edasikaebamise kord

Kohtuotsuse peale võib edasi kaevata Tallinna Ringkonnakohtule 15 päeva jooksul alates päevast,
mil kohtuotsus on kohtumenetluse pooltele kohtus tutvumiseks kättesaadav. Kohtuotsus on
kättesaadav alates 27.10.2016.a.
Kohtus tuvastatud asjaolud:

Janek Hella suhtes on koostatud 10.09.2016.a väärteoprotokoll nr AB 1456377 selle kohta, et
Janek Hell juhtis 10.09.2016.a kella 07.15 ajal Harjumaal, Tallinnas, Sadama 25 juures
mootorsõidukit Peugeot 206 (registreerimismärgiga XXXX), omamata vastava kategooria
mootorsõiduki juhtimisõigust ja juht oli varem sõiduki juhtimiselt kõrvaldatud, millega
menetlusalune isik rikkus LS § 90 lg 1 p 1, 3 nõudeid ja pani toime LS § 201 lg-s 2 ettenähtud
väärteo.

26.10.2016.a toimunud kohtuistungile Janek Hell ei ilmunud. Harju Maakohus edastas Janek
Hellale 26.10.2016.a toimuva kohtuistungi kutse elektronposti teel 04.10.2016.a. 04.10.2016.a
kinnitas menetlusalune isik kohtuistungi kutse kättesaamist, edastades selle kohta elektronkirja.
Samuti on menetlusalune isik saanud 07.10.2016.a kätte tavaposti teel saadetud kohtukutse ja
kinnitanud kutse kättesaamist oma allkirjaga. Seega on menetlusalune isik teadlik väärteoasja
arutamise ajast ja kohast. Kuivõrd menetlusalune isik oli kohtuistungi toimumise ajast ja kohast
teadlik, isik ei ole taotlenud asja arutamise edasilükkamist ning kohus ei ole kohtuistungile
ilmumist kohustuslikuks teinud, leiab kohus, et väärteoasja on võimalik läbi vaadata menetlusaluse
isiku osavõtuta.

Kohtuvälise menetleja esindaja kohtuistungi protokollimist ei soovinud, kinnitades seda
kirjalikult. Kohtuväline menetleja jäi väärteoprotokollis toodu juurde ning leidis, et Janek Hella
süü on tõendamist leidnud väärteotoimikus olevate tõenditega. Kohtuvälise menetleja arvates
väärib menetlusaluse isiku käitumine hukkamõistu ning karmi karistust, et isik teeks vastavad
järeldused ning hoiduks edaspidistest rikkumistest. Isik jätkab väärtegude toimepanemist ning
mingisugust järeldust ta eelnevatest karistustest teinud ei ole. Kohtuvälise menetleja esindaja palus
karistada Janek Hella väärteoprotokollis kirjeldatud rikkumise eest arestiga 22 päeva, kuna
menetlusalune isik ei ole asunud seadusekuulekalt käituma.

Kohus, kuulanud ära kohtuvälise menetleja seisukoha ning uurinud väärteoasja kirjalikke
materjale, leiab, et Janek Hella süü LS § 201 lg 2 järgi väärteo toimepanemises 10.09.2016.a on
tõendamist leidnud eelkõige:

- menetlusaluse isik poolt 10.09.2016.a antud ütlustega, millest nähtuvalt on ta protokolliga
tutvunud ja arusaanud.

- sõiduki juhtimiselt kõrvaldamise otsusega, millest nähtub, et PPA Põhja prefektuuri
vanempiirivalvur Heiki Antonis kõrvaldas 10.09.2016.a Janek Hella sõiduki Peugeot,
registreerimismärgiga XXXX, juhtimiselt LS § 91 lg 2 p 3 alusel, kuna Janek Hellal puudus
vastava kategooria sõiduki juhtimisõigus. Isik kõrvaldati sõiduki juhtimiselt kuni asjaolude
äralangemiseni. Janek Hell on sõiduki juhtimiselt kõrvaldamise otsuse kätte saanud samal
kuupäeval ja seda oma allkirjaga kinnitanud.

- maanteeameti liiklusregistri väljavõtetega, millisest nähtub, et seisuga 13.09.2016.a Janek
Hellal kehtivaid juhilubasid ei leitud.

- sõiduki juhtimiselt kõrvaldamise otsusega, millest nähtub, et PPA Ida prefektuuri Rakvere
politseijaoskonna patrullpolitseinik Eliise Niin kõrvaldas 06.12.2015.a Janek Hella sõiduki
Volkswagen Passat, registreerimismärgiga XXXX, juhtimiselt LS § 91 lg 2 p 3 alusel, kuna Janek
Hellal puudus vastava kategooria sõiduki juhtimisõigus. Isik kõrvaldati sõiduki juhtimiselt kuni
juhtimisõiguse saamiseni. Janek Hell on sõiduki juhtimiselt kõrvaldamise otsuse kätte saanud
samal kuupäeval ja seda oma allkirjaga kinnitanud.


                                                 2
- menetlusaluse isiku suhtes väljastatud karistusregistri õiendiga, millisest nähtub, et
menetlusalust isikut on varem liiklusalaste väärtegude eest karistatud ning viimati LS § 201 lg 2
alusel Viru Maakohtu otsusega karistatud arestiga 15 päeva.

Kohus asub seisukohale, et menetlusalusele isikule – Janek Hellale inkrimineeritud väärtegu LS §
201 lg 2 järgi on kvalifitseeritud õigesti, kohtule on esitatud tõendid selle kohta, et 10.09.2016.a.
puudus menetlusalusel isikul juhtimisõigus. Seejuures nähtub asja materjalidest, et menetlusalune
isik on eelnevalt, s.o 06.12.2015.a kõrvaldatud mootorsõiduki juhtimiselt LS § 91 lg 2 p 3 alusel
– vastava kategooria mootorsõiduki juhtimisõiguse puudumise tõttu. LS § 90 lg 1 p 1 kohaselt ei
tohi mootorsõidukit juhtida isik, kellel ei ole vastava kategooria või alamkategooria mootorsõiduki
juhtimisõigust ning p 3 kohaselt ei tohi mootorsõidukit juhtida isik, kes on kõrvaldatud sõiduki
juhtimiselt LS §-le 91. Seega puudus käesolevalt Janek Hellal vastava mootorsõiduki juhtimise
õigus ning teda oli ka eelnevalt kõrvaldatud sõiduki juhtimiselt LS § 91 lg 2 p 3 alusel. Seega pani
Janek Hell 10.09.2016.a kell 07.15 Sadama 25, Tallinn juures toime LS § 90 lg 1 p 1, 3 sätestatud
keelu rikkumise. Seega on Janek Hell selliselt käitudes pannud toime LS § 201 lg-s 2 ettenähtud
väärteo, s.o mootorsõiduki juhtimise vastava kategooria juhtimisõiguseta isiku poolt, kes on
mootorsõiduki juhtimiselt kõrvaldatud.

Kohtu hinnangul on menetlusalune isik pannud LS § 201 lg 2 järgi kvalifitseeritava väärteo toime
tahtlikult, kuna menetlusalune isik – Janek Hell teadis, et temal puudub sõiduki juhtimise õigus,
olles eelnevalt ka samalaadse rikkumise tõttu sõiduki juhtimiselt kõrvaldatud, kuid vaatamata
sellele asus Janek Hell mootorsõidukit juhtima.

Käesolevas väärteoasjas ei ole kohus tuvastanud Janek Hella käitumises õigusvastasust, süüvõimet
ega süüd välistavaid asjaolusid.

Kohus, hinnanud väärteoasjas kogutud tõendeid, analüüsinud neid kogumis, leiab, et isiku süü on
LS § 201 lg 2 järgi kvalifitseeritava väärteo toimepanemises tõendamist leidnud ja vastavalt
toimepandule tuleb menetlusalust isikut karistada.

KarS § 56 lg 1 kohaselt on karistamise alus isiku süü. Karistuse mõistmisel kohtu poolt või
määramisel kohtuvälise menetleja poolt arvestatakse kergendavaid ja raskendavaid asjaolusid,
võimalust mõjutada süüdlast edaspidi hoiduma süütegude toimepanemisest ja õiguskorra
kaitsmise huvisid.

Karistust kergendavad ning raskendavad asjaolud KarS §-de 57 ja 58 järgi menetlusaluse isiku
käitumises puuduvad. Arvestades menetlusalust isikut iseloomustavaid andmeid selle kohta, et
Janek Hella on varem liiklusalaste väärtegude toimepanemise eest karistatud rahatrahvide kui ka
arestiga ja viimati, s.o Viru Maakohtu 09.05.2016.a otsusega arestiga 15 päeva ning käesolevalt
on menetlusalune isik pannud toime uue väärteo, asub kohus seisukohale, et rahatrahv kui kergem
karistusliik on end ammendanud, kuivõrd see ei taga oodatud tulemust ega sunni Janek Hella
loobuma väärtegude toimepanemisest ning näitab ilmekalt, et Janek Hell ei ole varasematest
karistustest järeldusi teinud. Kuivõrd Janek Hell rikub süstemaatiliselt õiguskorda, millega
väljendab oma ükskõikset ja üleolevat suhtumist kehtivatesse ühiskondliku elunormidesse, on
välistatud temale kergemaliigilise karistuse määramine ning arvestades Janek Hella seniste
rikkumiste arvu, tuleb tema suhtes kohaldada teiseliigilist karistust, mis on seotud isiku vabaduse
piiramisega – arestiga, mis sunniks teda hoiduma samalaadsete väärtegude toimepanemisest
edaspidi. Kohus märgib, et Janek Hellal puudub sõiduki juhtimisõigus, kuid vaatamata sellele
osaleb ta liikluses mootorsõiduki juhina, kujutades selliselt ohtu liikluses ja selline käitumine on
objektiivselt ühiskonnas taunitav. Janek Hell on kohtu hinnangul pannud väärteo toime teadlikult
ja tahtlikult. Sellest tulenevalt asub kohus seisukohale, et isiku süü on suur. Menetlusalusele isikule
inkrimineeritud väärteo iseloom viitab sellele, et menetlusalune isik kujutab endast liikluses
jätkuvalt suurt ohtu ning see peaks tingima karistuse mõistmise ettenähtud sanktsiooni keskmist
                                                  3
määra ületavas määras. Janek Hellal on 3 kehtivat liiklusalast väärteokaristust. Nagu kohus juba
eelnevalt märkis, on Janek Hella viimati karistatud LS § 201 lg 2 ettenähtud väärteo
toimepanemise eest Viru Maakohtu 09.05.2016.a otsusega ning teda karistati arestiga 15 päeva.
Kohus on seisukohal, et käesoleval juhul on põhjendatud aresti kohaldamine pikkusega 22 päeva,
kuivõrd iga järgnev karistus peab olema eelmisest rangem.

Kohus leiab, et kuivõrd puudub alus aresti viivitamatult täitmisele pööramiseks VTMS § 205 lg 1
alusel, tuleb isikule määrata tähtaeg, mille vältel peab isik ilmuma karistuse kandmisele. Kohus
määrab, et Janek Hell peab asuma kandma aresti hiljemalt 31. detsembril 2016.a.

Kohus juhindub KarS § 48, LS § 201 lg 2 ning VTMS §-dest 83 p 2, 107 lg 1 p 1, 108, 109, 110,
111.


Aulike Salo
Kohtunik




                                               4
