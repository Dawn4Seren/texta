                       KOHTUMÄÄRUS
 Kohus                               Harju Maakohus, Kentmanni kohtumaja
 Kohtunik                            Mati Maksing
 Määruse tegemise aeg ja koht        4. jaanuar 2016. a, Tallinn
 Tsiviilasja number                  2-10-19308
 Tsiviilasi                          XXX, XXXja XXXavaldus KÜ XXX(likvideerimisel)
                                     sundlõpetamiseks
 Tsiviilasja hind                    25 000 Eesti krooni (1 597,79 eurot)
 Menetlusosalised ja nende           Avaldajad: XXX (isikukood XXX), XXX(isikukood
 esindajad                           XXX) ja XXX(isikukood XXX)
                                     Puudutatud isik: KÜ XXX(likvideerimisel, registrikood
                                     XXX), likvideerija XXX (isikukood XXX)

 Menetlustoiming                     Likvideerija ametist vabastamise, menetluse lõpetamine
                                     ja äriühingu kustutamise otsustamine

 RESOLUTSIOON
    1.   Vabastada XXX(isikukood XXX) KÜ XXX(likvideerimisel) likvideerija
         kohustustest.
    2.   Kustutada registrist KÜ XXX(likvideerimisel, registrikood XXX) edasist
         likvideerimismenetlust läbiviimata.
    3.   Lõpetada menetlus tsiviilasjas nr 2-10-19308.
    4.   Määrus kehtib ja kuulub täitmisele alates edastamisest KÜ-le XXX.
    5.   Harju Maakohtu tsiviilkantseleil saata määrus pärast selle jõustumist täitmiseks
         Tartu Maakohtu registriosakonnale.
 Edasikaebamise kord
 Käesoleva kohtumääruse peale võib esitada määruskaebuse Tallinna Ringkonnakohtule Harju
 Maakohtu Kentmanni kohtumaja kaudu 15 päeva jooksul alates määruse kättetoimetamisest,
 kuid mitte hiljem kui viie kuu jooksul alates määruse tegemisest.
 Kohtumääruse peale määruskaebuse esitamisel tuleb tasuda riigilõiv 50 eurot.
 Kui menetlusosaline taotleb määruskaebuse esitamisel menetlusabi, peab ta seaduses sätestatud
 tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
 taotleb, eelkõige esitama määruskaebuse.

MENETLUSE KÄIK
1. XXX, XXXja XXX(avaldajad) esitasid 26. aprillil 2010 avalduse KÜ XXX(likvideerimisel,
puudutatud isik) sundlõpetamiseks ja likvideerija määramiseks. Kohus rahuldas avalduse
                                                                                       2-10-19308

12. novembri 2010. aasta määrusega ning sama määrusega sundlõpetas puudutatud isiku ja
määras likvideerijaks XXX(likvideerija). Alates 21. novembrist 2014 on likvideerimise
järelevalve asi kohtuniku Mati Maksing menetluses seoses asja varem lahendanud kohtuniku
Merike Varuski stažeerimisega Riigikohtus.
2. Kohus kohustas 18. juuli 2014 ja 30. oktoobri 2014 kirjadega likvideerijat esitama
likvideerija aruande. Likvideerija esitas 11. novembril 2014 selgitused likvideerimise kohta,
aga kohtu nõutud aruannet ei esitanud. Kohus helistas 12. novembril 2014 likvideerijale.
Likvideerija selgitas, et 17. novembril 2014 annab kohtule teada pankrotiavalduse esitamisest.
Nimetatud tähtpäevaks likvideerija kohtule teadet ei esitanud. Kohus määras 17. detsembri
2014. aasta määrusega likvideerijale täiendava tähtaja kuni 1. aprillini 2015 aruande
esitamiseks ning hoiatas likvideerijat, et kui kohtu määratud tähtajaks ei ole likvideerimist
lõpetatud või likvideerija ei esita aruandeid, trahvib kohus likvideerijat. Kohtu määratud
tähtajaks likvideerija aruannet kohtule ei esitanud. Kohus kontrollis 17. aprillil 2015 äriregistrit,
mille kohaselt on puudutatud isik jätkuvalt likvideerimisel. Kohus määras 20. aprilli 2015. aasta
määrusega likvideerijale trahvi ja andis täiendava tähtaja likvideerimismenetluse lõpetamiseks
kuni 29. maini 2015 ning pikendas 5. juunil 2015 seda tähtaega kuni 31. juulini 2015.
Likvideerija esitas kohtule 19. juunil 2015 selgitused likvideerimise kohta, mille kohaselt
likvideerija palub vabastada ta likvideerija kohustustest.
3. Kohus määras 8. septembril 2015 avaldajatele tähtaja seisukohtade esitamiseks likvideerija
vabastamise ja uue likvideerija kandidaadi osas. Avaldaja XXX teatas 29. septembril 2015, et
tema kui ka teistel avaldajatel puudub huvi likvideerimisemenetlusega tegelemiseks. Samuti ei
ole pakkuda teist likvideerija kandidaati. Avaldajad ei ole vastu menetluse lõpetamisele.
Tsiviilasjas nr 2-15-9427 jõustus menetlust lõpetav lahend 10. detsembril 2015, millega kohus
keeldus likvideerija pankrotiavalduse menetlusse võtmisest.

KOHTU PÕHJENDUSED
4. Kohus leiab, et likvideerija tuleb vabastada likvideerija ülesannetest, menetlus käesolevas
tsiviilasjas lõpetada ning puudutatud isik registrist kustutada.
5. Tsiviilkohtumenetluse seadustiku (TsMS) § 604 lg 2 kohaselt, kui kohus ei leia mõistliku aja
jooksul isikut, kes vastaks seaduses sätestatud nõuetele ja oleks nõus ameti vastu võtma ning
avaldaja ei suuda kohtu määratud tähtaja jooksul ühtki sobivat kandidaati kohtule esitada,
jäetakse avaldus rahuldamata või menetlus lõpetatakse. Kui sundlõpetatud eraõiguslikule
juriidilisele isikule ei õnnestu määrata likvideerijat ja mõistliku aja jooksul ei ole algatatud ka
eraõigusliku juriidilise isiku pankrotimenetlust, määrab kohus ühtlasi, et isiku
likvideerimismenetlust läbi ei viida ja juriidiline isik kustutatakse registrist. TsMS § 4772 lg 2
esimese lause kohaselt kohtu määratud isikut, kes ei täida oma ülesandeid nõuetekohaselt või
ei järgi kohtu antud korraldusi, võib kohus trahvida ja isiku ametist vabastada. TsMS § 604 lg 5
sätestab, et kohus võib määratud isiku ka omal algatusel vabastada ja uue isiku määrata.
6. Kohus leiab, et kohtu poolt määratud likvideerija tuleb ametist vabastada. Likvideerija ei ole
täitnud kohtu korraldusi ega esitanud aruandeid oma ülesannete täitmise kohta ega suutnud viia
läbi puudutatud isiku likvideerimismenetlust. Vaatamata trahvi määramisele ei ole likvideerija
kohtu poolt määratud täiendava tähtaja jooksul lõpetanud likvideerimismenetlust ega esitanud
likvideerija aruannet. Likvideerimismenetluse jooksul ei ole likvideerija esitanud kohtule
mõistlike põhjendusi oma ülesannete täitmata jätmise kohta. Kohtu määratud tähtajaks
avaldajad uut likvideerija kandidaati ei esitanud ning teatasid, et neil puudub huvi
likvideerimismenetluse läbiviimise osas. Kuivõrd avaldajad ei ole kohtu määratud tähtajaks
esitanud uue likvideerija nõusolekut ja seisukohta likvideerija tasu ja kulude osas, siis tuleb



                                                                                               2 (3)
                                                                                     2-10-19308

menetlus tsiviilasjas lõpetada ja kustutada puudutatud isik registrist vastavalt TsMS § 604
lg-le 2.
7. Vastavalt 10. veebruari 2011 täiendavale otsusele käesolevas asjas jäid kõik menetluskulud
puudutatud isiku kanda. Kohus on menetluskulud määranud kindlaks 20. septembri 2012. aasta
määrusega.
8. TsMS § 4772 lg 2 teise lause alusel võib likvideerija isiku ametist vabastamise määruse peale
esitada määruskaebuse. TsMS § 606 lg 2 kohaselt menetluse lõpetamise määruse peale võivad
avaldaja ja juriidiline isik esitada määruskaebuse. Äriseadustiku (ÄS) § 204 lg 2 sätestab, et kui
osaühing lõpetatakse kohtulahendi alusel, saadab kohus lahendi äriregistrile kande tegemiseks.
Kooskõlas ÄS § 204 lg 3 loetakse osaühing lõpetatuks alates lõpetamise kande tegemisest
äriregistrisse. Määrus kehtib ja kuulub täitmisele alates edastamisest juriidilisele isikule (TsMS
§ 606 lg 1).

/ allkirjastatud digitaalselt /
Mati Maksing
kohtunik




                                                                                            3 (3)
