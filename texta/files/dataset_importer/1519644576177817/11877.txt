                                                                                 1-16-4365




                        KOHTUOTSUS
                              EESTI VABARIIGI NIMEL


Kohus                                   Harju Maakohus
Otsuse tegemise aeg ja koht             22. juuni 2016, Tallinn
Kriminaalasja number                    1-16-4365 (16230200183)
Kohtunik                                Märt Toming
Kohtuistungi sekretär                   Eda Loor
Kriminaalasi                            Grete Kallase süüdistus KarS § 424 järgi
                                        Kokkuleppemenetluses
Prokurör                                Kaito Puusepp
Süüdistatav                             Grete Kallas
                                        Ik: 47504094911, EV kodanik; keskharidus;
                                        pensionär; töökoht: puudub, elukoht: XXX.
                                        Tõkendit kohaldatud ei ole.
                                        Varasem karistatus:
                                        - Harju Maakohtu 14.04.2010 otsusega KarS §
                                        392 lg 1 ja § 25 lg 2 alusel rahalise karistusega 91
                                        päevamäära, s.o 4550 krooni. Karistuse tasumata
                                        osa asendatud Harju Maakohtu 09.12.2015
                                        määrusega üldkasuliku tööga 25 tundi. Harju
                                        Maakohtu 31.03.2016 määrusega asenduskaristus,
                                        so tegemata üldkasulik töö 13 tunni ulatuses
                                        asendatud vangistusega 13 päeva, millise
                                        karistuse ärakandmist arvestati alates 30.03.2016.
Kaitsja                                 Kohtueelsel menetlusel Sulev Tammemäe
RESOLUTSIOON
1. Grete Kallas süüdi tunnistada KarS §-s 424 ettenähtud kuriteo toimepanemises ja
   mõista talle karistuseks tähtajaline vangistus 4 (neli) kuud.
2. KarS § 73 lg 1 ja 3 alusel jätta Grete Kallasele mõistetud ja ära kandmata karistus, s.o
   tähtajaline vangistus 4 (neli) kuud Grete Kallase suhtes kohaldamata, jättes selle
   karistuse täies ulatuses täitmisele pööramata tingimusel, et Grete Kallas temale
   määratud 1 (üks) aasta ja 6 (kuus) kuuse katseaja kestel ei pane toime uut tahtlikku
   kuritegu.
3. KarS § 78 p 1 kohaselt arvestada Grete Kallasele määratud 1 aasta ja 6 kuuse katseaja
   kulgemist alates kohtuotsuse kuulutamisest, s.o alates 22.06.2016.

                                           1
4.   KarS § 50 lg 1 p 1 alusel kohaldada Grete Kallase suhtes lisakaristust, võttes Grete
     Kallaselt ära mootorsõiduki juhtimise õigus 4 (neli) kuuks. Kohaldatud lisakaristus
     hakkab kehtima kohtuotsuse jõustumisest ning lisakaristus lõpeb 4-kuulise tähtaja
     möödumisel.
5.   Vastavalt LS § 127 sätetele tuleb pärast otsuse jõustumist viie tööpäeva jooksul
     juhiluba loovutada Maanteeametile.
6.   Grete Kallaselt välja mõista KrMS § 173 lg 1 p 1 ja lg 2; § 175 lg 1 p-de 3, 4 ja 9; §
     179 lg 1 p 2 ja § 180 lg-te 1 ja 3 alustel:
       •     teise astme kuriteos süüdimõistva kohtuotsusega kaasnev sundraha 645
             (kuussada nelikümmend viis) eurot;
       •     määratud kaitsjale kohtueelsel menetlusel makstud tasu 96 (üheksakümmend
             kuus) eurot;
       •     joobe tuvastamise kulud kokku 131 (sada kolmkümmend üks) eurot,
     s.o kokku menetluskulu 872 (kaheksasada seitsekümmend kaks) eurot, mis tuleb
     kohtuotsuse jõustumisest 12 kuu jooksul, s.o vähemalt 72,67 eurot kuus, tasuda
     kohtuotsuse lisana koostatavas makseinfos näidatud Maksu- ja Tolliameti
     arveldusarvele, märkides ära kohustusliku viitenumbri ja selgituse: „Grete Kallas, 1-
     16-4365, menetluskulud, ositi tasumine“. Makseinfo koos arveldusarvete numbrite ja
     viitenumbriga edastatakse kohtuistungil kätteandmise võimatusel Grete Kallase poolt
     avaldatud elukoha aadressile tavapostiga. Menetluskulude tähtaegse tasumata jätmise
     korral loetakse maksetähtaeg saabunuks ja kogu nõue suunatakse täitemenetluse
     läbiviimiseks kohtutäiturile täitemenetluse seadustikus sätestatud korras.

Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioonkaebuse esitamise
soovist teatatakse otsuse teinud kohtule kirjalikult seitsme päeva jooksul, alates
kohtuotsuse resolutiivosa kuulutamisest. Apellatsiooniõiguse kasutamise soovist võib
teatada ka elektrooniliselt. Apellatsioon esitatakse ringkonnakohtule kirjalikult 15 päeva
jooksul alates otsuse avalikult teatavakstegemisest. Vahistatud süüdistatav või tema kaitsja
võib esitada apellatsiooni 15 päeva jooksul alates süüdistatavale kohtuotsuse koopia
kätteandmisele järgnevast päevast. Apellatsioon jäetakse läbi vaatamata ja tagastatakse
kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest
eraldi, s.o määruskaebemenetluse korras vastavalt KrMS § 387 lg-le 1, esitades
määruskaebuse 15 päeva jooksul, alates päevast, mil isik sai vaidlustatavast
kohtumäärusest teada või pidi teada saama, vaidlustatava kohtumääruse teinud kohtule.
Kriminaalasja kohtulikul uurimisel kohus tuvastas:
Grete Kallas juhtis tahtlikult 14.02.2016 kella 00:34 ajal Harju maakonnas Kose-Jägala
mnt 1. km-l mootorsõidukit Ford Focus reg nr XXX joobeseisundis olevana (narkootiliste
ainete 3-metüülfentanüül, fentanüül, amfetamiin, metaamfetamiin, nordasepaam,
alprasolaam, klonasepaam joove).
Oma teoga süüdistatav rikkus liiklusseaduse § 69 lg 1 sätteid, mille kohaselt juht ei tohi
olla joobeseisundis. Korrakaitseseaduse § 36 lg 1 kohaselt on joobeseisund alkoholi,
narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või
psüühilistes funktsioonides ja reaktsioonides.

                                            2
Seega pani Grete Kallas toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.
Juhindudes KrMS § 245 sätetest on 12.05.2016 sõlminud Põhja Ringkonnaprokuratuuri
abiprokurör Kaito Puusepp, süüdistatav Grete Kallas ja tema kaitsja Sulev Tammemäe
järgneva kokkuleppe:
KarS § 424 järgi ettenähtud kuriteo toimepanemise eest taotleb prokurör kohtus
süüdistatava karistamist vangistusega 4 (neli) kuud.
KarS § 73 lg 1 alusel vabastada süüdistatav 4 (nelja) kuulise vangistuse kandmiselt
tingimusel, et ta temale määratava katseaja kestel ei pane toime uut tahtlikku kuritegu.
KarS § 73 lg 3 alusel määrata katseaja pikkuseks 1 (üks) aasta ja 6 (kuus) kuud.
KarS § 50 lg 1 p 1 alusel võtta süüdistatavalt lisakaristusena ära mootorsõiduki juhtimise
õigus 4 (neljaks) kuuks.
Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri arvamuse kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel ja juhindudes
KrMS § 173 lg 1 p-st 1 ja lg-st 2; § 175 lg 1 p-dest 3, 4 ja 9; § 179 lg 1 p-st 2; § 180 lg-test
1 ja 3; § 248 lg 1 p-st 5; §-st 249; §-st 311; §-st 313; KarS §-st 424; § 50 lg 1 p-st 1; § 73
lg-test 1 ja 3; § 78 p-st 1 asub kohus seisukohale, et Grete Kallas kuulub temale KarS §-s
424 ettenähtud kuriteo toimepanemises esitatud süüdistuses süüdimõistmisele ja temale
tuleb mõista karistus sõlmitud kokkuleppe kohaselt.
Menetluskulud
KrMS § 180 lg 1 kohaselt hüvitab menetluskulud süüdimõistetu. Menetletavas
kriminaalasjas on kokkuleppes määratud süüdistatava menetluskuludeks süüdimõistva
otsusega kaasnev sundraha teise astme kuriteo toimepanemise eest ja määratud kaitsja tasu
kohtueelses menetluses, samuti joobe tuvastamise kulud, mis tuleb maksta 12 kuu jooksul
alates kohtuotsuse jõustumisest. Ühes kuus kuulub tasumisele vähemalt 72,67 eurot. Kohus
selgitab ka, et kohtu määratud 12-kuulise tähtaja ületamisel loetakse maksetähtaeg
saabunuks ja kogu nõue suunatakse täitemenetluse läbiviimiseks kohtutäiturile
täitemenetluse seadustikus sätestatud korras.




Märt Toming
kohtunik
/allkirjastatud digitaalselt/




                                             3
