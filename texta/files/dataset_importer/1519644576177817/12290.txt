                                                                        Väärteoasi nr.4-16-4757




                     K O H T U M Ä Ä R US


Kohus                              Harju Maakohus Liivalaia Kohtumaja
Määruse kuupäev                    17.06.2016.a.

Kohtunik                           Aime Ivanson

Kaebuse esitaja                     Roman Filippov, isikukood 37304040302,
                                    Elukoht: XXX
                                    e-posti aadress: XXX

Menetluse liik                      kaebus kirjalikus hoiatamismenetluses tehtud trahviteate
                                    peale

LÕPPOSA
Jätta läbi vaatamata Roman Filippovi kaebus kohtuvälise menetleja - Tallinna
Munitsipaalpolitsei Ameti – poolt kirjalikus hoiatamismenetluses nr 148273 koostatud
trahviteate peale.

Määruse peale võib esitada määruskaebuse Harju Maakohtule 15 päeva jooksul alates määrusest
teadasaamisest.

Asjaolud ja kohtu seisukoht
Harju Maakohtusse saabus 14.06.2016.a. Roman Filippovi kaebus Tallinna Munitsipaalpolitsei
Ameti 17.05.2016.a. kirjalikus hoiatamismenetluses nr 148273 tehtud hoiatustrahvi peale.
Kaebusest nähtuvalt taotleb Roman Filippov parkimistrahvi nr 148273 tühistamist.

Trahviteatest nähtuvalt määrati Tallinna Munitsipaalpolitsei Ameti poolt 17.05.2016.a kirjalikus
hoiatamismenetluses nr 148273 hoiatustrahv 20 eurot sõiduki Toyota reg.märgiga XXX juhi
poolt liiklusseaduse märgi 361(peatumise keeld) rikkumise eest.

Mootorsõiduki eest vastutaval isikul on õigus 30 päeva jooksul trahviteate kättetoimetamisest
arvates trahviteade vaidlustada VTMS § 545 sätestatud alustel ja korras, saates kaebuse
hoiatustrahvi määranud kohtuvälisele menetlejale.

Kohtule esitatud materjalidest ei nähtu, et Roman Filippov oleks esitanud kaebuse hoiatustrahvi
määranud kohtuvälisele menetlejale. s.o. Tallinna Linnavalitsusele (Tallinna Munitsipaalpolitsei
Ametile).

Kirjalikus hoiatamismenetluses on kohtuvälise menetleja poolt VTMS § 546 alusel tehtud
otsustuse peale võimalik esitada kaebus kohtuvälise menetleja juhile VTMS § 76 alusel. Alles
pärast kohtuvälise menetleja juhi otsustust VTMS § 77 lg 2 järgi on võimalik esitada kaebus
maakohtule VTMS § 78 alusel juhul, kui isik ei nõustu tehtud määrusega ja vaidlustatakse
kohtuvälise menetleja tegevust, millega on rikutud isiku õigusi ja vabadusi.



VTMS § 114 lõike 2 sätestab, et kaebust ei saa esitada maakohtule VTMS § 542 kohaselt
kirjalikus hoiatamismenetluses tehtud trahviteate peale.

Kuna Roman Filippov ei ole sisuliselt vaidlustanud kohtuvälise menetleja juhi otsustust, vaid
kohtuvälise menetleja trahviteadet, puudub kohtul VTMS § 78 lg 1 alusel pädevus tema poolt
esitatud kaebuse lahendamiseks, mistõttu jätab kohus kaebuse läbi vaatamata.



Kohus juhindub VTMS § 78 lg 1 ja § 114 lg 2

Kohtunik
/allkirjastatud digitaalselt/
