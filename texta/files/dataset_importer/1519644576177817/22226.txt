                                                                               1-16-389




                         KOHTUOTSUS
                              EESTI VABARIIGI NIMEL

Kohus                         Viru Maakohus

Otsuse tegemise aeg ja koht   02. märts 2016, Narva kohtumaja

Kriminaalasja number          1-16-389 (14240102467)

Kohtunik                      Innokenti Menšikov

Kohtuistungi sekretär         Egle Niugulist

Tõlk                          Irina Ogurova

Kriminaalasi                  Valentin Jelissejevi süüdistuses KarS § 245 (alates 01.01.2015
                              KarS § 245 lg 1) järgi, kokkuleppemenetluses
                              Viru Ringkonnaprokuratuuri ringkonnaprokurör Konstantin
Prokurör
                              Rostovtsev
Süüdistatav                   Valentin Jelissejev

                              Elukoht xxx, isikukood 38407223714, kodakondsuseta,
                              keskeriharidus, emakeel – vene keel, töökoht xxx
                              Varasem karistatus:
                              - 29.05.2013 Viru Maakohtu Narva kohtumaja poolt KarS § 257
                              järgi vangistusega 7 kuud 28 päeva.
                              Tõkend – elukohast lahkumise keeld kehtis alates 04.11.2014
                              kuni 04.11.2015.
Kaitsja                       Vandeadvokaat Vladimir Rogulski

RESOLUTSIOON
Tunnistada Valentin Jelissejev süüdi KarS 245 (alates 01.01.2015 KarS § 245 lg 1) järgi ja
mõista talle karistuseks 5 (viis) kuud vangistust.

Kohaldada KarS § 74 lg 1 ja mitte pöörata vangistust täielikult täitmisele, kui Valentin
Jelissejev ei pane katseajal toime uut kuritegu ja täidab talle KarS § 75 lg 1 sätestatud
käitumiskontrolli ajaks pandud kontrollnõudeid, nimelt:
  1) elama aadressil xxx;
  2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
  3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;

                                                                                       1
                                                                                  1-16-389

 4) saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks;
 5) saama kriminaalhooldusametnikult eelneva loa elu-, töö- või õppimiskoha vahetamiseks.
 6) saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.

Katseajaks määrata 1 (üks) aasta. Katseaja algus - 02.03.2016.


Mõista Valentin Jelissejevilt riigituludesse välja menetluskulud: sundraha 645 (kuussada
nelikümmend viis) eurot, kaitsja Vladimir Rogulski poolt kriminaalasja eeluurimisel
osutatud õigusabi eest 96 (üheksakümmend kuus) eurot ning kaitsja Vladimir Rogulski
poolt 02.03.2016 kohtuistungil osutatud õigusabi eest 24 (kakskümmend neli) eurot.

Jätta ekspertiisi (nr 14E-GE1012) kulud summas 684 (kuussada kaheksakümmend neli)
eurot riigi kanda.

Määrata, et Valentin Jelissejevil on õigus tasuda väljamõistetud menetluskulud osade
kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99916700013861 ning selgitus „Valentin Jelissejev, 1-16-389
kriminaalmenetluse kulud“. Kui rahalised nõuded pole täies ulatuses tähtaegselt tasutud
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Asja kohtulikul arutamisel kohus tuvastas

24.06.2014 kella 19.00 paiku Valentin Jelissejev, olles alkoholijoobes, võttis Eesti lipu koos
vardaga maha Mõisa tn 12 majaotsalt, surus endale jalgade vahelt, aga seejärel lõi lipuga kaks
korda vastu puud, mille tagajärjel varras purunes, rebis katki lipukanga ja viskas lipu maha.

Oma tegudega pani Valentin Jelissejev toime Eesti lipu maha rebimise, purustamise ja
rüvetamise, s.t KarS § 245 ettenähtud kuriteo.

Kooskõlas Valentin Jelissejevi, tema kaitsja Vladimir Rogulski ja Viru Ringkonnaprokuratuuri
Narva osakonna ringkonnaprokuröri Konstantin Rostovtsevi vahel 18.01.2016 sõlmitud
kokkuleppega KarS § 245 ettenähtud kuriteo toimepanemise eest nõuab prokurör kohtus karistada
Valentin Jelissejevit 5 (viie) kuulise vangistusega. Vastavalt KarS § 74 mõistetud vangistust ei
pöörata täielikult täitmisele, kui Valentin Jelissejev ei pane kohtu määratud katseajal toime uut
kuritegu ja täidab talle KarS § 75 lg 1 p 1-6 sätestatud käitumiskontrolli ajaks pandud
kontrollnõudeid, nimelt: - elama aadressil: xxx; - ilmuma kriminaalhooldaja määratud
                                                                                           2
                                                                                1-16-389

ajavahemike järel kriminaalhooldusosakonda registreerimisele; - alluma kriminaalhooldaja
kontrollile oma elukohas ning esitama talle andmeid oma kohustuste täitmise ja elatusvahendite
kohta; - saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks; - saama kriminaalhooldusametnikult eelneva loa elu-, töö- või
õppimiskoha vahetamiseks; - saama kriminaalhooldusametnikult eelneva loa Eesti territooriumilt
lahkumiseks ja väljaspool Eesti territooriumi viibimiseks. Katseaeg määrata kestusega 1 (üks)
aasta.

Kohtuistungil Valentin Jelissejev avaldas, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks, kokkuleppe sõlmimisel
avaldas oma tõelist tahet.

Ringkonnaprokurör ja kaitsja toetasid sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse kohaldamisel
kokkuleppe sõlmimine oli süüdistatava tõelise tahte avaldus, kõikidest kokkuleppemenetluse
normidest on kinni peetud.

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.

/allkirjastatud digitaalselt/

Innokenti Menšikov
Kohtunik




                                                                                        3
