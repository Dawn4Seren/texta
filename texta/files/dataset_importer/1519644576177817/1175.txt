                                                                     Tsiviilasi nr 2-16-115727




                             KOHTUOTSUS
                             EESTI VABARIIGI NIMEL
                                 (Tagaseljaotsus)


Kohtu nimetus                           Pärnu Maakohus
Kohtunik                                Ivika Sillaots
Otsuse avalikult teatavaks tegemise     08. detsember 2016, Pärnu Maakohtu Pärnu Rüütli tn
aeg ja koht                             kohtumaja kantselei kaudu
Tsiviilasja number                      2-16-115727
Tsiviilasi                              Osaühingu Aktiva Finants hagi J.J.’i vastu põhivõla
                                        351,15 eurot ja viiviste 351,10 eurot ning jooksva
                                        viivise nõudes
Tsiviilasja hind                        730,49 eurot
Menetlusosalised ja nende esindajad     Hageja: Osaühing Aktiva Finants, registrikood
                                        10746479, asukoht A. Weizenbergi 20, 10150 Tallinn
                                        Hageja lepinguline esindaja: Kadri Timuska, e-post
                                        jurist@julianus.ee
                                        Kostja: J.J., isikukood xxxxxxxxxxx, elukoht
                                        hagiavalduses Xxxxxxxxxxx, tegelik elu- või
                                        viibimiskoht teadmata, menetlusdokumendid kätte
                                        toimetatud avalikult

Menetlemise viis                        Kirjalik menetlus

RESOLUTSIOON
    1. Hagi rahuldada tagaseljaotsusega. TsMS § 444 lõike 3 alusel kohus vormistab
       tagaseljaotsuse kirjeldava ja põhjendava osata.
    2. Välja mõista J.J.’ilt (isikukood xxxxxxxxxxx) Osaühingu Aktiva Finants (registrikood
       10746479) kasuks Elisa Eesti AS-iga 29.07.2013. a sõlmitud liitumislepingust nr
       2592009 tulenev põhivõlg 351,15 eurot ja viivis kuni hagi esitamiseni 12.10.2016. a
       351,10 eurot, kokku 702,25 eurot (seitsesada kaks eurot ja 25 senti).
    3. Välja mõista J.J.’ilt (isikukood xxxxxxxxxxx) Osaühingu Aktiva Finants (registrikood
       10746479) kasuks viivis tasumata põhinõudelt (351,15 eurolt) alates 13.10.2016. a kuni
       põhinõude täitmiseni võlaõigusseaduse § 113 lõike 1 teises lauses ettenähtud ulatuses.
    4. TsMS § 162 lõike 1 alusel jätta menetluskulud kostja J.J.’i kanda.
    5. Välja mõista J.J.’ilt Osaühingu Aktiva Finants kasuks mõistlikud ja põhjendatud
       menetluskulud summas 300,00 (kolmsada) eurot, s.o hagilt tasutud riigilõiv 125,00
       eurot ja õigusabikulud 175,00 eurot.



                                                                                         1 (2)
                                                                           Tsiviilasi nr 2-16-115727



     6. Menetluskuludelt tuleb tasuda menetluskulude suurust kindlakstegeva lahendi
        jõustumisest alates kuni täitmiseni viivist võlaõigusseaduse § 113 lõike 1 teises lauses
        ettenähtud ulatuses.
     7. Tagaseljaotsus on tagatiseta viivitamata täidetav (TsMS § 468 lg 1 p 2).
     8. Toimetada kohtuotsus kostjale J.J.’ile kätte avalikult, otsuse resolutiivosa
        avaldamisega väljaandes Ametlikud Teadaanded. Avalikult kättetoimetatuks
        loetakse otsus 15 päeva möödumisel väljavõtte väljaandes Ametlikud Teadaanded
        ilmumise päevast (TsMS § 317 lg 1, lg 3-5).
Edasikaebamise kord
Kostja võib kaja esitada tagaseljaotsuse kättetoimetamisest alates 30 päeva jooksul. Kohtuotsus
loetakse avalikult kättetoimetatuks 15 päeva möödumisel otsuse väljavõtte väljaandes
Ametlikud Teadaanded avaldamise tähtaja lõppemise päevast. Kui tagaseljaotsus toimetatakse
kätte avalikult, võib kostja esitada kaja 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kostjal tuleb kaja
esitamisel lisada kõik asja ettevalmistamise lõpule viimiseks vajalik, sh TsMS § 394 nõuetele
vastav kirjalik vastus hagile.
Kajalt ja menetluse taastamise avalduselt tasutakse kautsjonina summa, mis vastab riigilõivule
poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon
tuleb tasuda Rahandusministeeriumi arveldusarvele nr EE571010220229377229 (SWIFT:
EEUHEE2X) SEB Pank AS-is või a/a EE062200221059223099 (SWIFT: HABAEE2X)
Swedbank AS-is, või a/a EE513300333522160001 (SWIFT: FOREEE2X) Danske Bank A/S
Eesti filiaalis või a/a EE221700017003510302 (SWIFT: NDEAEE2X) Nordea Bank Finland
Plc Eesti filiaalis, märkides selgituseks: kaja kautsjon, tsiviilasja number, nimi.
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Menetluskulude kindlaksmääramise peale võib edasi kaevata menetluskulude hüvitamiseks
õigustatud või menetluskulusid kandma kohustatud isik, kui vaidlustatav menetluskulude
summa ületab 200 eurot.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista menetlustähtaja
ennistamist (TsMS § 187 lg 6).



/allkirjastatud digitaalselt/
Ivika Sillaots
Kohtunik




                                                                                               2 (2)
