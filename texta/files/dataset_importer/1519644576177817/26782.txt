                                      KOHTUMÄÄRUS
                                     EESTI VABARIIGI NIMEL

Kohus                           Pärnu Maakohus
Kohtunik                        Sirje Lahesoo
Otsuse tegemise aeg ja koht     08.jaanuar 2016 Paide
Tsiviilasja number              2-15-15419
Tsiviilasi                      Juri Žiganov’i pankrotiavaldus OÜ Rakston pankroti väljakuuluta-
                                miseks
Menetlusosalised ja             Võlausaldaja: Juri Žiganov, isikukood xxxxxxxxxxx, elukoht
nende esindajad                 xxxxxxxxx xxxxx xxxxxxx, esindajad Andrias Palmits, vandeadvo-
                                kaat ja Sulev Mander, volikirja alusel
                                Võlgnik: OÜ Rakston, registrikood 12270963, asukoht Uuetalu
                                Röa küla Väätsa vald Järvamaa, esindaja Küllo Kabral
Kohtuistungil osales            Ajutine haldur Ly Müürsoo

RESOLUTSIOON
1. Lõpetada OÜ Rakston (registrikood 12270963, asukoht Uuetalu Röa Väätsa vald Järvamaa)
suhtes esitatud pankrotiavalduse menetlus pankrotti välja kuulutamata raugemise tõttu.
2. Likvideerida OÜ Rakston ja kustutada ta Tartu Maakohtu registriosakonna äriregistrist.
3. OÜ Rakston likvideerimine ja registrist kustutamine teha ülesandeks ajutisele haldu-
rile Ly Müürsoo’le.
4. Vabastada Ly Müürsoo alates OÜ Rakston registrist kustutamisest ajutise halduri
kohustustest.
5. Määrata OÜ Rakston dokumentide vastutavaks hoidjaks Küllo Kabral (isikukood
xxxxxxxxxxx, elukoht xxxxxx xxxx xxxxxxxxx).
6. Määrata, et ajutise halduri Ly Müürsoo tasu koos käibemaksuga on 900.00 eurot (sh
käibemaks 150 €) ning kulude hüvitis koos käibemaksuga 60.00 eurot (sh käibemaks 10 €).
6.1. Ajutise halduri tasu ja kulud (kokku 960 € koos käibemaksuga) mõista välja pankrotiavalduse
esitajalt Juri Žiganov’ilt OÜ-le x (äriühing, mille kaudu ajutine haldur tegutseb, registrikood
xxxxxxxx, konto xxxxxxxxxxxxxxxxxxxx).
7. Määrata, et võlausaldaja Juri Žiganov’i menetluskulud on riigilõiv 10.00 eurot ja
õigusabikulu koos käibemkasuga 1033.56 eurot. Jätta võlausaldaja menetluskulud täies
ulatuses võlgniku OÜ Rakston kanda.
8. Avaldada teade pankrotimenetluse lõpetamise kohta väljaandes Ametlikud
Teadaanded. Kohtumäärus edastada Tartu Maakohtu registriosakonnle.

EDASIKAEBAMISE KORD
Määruse peale võib esitada määruskaebuse Tallinna Ringkonnakohtule Pärnu Maakohtu kaudu 15
päeva jooksul määruse teatavakstegemisest.

ASJAOLUD
Juri Žiganov esitas    Pärnu   Maakohtu   Paide   kohtumajale   avalduse   OÜ   Rakston   pankroti
väljakuulutamiseks.
06.11.2015 kohtumäärusega nimetas kohus OÜ Rakston ajutiseks halduriks Ly Müürsoo.
Ajutine haldur esitas kohtule aruande milles tegi ettepaneku OÜ Rakston suhtes tehtud
pankrotiavalduse menetlus lõpetada pankroti välja kuulutamata raugemise tõttu, kuna võlgnikul ei
ole vara pankrotimenetluse kulude katteks ja puuduvad ajutisele haldurile teadaolevad vara
tagasivõitmise ja –nõudmise võimalused.
24.11.2015 määrusega määras kohus OÜ Rakston suhtes esitatud pankrotiavalduse menetluse rau-
gemise vältimiseks pankrotimenetluse kulude katteks kohtu deposiiti makstava summa suuruse ja
tähtaja ning hoiatas rahasumma mittetasumise tagajärgede suhtes. Pankrotimenetluse kulude
katteks deposiidi maksmise teade avaldati samal kuupäeval väljaandes Ametlikud Teadaanded.
Kohtu määratud tähtajaks võlausaldajad ega kolmandad isikud kohtu deposiiti kohtu määratud
rahasummat ei tasunud.
                                                                               Tsiviilasi nr 2-15-15419

KOHTU SEISUKOHT
1. Pankrotiseaduse (PankrS) § 1 lg 2 kohaselt on võlgnik maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt ajutine.
Pankrs § 1 lg 3 kohaselt on juriidilisest isikust võlgnik maksejõuetu ka siis, kui võlgniku vara ei kata
tema kohustusi ja selline seisund ei ole võlgniku majanduslikust olukorrast tulenevalt ajutine.
PankrS § 29 lg 1 kohaselt kohus lõpetab kohus menetluse pankrotti välja kuulutamata raugemise
tõttu olenemata võlgniku maksejõuetusest, kui võlgnikul ei jätku vara pankrotimenetluse kulude
katteks ning ei ole võimalik vara tagasi võita või tagasi nõuda, sealhulgas esitada nõue juhtorgani
liikme vastu.
Kohus, tutvunud ajutise halduri aruandega, kuulanud kohtuistungil ära võlausaldaja ja ajutise
halduri arvamuse ning võlgniku esindaja seisukohad, uurinud dokumentaalseid tõendid ning
hinnanud neid kogumis tuvastas, et OÜ-l Rakston on ajutisele haldurile teadaolevaid kohustusi
kokku vähemalt 13 313,77 eurot, samas puudub tal ajutisele haldurile teadaolevalt vara. Selline
seisund ei ole kohtule esitatud dokumentidest tulenevalt ajutine. Võlgniku osakapital oli negatiivne
juba seisuga 31.12.2013 ning tema majandustegevus on ilmselgelt lõppenud. Ajutisele haldurile
teadaolevalt puuduvad ka vara tagasivõitmise ja tagasinõudmise võimalused. Ajutise halduri
järelpärimisele deposiidi maksmise võimaluse kohta pankrotimenetluse kulude katteks jättis valdav
enamus teadaolevaid võlausaldajaid üldse reageerimata, üks võlausaldaja ei pidanud deposiidi
maksmist võimalikuks. Ka kohtu ettepanekule maksta raugemise vältimiseks OÜ Rakston
pankrotimenetluse kulude katteks 1800 eurot, ükski võlausaldaja ega kolmas isik raha kohtu
deposiiti ei maksnud.
Eeltoodut arvestades leiab kohus, et OÜ Rakston suhtes esitatud pankrotiavalduse menetlemine
tuleb lõpetada PankrS § 29 lg 1 alusel pankrotti välja kuulutamata raugemise tõttu, kuna võlgnikul
puudub vara pankrotimenetluse kulude katteks ning seni esitatud materjalid ei kinnita tõsikindlalt
ka võimalust vara tagasivõita või tagasinõuda, sealhulgas esitada nõue võlgniku juhtorgani liikme
vastu.

2. Aruandest nähtuvalt on ajutine haldur teinud käesolevas asjas esitatud pankrotiavalduse
menetlemisel toiminguid (erinevate järelpärimiste koostamine ja saatmine, saadud dokumentide
analüüs, suhtlemine kohtutäiturite, samuti võlausaldajate ja võlgniku esindajatega, aruande
ettevalmistamine, kohtuistungil osalemine), milleks kulus 10 tundi. Toimingud on menetlust
arvestades põhjendatud ning ajutine haldur on selle eest õigustatud saama tasu 750 eurot
(tunnihind 75 €) pluss käibemaks 150 eurot, tasu koos käibemaksuga 900 eurot. Ajutine haldur on
teinud kulutusi bürookuludeks (telefoni, mobiili, arvuti, skänneri kasutamine, transpordikulu) 50
eurot, pluss käibemaks 10 eurot, kulu koos käibemaksuga 60 eurot. Ajutine haldur taotles nii
aruandes kui kohtuistungil ajutise halduri tasu ja kulude väljamõistmist pankrotiavalduse esitajalt
ning seda OÜ-le x, st büroole, mille kaudu ajutine haldur tegutseb. Võlausaldaja esindaja ja võlgnik
kinnitasid kohtuistungil, et neil pole ajutise halduri tasu ja kulu osas vastuväiteid. Eeltoodust
tulenevalt ja arvestades halduri töö mahtu ja kvaliteeti peab kohus põhjendatuks kinnitada halduri
tasuks koos käibemaksuga 900 eurot (sh käibemaks 150 eur) ning kulud 60 eurot (sh käibemaks
10 eur). Ajutise halduri tasu ja kulu mõista välja pankrotiavalduse esitajalt Juri Žiganov’ilt ning seda
OÜ-le x, st äriühingule, mille kaudu haldur tegutseb.

3. Võlausaldaja Juri Žiganov esitas avalduse oma menetluskulu kindlaksmääramiseks. Esitatud
avalduse kohaselt on J.Žiganov’i menetluskuluks õigusabikulu 1033,56 eurot (koos käibemaksuga)
ja riigilõiv 10 eurot. Avaldusele on lisatud ka võlausaldaja esindaja tehtud töö aruanne ja arved.
Võlausaldaja palus oma menetluskulud välja mõista võlgnikult. Nii võlgnik kui ajutine haldur
teatasid kohtule, et neil pole võlausaldaja menetluskulude avaldusele vastuväiteid. Eeltoodut
arvestades rahuldab kohus võlausaldaja taotluse ning mõistab OÜ-lt Rakston Juri Žiganov’i kasuks
välja 1043,56 (1033,56 + 10) eurot menetluskulude hüvitamiseks.

4. Äriseadustiku § 58 lg 4 alusel määrab võlgniku dokumentide vastutavaks hoidjaks võlgniku
juhatuse liige Küllo Kabral.


/allkirjastatud digitaalselt/
Sirje Lahesoo
Kohtunik




                                               2 (2)
