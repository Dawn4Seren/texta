                            KOHTUOTSUS
                               EESTI VABARIIGI NIMEL
                                    Tagaseljaotsus

Kohus                              Harju Maakohus
Kohtunik                           Kaire Pullerits
Otsuse tegemise aeg ja koht        23. veebruar 2016.a Tallinn, Kentmanni kohtumaja
Tsiviilasja number                 2-15-121886
Tsiviilasi                         Xxxhagi Xxxvastu põhivõlgnevuse 100 eurot, intressi
                                   35 eurot, kahju 45 eurot, leppetrahvi 50 eurot ja
                                   viiviste 100 eurot saamiseks lepingu alusel ning
                                   alternatiivne nõue põhivõlgnevuse 100 eurot, intressi
                                   0,05 eurot ja viiviste 8,04 eurot saamiseks alusetu
                                   rikastumise sätete alusel.


Hagi hind                          330 eurot
Menetlusosalised ja nende          Hageja: Xxx(välismaine registrikood XXX, asukoht
                                   XXX)
esindajad                          Hageja lepinguline esindaja: Triin Reinmaa (e-post:
                                   triin@creditreform.ee)
                                   Kostja: Xxx(isikukood XXX, elukoht XXX)


RESOLUTSIOON
   1. Rahuldada hagi tagaseljaotsusega.
   2. Välja mõista Xxx`lt Xxxkasuks 19.12.2014 sõlmitud laenulepingust tulenev
      võlgnevus 108,85 eurot (sh põhivõlg 100 eurot, intress 0,05 eurot, viivised 8,80
      eurot).
   3. Välja mõista Xxx`lt Xxxkasuks viivised põhivõlgnevuselt (100 eurot) alates
      24.02.2016 VÕS § 113 lg 1 teises lauses sätestatud määras, kuni Xxx poolt
      põhivõlgnevuse täieliku tasumiseni.
   4. Tagaseljaotsus on tagatiseta viivitamata täidetav (TsMS § 468 lg 1 p 2).
   Menetluskulude jaotus
   1. Menetluskulud jätta Xxxkanda.
   2. Välja mõista Xxx`lt menetluskulu, so Creditreform Eesti OÜ poolt tasutud riigilõiv
      summas 75 eurot ja lepingulise esindaja kulud summas 50 eurot, kokku summas
      125 eurot.



Edasikaebamise kord
Hagejal on õigus esitada kohtuotsuse peale apellatsioonkaebus Tallinna Ringkonnakohtule 30
päeva jooksul, alates otsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Apellatsioonkaebus
võidakse lahendada ringkonnakohtus kirjalikus menetluses, kui kaebuse esitaja ei taotle selle
lahendamist istungil.

Kostja võib esitada Harju Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või kui tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada. Koos kajaga tuleb kohtule esitada kõik asja
ettevalmistamise lõpuleviimiseks vajalik ning kajalt tuleb tasuda kautsjonina summa, mis vastab
riigilõivule poolelt hagihinnalt, kuid mitte vähem kui 100 eurot ja mitte rohkem kui 1 500 eurot
(TsMS § 142 lg 2). Kautsjon tuleb tasuda Rahandusministeeriumi arvelduskontole nr
EE571010220229377229 AS-is SEB Pank või nr EE513300333522160001 Danske Bank A/S
Eesti filiaalis või nr EE062200221059223099 Swedbank AS-is või nr EE221700017003510302
Nordea Bank Finland Plc Eesti filiaalis.

Menetlusabi taotlemise kord

Kohus selgitab, et vastavalt tsiviilkohtumenetluse seadustiku (TsMS) § 187 lg 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.


Kohtu selgitused

TsMS § 444 lg 3 järgi võib kohus tagaseljaotsuse teha kirjeldava ja põhjendava osata.
Käesolevas kohtuotsuses teeb kohus kirjeldava ja põhjendava osa üksnes hageja poolt
alternatiivsena esitatud intressinõude ja viivisenõude osas, muus osas on otsus kirjeldava ja
põhjendava osata.

Kohus edastas kostjale hagimaterjalid koos menetlusse võtmise kohtumäärusega ja nõudis
kostjalt kirjalikku vastust. Kostjat hoiatati, et kirjaliku vastuse tähtajaks andmata jätmise korral
on kohtul õigus tagaseljaotsusega hagi rahuldada. Hagimaterjalid toimetati kostjale kätte
isiklikult. Kostja kohtu poolt määratud tähtajaks ei vastanud ega esitanud vastuväiteid.

Riigikohtu tsiviilkolleegium on 05.03.2014 kohtumääruse 3-2-1-186-13 punktis 25 muuhulgas
nentinud, et tuleks astuda seadusandlikke samme, tagamaks kiirlaenusaajate seaduslike õiguste
kaitse (eelkõige ebaseaduslike kõrvalnõuete sissenõudmise vastu) ka kohtumenetluses, eelkõige
kui võlgnik ise menetluses ei osale (tagaseljaotsuste puhul). Eelnimetatud määrusest tulenevalt
analüüsib kohus alljärgnevalt XxxOÜ ja kostja vahel 19.12.2014 sõlmitud laenulepingust
tuleneva intressinõude seaduspärasust.

Tsiviilseadustiku üldosa seaduse (TsÜS) § 86 lg 1 sätestab, et heade kommete või avaliku
korraga vastuolus olev tehing on tühine. TsÜS § 86 lg 2 järgi on tehing heade kommetega
vastuolus muu hulgas siis, kui pool teab või peab teadma tehingu tegemise ajal, et teine pool teeb
                                                                                                  2
tehingu tulenevalt oma erakorralisest vajadusest, sõltuvussuhtest, kogenematusest või muust
sellisest asjaolust, ja kui tehing on tehtud teise poole jaoks äärmiselt ebasoodsatel tingimustel või
pooltele tulenevate vastastikuste kohustuste väärtus on heade kommete vastaselt tasakaalust
väljas. Laenulepingu korral tuleb võrreldavate kohustustena käsitada eelkõige laenuna antava
raha ja sellelt makstava tasu (intressi) suhet. Seega on TsÜS § 86 lg 2 kohaldamise eelduseks
esmalt laenusaaja sundolukord ja teiseks laenu ja sellelt makstava intressi vahekorra oluline
ebaproportsionaalsus (kohtumääruse punkt 16).
TsÜS § 86 lg 3 teise lause kohaselt eeldatakse tarbijakrediidilepingute puhul, et pooltele
tulenevate vastastikuste kohustuste väärtus on heade kommete vastaselt tasakaalust väljas muu
hulgas siis, kui tarbija poolt tasumisele kuuluva krediidi kulukuse määr ületab krediidi andmise
ajal Eesti Panga viimati avaldatud keskmist krediidiasutuste poolt eraisikutele antud
tarbimislaenude kulukuse määra enam kui kolm korda.
Kolleegiumi arvates on TsÜS § 86 lg 1 võimalik kohaldada juhul, kui krediidilepingust tuleneva
krediidi ja selle eest makstava tasu vahekord on tasakaalust väljas sedavõrd erakordselt suures
ulatuses, mis õigustab lugeda tehingu heade kommete vastaseks ka krediidisaaja sundolukorda
hindamata. Kolleegiumi arvates võib vähemalt eelduslikult olla sellise olukorraga tegu, kui
krediidi kulukuse määr ületab krediidi andmise ajal Eesti Panga viimati avaldatud keskmist
krediidiasutuste poolt eraisikutele antud tarbimislaenude kulukuse määra enam kui kuus korda
(kohtumääruse punkt 22).
Käesoleva tsiviilasja toimiku materjalidest nähtuvalt on XxxOÜ ja kostja vahel 19.12.2014
sõlmitud laenuleping, mille kohaselt laenuandja andis kostjale laenu 30-päevaks summas 100
eurot, intressiga 35 eurot, krediidi kulukuse määraga 3748,7% aastas. Eesti Panga kodulehel
avaldatud eraisikutele antud tarbimislaenude kulukuse määr laenu väljastamise ajal (19.12.2014)
oli 26,68%. Laenulepingu krediidi kulukuse määr (3748,7% aastas) ületab Eesti Panga
eraisikutele antud tarbimislaenude kulukuse määra 140,5 korda. Seega on XxxOÜ ja kostja vahel
19.12.2014 sõlmitud laenulepingust tulenevate vastastikuste kohustuste väärtus heade kommete
vastaselt ebamõistlikult tasakaalust väljas, mistõttu on tehing TsÜS § 86 lg-st 1 tulenevalt tühine.

VÕS § 1027 sätestab, et isik peab andma teisele isikule välja temalt õigusliku aluseta saadu.
Kuivõrd XxxOÜ ja kostja vahel sõlmitud laenuleping on eeltoodud põhjustel tühine, on kostja
kohtu hinnangul saanud hagejalt õigusliku aluseta 100 eurot, milline summa tuleb kostjal
hagejale tagastada. Seega mõistab kohus kostjalt välja hageja kasuks õigusliku aluseta saadud
100 eurot.

Kui tehing on heade kommete vastase intressi tasumise kohustuse tõttu tühine, on intressi või
muud sellesarnast laenu kasutamise ajast sõltuvat tasu maksma kohustatud poolel TsÜS § 86 lg 4
järgi õigus tühise tehingu järgi saadu tagastada selleks tähtpäevaks, milleks ta pidi laenu
tervikuna tagasi maksma tühise tehingu järgi, makstes intressi VÕS § 94 lg-s 1 sätestatud
suuruses (kohtumääruse punkt 23). Kuivõrd Xxx ja kostja vaheline tehing on heade kommete
vastase intressi tasumise kohustuse tõttu tühine, võtab kohus intressi arvutamisel aluseks VÕS §
94. Laenu andmise hetkel (so 19.12.2014) oli Ametlikes Teadaannetes avaldatud
intressimääraks 0,15%, seega kujuneb laenu kasutamise eest makstava intressi suuruseks 1,23
eurot (100 × 0,15% / 365 × 30). Tuginedes hageja taotlusele mõistab kohus kostjalt hageja
kasuks välja intressi suuruses 0,05 eurot.

Kuivõrd Xxx ja kostja vahel sõlmitud laenuleping on tühine, mõistab kohus kostjalt välja viivise
seadusjärgses määras (VÕS § 113 lg 1, § 94).
Refinantseerimismäär 02.01.2015 kuni 30.06.2015 oli Eesti Panga teatel 0,05% aastas. Seega oli
kehtiv seadusjärgne viivisemäär 0,05 + 8 = 8,05% aastas. Ajavahemikul 18.01.2015-30.06.2015,
so 163 päeva eest on 100 euro suurust põhivõlga ja 365-päevast aastat arvestades viivis 3,6 eurot
(100 × 0,0805 / 365 × 163).
Refinantseerimismäär 01.07.2015 kuni 01.01.2016 oli Eesti Panga teatel 0,05% aastas. Seega oli
kehtiv seadusjärgne viivisemäär 0,05 + 8 = 8,05% aastas. Ajavahemikul 01.07.2015-01.01.2016,
                                                                                                3
so 184 päeva eest on 100 euro suurust põhivõlga ja 365-päevast aastat arvestades viivis 4,06
eurot (100 × 0,0805 / 365 × 184).
Refinantseerimismäär alates 02.01.2016 on kuni uue refinantseerimismäära teatamiseni Eesti
Panga viimase teate kohaselt 0,05% aastas. Seega on kehtiv seadusjärgne viivisemäär 0,05 + 8 =
8,05% aastas. Ajavahemikul 02.01.2016-23.02.2016 (kohtuotsuse tegemise päev), so 52 päeva
eest on 100 euro suurust põhivõlga ja 365-päevast aastat arvestades viivis 1,14 eurot (100 ×
0,0805 / 365 × 52).

Kokku moodustab viivis ajavahemikul 18.01.2015-23.02.2016 8,80 eurot (3,6+4,06+1,14).
Tuginedes eeltoodule mõistab kohus kostjalt hageja kasuks välja viivised summas 8,80 eurot
põhivõlgnevuselt (100 eurot) alates 18.01.2015 kuni kohtuotsuse tegemiseni 23.02.2016.

Hageja on taotlenud mõista kostjalt hageja kasuks välja viivised kuni põhinõude täitmiseni
seaduses sätestatud määras. Kohus mõistab hageja kasuks välja viivised põhivõlgnevuselt (100
eurot) alates 24.02.2016 VÕS § 113 lg 1 teises lauses sätestatud määras, kuni kostja poolt
põhivõlgnevuse täieliku tasumiseni.

TsMS § 162 lg 1 kohaselt hagimenetluse kulud kannab pool, kelle kahjuks otsus tehti. Kuivõrd
kohus rahuldab hageja alternatiivse nõude täielikult, jäävad menetluskulud hageja kanda. TsMS
§ 175 lg 1 sätestab, et kui menetlusosaline peab menetluskulude jaotust kindlaks määrava
kohtulahendi kohaselt kandma teist menetlusosalist esindanud lepingulise esindaja kulud,
mõistab kohus kulud välja põhjendatud ja vajalikus ulatuses. Kohtu hinnangul on õigusabikulu
summas 140 eurot põhjendamatu. Arvestades, et kohus rahuldas hagi eelmenetluses
tagaseljaotsusega seetõttu, et kostja ei vastanud kohtu määratud tähtajaks kohtule, ei saa hageja
põhjendatud ja vajalikud õigusabikulud olla suuremad kui 50 eurot.
Hageja menetluskuludest kuulub kostjalt väljamõistmisele käesolevas tsiviilasjas tasutud
riigilõiv kogusummas 75 eurot ning õigusabikulu 50 eurot. Seega mõistab kohus kostjalt välja
menetluskulu summas 125 eurot hageja kasuks.

/allkirjastatud digitaalselt/

Kaire Pullerits
Kohtunik




                                                                                               4
