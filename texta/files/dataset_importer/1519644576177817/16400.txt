                                                                             1-14-10760




                        KOHTUMÄÄRUS
Kohus                            Viru Maakohus

Määruse tegemise aeg ja koht     05. mai 2016, Narva kohtumaja

Toimiku number                   1-14-10760 (10240105903)

Kohtunik                         Astrid Asi

Kohtuistungi sekretär            Jelena Muttonen

Tõlk                             Irina Ogurova

Asi                              Viru Vangla Kriminaalhooldusosakonna Jõhvi talituse
                                 kriminaalhooldusametnik Kaja Krivani erakorraline
                                 ettekanne nr 8-2/7363-1 Vladimir Melnikovi suhtes

Hooldusalune                     Vladimir Melnikov

                                 Elukoht xxx; isikukood 35911292215; määratlemata
                                 kodakondsus, emakeel – vene keel; xxx
                                 Varasemad karistused: varem kriminaalkorras karistatud
                                 2-l korral, neist viimane:
                                     - 25.03.2015 Viru Maakohtu Narva kohtumaja
                                         poolt KarS § 200 lg 2 p 7, 8, 9 järgi, § 74 lg 1
                                         alusel tingimisi vangistusega 2 aastat 2 kuud
                                         katseajaga 2 aastat.

Istungil osalenud isikud         Kriminaalhooldusametnik            Viktoria Semjonova
                                 Hooldusalune                       Vladimir Melnikov

Kohtuistungi toimumise aeg       22.03.2016, 06.04.2016, 27.04.2016, 05.05.2016


RESOLUTSIOON

KarS § 74 lg 4 alusel pöörata täitmisele Vladimir Melnikovile Viru Maakohtu Narva
kohtumaja 25.03.2015 kohtuotsusega nr 1-14-10760 mõistetud karistus – 2 (kaks) aastat
2 (kaks) kuud vangistust.

Vangistuse kandmise alguseks lugeda 05.05.2016.

Karistuse täitmise tagamiseks kohaldada Vladimir Melnikovi suhtes tõkendit
vahistamine ning võtta ta vahi alla kohtu saalis.

                                                                                       1
                                                                                  1-14-10760
Jätta riigi kanda sundtoomise kulud summas 24 (kakskümmend neli) eurot ja 70 senti.


Edasikaebamise kord

Kohtumäärusele võib esitada määruskaebuse Viru Maakohtu Narva kohtumajale 15 päeva
jooksul alates päevast, kui isik sai kohtumäärusest teada või pidi teada saama.


Asjaolud

Viru Maakohtu Narva kohtumaja 25.03.2015 kohtuotsusega nr 1-14-10760 tunnistati
Vladimir Melnikov süüdi KarS § 200 lg 2 p 7,8,9 järgi ning talle mõisteti karistuseks 3 aastat
ja 3 kuud vangistust. KrMS § 238 lg 2 alusel vähendati mõistetud karistust ühe kolmandiku
võrra ja Vladimir Melnikovi karistati vangistusega 2 aastat ja 2 kuud. Kohaldati KarS § 74 lg-
t 1 ja vangistust ei pööratud täitmisele tingimusel, et Vladimir Melnikov ei pane katseajal
toime uut kuritegu ja täidab KarS § 75 lg-s 1 sätestatud käitumiskontrolli nõudeid. Ta on
kohustatud: 1) elama aadressil xxx; 2) ilmuma kriminaalhooldaja määratud ajavahemike järel
kriminaalhooldusosakonda registreerimisele; 3) alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta; 4)
saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks; 5) saama kriminaalhooldusametnikult eelneva
loa elu-, töö- või õppimiskoha vahetamiseks; 6) saama kriminaalhooldusametnikult eelneva
loa Eesti territooriumilt lahkumiseks ja väljaspool Eesti territooriumi viibimiseks. KarS § 74
lg 3 alusel määrati katseajaks 2 aastat. Katseaja alguseks oli 25.03.2015. Viru Maakohtu
Narva kohtumaja 25.03.2015 kohtuotsus jõustus 02.04.2015.

16.03.2016 saabus Viru Maakohtu Narva kohtumajja erakorraline ettekanne Vladimir
Melnikovi suhtes ettepanekuga pöörata temale mõistetud karistus täitmisele.

Erakorralisest ettekandest nähtub, et Vladimir Melnikov on rikkunud katseaja tingimusi – ta ei
ilmu kriminaalhooldaja määratud ajavahemike järel kriminaalhooldusosakonda
registreerimisele.
Vladimir Melnikov ei ilmunud kriminaalhooldusosakonda registreerimistele järgmistel
kuupäevadel: 03.02.2016, 10.02.2016, 02.03.2016, 09.03.2016. Viimane kohtumine
kriminaalhooldusaluse Vladimir Melnikoviga toimus 06.01.2016.

Seletust ei saanud Vladimir Melnikovilt võtta, sest Vladimir Melnikovi telefon on välja
lülitatud, kodukülastustel pole võimalikesse elukohtadesse sisse saada õnnestunud.
02.03.2016 toimus telefonivestlus Vladimir Melnikovi perearsti xxx Sillamäe Kajaka
Perearstikeskusest (tel 3974135). Perearsti viimane kontakt isikuga oli 05.01.2016. Arsti
selgituste kohaselt oli isik 05.02.2016 kutsunud endale kiirabi, tal tuvastati joove. Kuid
hilisem info puudub.

Sillamäe Linnavalitsuse sotsiaalhoolekande osakonna inspektori 02.03.2016 vastuse kohaselt
ei ole Vladimir Melnikov Sillamäe Linnavalitsuse sotsiaalosakonna poole pöördunud.

Juhindudes KarS § 74 lg 4 teeb kriminaalhooldusametnik kohtule ettepaneku pöörata
Vladimir Melnikovile Viru Maakohtu 25.03.2015 otsusega mõistetud karistus täitmisele, kuna
Vladimir Melnikov ei ole motiveeritud täitma kohtu poolt seatud kontrollnõudeid.



                                                                                            2
                                                                                  1-14-10760

Menetlusosaliste seisukohad kohtuistungil

06.04.2016 kohtuistungil kandis kriminaalhooldaja ette erakorralise ettekande ning palus
pöörata Vladimir Melnikovile mõistetud karistus täitmisele.

Vladimir Melnikov põhjendas kontrollnõue rikkumist asjaoluga, et ta oli haige ning väitis, et
on vastavad tõendid kriminaalhooldusametnikule esitanud.

Kriminaalhooldusametnik esitas kohtule päringute vastused, millest nähtuvalt ei ole Melnikov
viibinud ravil ega käinud visiidil meditsiiniasutustes, mida ta kriminaalhooldusametnikule oli
varem nimetanud.
Kohus lükkas kohtuistungi edasi, et anda Melnikovile võimalus esitada kohtule oma väiteid
kinnitavad tõendid. Uueks istungi ajaks määrati 27.04.2016. Nimetatud istungile Melnikov
kohale ei ilmunud ega teatanud mitteilmumise põhjust. Kohus määras uueks istungi ajaks
05.05.2016 ning kohaldas Melnikovi suhtes sundtoomist.

05.05.2016 istungil Melnikov selgitas, et ei ilmunud 27.04.2016 istungile kuna oli haige.
Tõendit selle kohta pole esitanud. Melnikov palus karistust mitte täitmisele pöörata, lubades,
et rohkem enam ei riku kontrollnõudeid.


Maakohtu seisukoht

Vaadanud läbi toimiku materjalid ja kuulanud ära menetlusosalised, on kohus seisukohal, et
kriminaalhooldusametniku ettepanek Vladimir Melnikovi suhtes on põhjendatud ja kuulub
rahuldamisele.

Kui süüdimõistetu ei järgi katseajal kontrollnõudeid või ei täida talle pandud kohustusi, võib
kohus KarS § 74 lg-st 4 tulenevalt kriminaalhooldusametniku ettekande alusel määrata
täiendavaid kohustusi vastavalt KarS § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele.

Kohus tuvastas, et kriminaalhooldusalune Vladimir Melnikov rikkus kohtu poolt määratud
kohustust: ilmuda kriminaalhooldaja määratud ajavahemike järel kriminaalhooldusosakonda
registreerimisele.   Kriminaalhooldusalune     Vladimir     Melnikov      ei    ilmunud
kriminaalhooldusosakonda registreerimisele 03.02.2016, 10.02.2016, ja 09.03.2016 ega
teavitanud mitteilmumise põhjustest, rikkudes sellega KarS § 75 lg 1 p-s 2 sätestatud
kohustust.

Vladimir Melnikovi väitel ei käinud ta kõnealustel kuupäevadel registreerimisel, kuna oli
haige. Samas ei ole tänaseni esitatud kohtule ühtki arstitõendit, mis seda väidet kinnitaks.
Kriminaalhooldusametniku poolt 26.04.2016 esitatud täiendavatest päringute vastustest ei
nähtu, et Melnikov olnuks eelnimetatud kuupäevadel viibinud arsti ettekirjutusel haiglas või
kodusel ravil. Seega on kohus seisukohal, et Vladimir Melnikovil puudusid mõjuvad põhjused
kontrollnõude mittetäitmiseks. Tal ei olnud sellist objektiivset takistust, mis ei võimaldanud
tal täita kohtu poolt määratud kontrollnõuet.

Arvestades kriminaalhooldaja hinnangut ja Vladimir Melnikovi seletusi ning asjaolu, et
tegemist oli korduva rikkumisega, on kohus veendunud, et Melnikov hoidub käitumiskontrolli
teostamisest kõrvale ning mõjuvad põhjused selleks puuduvad. Seetõttu ei ole
kriminaalhoolduse edasine teostamine kohtu hinnangul otstarbekas ning KarS § 74 lg-st 4
lähtuvalt tuleb Vladimir Melnikovile Viru Maakohtu         Narva kohtumaja 25.03.2015

                                                                                            3
                                                                          1-14-10760
kohtuotsusega nr 1-14-10760 mõistetud karistus – 2 aastat 2 kuud vangistust - pöörata
täitmisele.

Lähtuvalt asjaolust, et Melnikov ei ilmunud ilma mõjuva põhjuseta 27.04.2016 kohtuistungile
ning tema istungil osalemiseks oli vajalik kohaldada sundtoomist, puudub kohtul veendumus,
et Vladimir Melnikov ilmuks ise vabatahtlikult karistuse kandmisele. Neil põhjustel peab
kohus kohtuotsuse täitmise tagamiseks vajalikuks kohaldada tema suhtes KrMS § 130 lg 5 ja
§ 429 lg 1 p 1 alusel tõkendit vahistamine.

Kohus teeb määruse tuginedes eeltoodule ja juhindudes KrMS § 427 lg-st 2, 432 lg-st 3.


(allkirjastatud digitaalselt)

Astrid Asi
Kohtunik




                                                                                         4
