                              KOHTUMÄÄRUS
Tsiviilasja number                     2-13-49776

Kohus                                  Tallinna Ringkonnakohus

Määruse tegemise aeg ja koht           06.09.2016, Tallinn

Kohtukoosseis                          Krista Kirspuu, Ele Liiv, Indrek Soots

Tsiviilasi                             AS Süda Maja (pankrotis) pankrotimenetlus

Vaidlustatud kohtulahend               Harju Maakohtu 26.04.2016 määrus võlausaldajatele häälte
                                       määramiseks
Kaebuse esitaja ja kaebuse liik        OÜ Probus määruskaebus
Menetlusosalised, nende esindajad      Võlgnik: AS Süda Maja (pankrotis, registrikood 10927962),
                                       pankrotihaldur Toomas Saarma

                                       Võlausaldaja I: AS KH Energia-Konsult (registrikood
                                       10303995), lepinguline esindaja vandeadvokaat Viktor
                                       Särgava

                                       Võlausaldaja II: OÜ Probus (registrikood 10655707),
                                       lepinguline esindaja vandeadvokaat Arne Ots

Menetluse liik                         Kirjalik menetlus


 RESOLUTSIOON
   1. Tühistada Harju Maakohtu 26.04.2016 määrus osas, millega kohus otsustas AS Süda
      Maja (pankrotis) pankrotimenetluses OÜ-le Probus mitte rohkem kui 122 640 häält
      anda. Rahuldada OÜ Probus määruskaebus osaliselt.
   2. Määrata OÜ Probus häälte arvuks 124 040.
   3. Määruse tervikresolutsioon sõnastada järgmiselt:
      3.1.Määrata järgmiste võlausaldajate häälte arv:
                 3.1.1. VM – 1 400 häält;
                 3.1.2. Probus OÜ – 124 040 häält;
                 3.1.3. T&O Varahaldus OÜ – 33 305 häält;
                 3.1.4. KH Energia-Konsult OÜ - 233 417 häält;
                 3.1.5. Alandia KV OÜ - 326 häält;
                 3.1.6. Siibxid OÜ - 3 749 häält.
        3.2.Jätta pankrotihaldur Toomas Saarma taotlus deposiidi määramiseks rahuldamata.
 4. Määrus ei ole edasikaevatav (PankrS § 82 lg 4 koosmõjus § 5 lg-s 2 sätestatuga), v.a
    menetluskulude jaotuse osas. Määruskaebuse menetluskulude jaotusele saab esitada
    vandeadvokaadi vahendusel otse Riigikohtule 15 päeva jooksul arvates käesoleva määruse
    kättetoimetamisest.

Menetluse käik
1. AS Süda Maja (võlgnik)esitas 22.10.2013 Harju Maakohtule avalduse pankroti
väljakuulutamiseks. 17.12.2013 määrusega kuulutati välja võlgniku pankrot ja pankrotihalduriks
nimetati Toomas Saarma.

2. 05.04.2016 toimunud võlausaldajate üldkoosolekul esitasid AS KH Energia-Konsult (võlausaldaja
I), OÜ Probus (võlausaldaja II) ja VM vastuväited häälte määramise osas. Võlausaldaja esitas
vastuväite endale häälte määramata jätmisele. OÜ Probus esitas vastuväite endale häälte määramata
jätmisele 140 000 euro eest, VM-le antud häälte osas, AS-ile KH Energia-Konsult antud häälte osas
(v.a osas, mis puudutas RAMM Ehituse OÜ-lt omandatud nõuet), Alandia KV OÜ-le määratud häälte
osas ja Siibxid OÜ-le määratud häälte osas. VM esitas vastuväite T&O Varahalduse OÜ-le määratud
häälte arvu osas, mis ületab summat 2,3 miljonit eurot.

Maakohtu määruse põhjendused
3. Harju Maakohtu 26.04.2015 määrusega määrati võlausaldajate hääled järgmiselt: VM-le 1400
häält; Probus OÜ-le 122 640 häält; T&O Varahaldus OÜ-le 33 305 häält; KH Energia-Konsult OÜ-
le 233 417 häält; Alandia KV OÜ-le 326 häält ja Siibxid OÜ-le 3749 häält. Pankrotihaldur Toomas
Saarma taotlus deposiidi määramiseks jäeti rahuldamata.

Maakohus juhindus PankrS § 82 lg 1, § 82 lg 4. Maakohus oli juba häälte arvu määranud 07.01.2016
kohtumäärusega ja viitas, et jääb ka varasemas määruses toodud seisukoha juurde.

Pankrotihaldur määras võlausaldajale I kohtu poolt määratust vähem hääli, kuna menetluse kestel
selgusid uued asjaolud – audiitori 22.07.2013 õiend AS Süda Maja juhatusele, millest tulenevalt on
haldur määranud hääli 1 809 603,84 euro eest. Võlausaldaja I vaidles sellele vastu, kuna tegemist ei
ole uue asjaoluga, audiitori arvamuses märgitud kohustuse üleminek ei ole toimunud, sest
võlausaldaja ei ole sellega nõustunud ja kohustuse üleminek toimus kolmandate isikute vahelises
lepingus. Kohus nõustus võlausaldajaga. Kolmandate isikute vahelised tehingud ega ka kolmanda
isiku (audiitori) arvamus ei muuda võlausaldaja nõuet. Puuduvad tõendid, et võlausaldaja oleks
võlaõigusseaduse (VÕS) § 175 lg 2 kohaselt kohustuse ülevõtmisega nõustunud. Nõusolekut ei saa
järeldada sellest, et kohustused on vähenenud. Kohus leidis, et võlausaldajale I tuleb anda hääli
07.01.2016 kohtumäärusega märgitud ulatuses ning häälte arvu vähendamiseks alus puudub.

Asjaolu, et võlausaldaja II ei nõustu temale kohtu poolt antud häälte arvuga, ei anna alust muuta tema
häälte arvu. Seetõttu jäävad püsima ka VM-le antud hääled. Võlausaldaja II teised vastuväited on
põhjendamatud: vastuhagi esitamine Alandia KV OÜ vastu ei vähenda viimase häälte arvu
käesolevas pankrotimenetluses ega tehingute tagasivõitmise hagi Siibxid OÜ-le määratud häälte arvu.

VM on vaidlustanud T&O Varahalduse OÜ häälte arvu, kuna 29.02.2016 tegi Tallinna
Ringkonnakohus otsuse, millega tunnustas viimase nõuet summas 2 279 730,58 eurot. See otsus ei
ole aga jõustunud. Häälte arvu on põhjust muuta nõude tunnustamist puudutava kohtulahendi
jõustumisel. Kohus jättis pankrotihalduri taotluse deposiidi määramiseks rahuldamata, kuna PankrS
§ 158 lg 6 mõtteks ei ole deposiidi kogumine riigilõivu tasumiseks.

Määruskaebus
4. Võlausaldaja II palub tühistada maakohtu määruse resolutsiooni punkt 1 osas, milles OÜ-le Probus
jäeti määramata 1 400 häält ning AS-ile KH Energia-Konsult Energia-Konsult määrati hääli üle
18 096. Kaebaja palub teha uue määruse, millega määrata 05.04.2016 ja 26.04.2016 AS Süda Maja

                                                                                           2(6)
(pankrotis) võlausaldajate üldkoosolekul AS-i KH Energia-Konsult häälteks 18 096 häält ja OÜ
Probus häälteks 124 040 häält.

Vandeaudiitor SK 22.07.2013 õiend oli selline uus asjaolu PankrS § 82 lg 7 mõttes, mis andis aluse
võlausaldajale I varasemaga võrreldes väiksemas ulatuses häälte määramiseks. Õiendi kohaselt olid
pankrotivõlgniku kohustused võlgniku sõlmitud nelja lepingu alusel vähenenud 22 956 061 euro
võrra. Vastavad lepingud olid võlgniku, OÜ Siibxid ja OÜ VIP Crew vahel 26.06.2013, 13.06.2013
ja 28.06.2013 sõlmitud lepingud. Viidatud lepingud nägid ette teatud pankrotivõlgnike kinnistute ja
kinnistute mõtteliste osade müügi OÜ-le Siibxid ja OÜ-le VIP Crew. Kinnistute eest tasumise
vahendina nägid eelviidatud lepingud ette teatud pankrotivõlgniku kohustuste ülevõtmise OÜ Siibxid
ja OÜ VIP Crew poolt. Ülevõetavad kohustused olid suures osas võlgniku kohustused võlausaldaja I
ees, mh kohustused, mis tulenesid pankrotivõlgniku ja võlausaldaja I vahel sõlmitud 17.04.2012
laenulepingust, laenulepingutest nr 120703, 110907, 13022, 130630 ning võlakirjadest. Neid
kohustusi ei oleks saanud põhivõlgniku bilansist välja arvata, kui kohustuste üleminekuks OÜ-le
Siibxid ja OÜ VIP Crew ei olnud võlausaldaja I nõusolekut. Vandeaudiitori kinnitusest tuleneb, et
võlausaldajal I ei ole enam 17.04.2012 laenulepingu, laenulepingute nr 120703, 110907, 13022,
130630 ning võlakirjade alusel nõudeid võlgniku vastu, vaid nimetatud nõuete osas on võlgnikuks
OÜ VIP Crew ja OÜ Siibxid.

Pankrotihaldur selgitas, et vandeaudiitor on kinnitanud võlausaldaja I ees olevate võlgniku kohustuste
ülevõtmist OÜ Siibxid ja OÜ VIP Crew poolt kokku summas 21 532 110,69 eurot. Pärast ülevõetud
kohustuste mahaarvamist võlausaldaja I pankrotimenetluses esitatud nõudest (23 341 714,53 eurot)
jäi arvutuste kohaselt nõudeks 1 809 603,84 eurot. Nimetatud nõudesummale vastab 18 096 häält.

Võlausaldajale II oleks tulnud kaebuse kohaselt määrata kokku 124 040 häält, sest tema nõude
suuruseks on 12 403 969,95 eurot. Määrates võlausaldajale II 1 400 häält eelnimetatust vähem,
kohaldas maakohus ebaõigesti PankrS § 82 lõiget 1. Maakohus põhjendas häälte suurust üksnes
väitega, et häälte muutmiseks ei anna alust võlausaldaja II häälte arvuga mittenõustumine. Maakohus
ei käsitlenud samas väiteid ega argumente, miks võlausaldaja II ei nõustunud temale määratud häälte
arvuga ning miks ta leidis, et talle tuleks määrata 1400 häält rohkem. Võlausaldajale II on määratud
1400 häält vähem lähtuvalt ekslikust arusaamast, et ta vastavas ulatuses häälte määramisel saaks hääli
sama nõude osas topelt. Niisugune arusaam oli kujunenud, kuna VM vaidlustas talle 1400 hääle
määramata jätmise tulenevalt varasemalt võlausaldajale II kuulunud 140 000 euro suuruse nõude
seaduse alusel VM-le üleminekust. Võlausaldajale II enne VM-le häälte määramist antud hääled olid
juba määratud õigesti vastavalt nõudele, mis kajastas juba VM-le seaduse alusel üle läinud 140 000
euro suuruse nõude mahaarvamist.

Võlausaldaja II selgitas, et tema nõude suuruseks võlgniku pankrotimenetluses on käesoleval hetkel
12 403 969,95 eurot. Nõue on kujunenud järgmiselt. Nõude tunnustamise hagis taotles võlausaldaja
II 10 594 000,96 euro suuruse nõude tunnustamist. Pärast hagi esitamist on võlausaldaja II kahel
korral nõuet vähendanud ja ühel korral nõuet suurendanud. Võlausaldaja II vähendas 05.12.2014
nõuet seoses VM poolt (tema eest) tasutud summaga 140 000 eurot, milline nõue läks VM-le üle.
Seda tõendab tunnustamise kohtuasjas 05.12.2014 esitatud avaldus nõude vähendamiseks. Seejärel
vähendas võlausaldaja II nõuet 09.02.2015 seoses notari deposiitkontolt tasutud summaga 188 250
eurot. Seejärel suurendas võlausaldaja II 03.07.2015 nõuet 2 138 219 euro suuruse intressinõude
võrra. Võlausaldaja II esitas vastavad nõude vähendamise avaldused koos kirjalike selgitustega
kohtule. Eelnevast tulenevalt on nõude suuruseks 12 403 969,96 eurot, mis ei hõlma VM-le üle läinud
140 000 euro suurust nõude osa. VM-le üle läinud nõue kajastub võlausaldaja II lõplikus nõude
arvestuses. Võlausaldaja II nõudele vastav õige häälte arv on 124 040 häält, mitte maakohtu poolt
määratud 122 640 häält.




                                                                                           3(6)
07.07.2016 esitatud täiendavas avalduses märkis võlausaldaja II, et OÜ VIP Crew ja OÜ Siibxid on
esitanud nõudeavaldused võlgniku pankrotimenetluses, mis kaebaja arvates tõendavad väidet, et
eelnimetatud võlausaldajad on võtnud üle võlausaldaja I nõuded pankrotivõlgniku vastu.

Puudutatud isikute seisukohad määruskaebusele ja menetluse edasine käik
5. Võlausaldaja I palus jätta võlausaldaja II määruskaebuse rahuldamata ja maakohtu määruse
muutmata. VÕS § 175 lg-s 2 sätestatud nõusolekut ei saa asendada audiitori õiendiga. Puudub
võlausaldaja I nõusolek ja nõuded võlgniku vastu ei saa minna üle kolmandatele isikutele. Kui
vähendada võlausaldaja II hääli, tuleks vähendada ka OÜ T&O Varahaldus hääli ning AS-i Swedbank
häälis, sest õiendis viidatud lepingutes lepiti kokku ka eelnimetatud võlausaldajate ees olevate
pankrotivõlgniku kohustuste üleandmises.

6. Pankrotihaldur Toomas Saarma selgitas vastuseks kaebusele, et talle on esitatud üksnes koopiad
võlausaldaja I 26.06.2013 ja 30.06.2013 väljastatud tingimuslikest nõusolekutest, nõusolekutes
nimetatud tingimus ei ole haldurile teadaolevatel andmetel saabunud. Arvestades, et audiitor on
kinnitanud õiendis nimetatud kohustuse bilansist väljaarvamise õigsust, saab eeldada, et ta kontrollis
kõnealuste kohustuste üleminekuks vajalike nõusolekute olemasolu, sest haldurile hilisemalt
pankrotimenetluses esitatud tingimuslike nõusolekute pinnalt ei saanud audiitor teha järeldust, et
kohustused on õigest bilansist välja arvatud. Bilansist kohustuste välja arvamise ainsaks eelduseks
saab olla, et need on üle läinud. AS Swedbank ega OÜ T&O Varahaldus ei ole andnud
pankrotivõlgniku kohustuse üleminekuks nõusolekut. Võlausaldaja I osas on nõude tunnustamise
vaidlus pooleli. Halduri hinnangul on põhjendatud määrata võlausaldajale I hääli vaid nõude
1 809 603,74 eurot eest, s.o 18 096 häält kuni võlausaldaja I nõude tunnustamise vaidluses tehtava
kohtulahendi jõustumiseni (tsiviilasi 2-14-53169).

Võlausaldaja II häälte arv peaks kuni nõude tunnustamise vaidluses (tsiviilasi 2-14-21692) tehtava
kohtulahendi jõustumiseni olema võrdeline menetlusse esitatud nõudega (12 403 969,95 eurot), s.o
124 040 häält. Maakohus on võlausaldajale II hääled ekslikult ebaõigesti määranud juba 07.01.2016
määrusega ja 26.04.2016 määruses korranud varasemat ekslikku seisukohta. Võlausaldaja II on
esitanud selgitused ja tõendid selle kohta, et tema nõude koosseisus ei ole nõuet 140 000 eurot, mis
läks seaduse alusel üle VM-le. Ekslik on kohtu arusaam, et võlausaldajale II esitatud nõude 12 403
969,96 eurot alusel määratakse hääli sama nõude osas topelt.

7. Harju Maakohus jättis määruskaebuse rahuldamata ja edastas lahendamiseks Tallinna
Ringkonnakohtule.

Ringkonnakohtu seisukoht
8. Ringkonnakohus, tutvunud asja materjaliga, leiab, et maakohtu määrus tuleb menetlusõiguse
olulise rikkumise tõttu osaliselt tühistada võlausaldajale II määratud häälte arvu osas (TsMS § 657 lg
1 p 2 ja § 659). Ringkonnakohtul on võimalik esitatud dokumentide alusel otsustada nimetatud
võlausaldaja häälte arv. Muus osas jääb maakohtu määrus muutmata.

9. PankrS § 82 lg-s 7 on sätestatud, et kui võlausaldaja häälte arv on määratud sama paragrahvi
lõigetes 3 ja 4 sätestatud korras, ei takista see uute asjaolude ilmnemisel teisel koosolekul teistsuguse
häälte arvu määramist. Riigikohus on selgitanud, et PankrS § 82 lõigete süsteemist, loogikast ja
koosmõjust tuleneb, et PankrS § 82 lg-tes 3 ja 4 sätestatud korras määratud häälte arvu on hilisematel
koosolekutel küll võimalik muuta, kuid üksnes juhul, kui ilmnevad uued asjaolud, mis seda tingivad.
Seega võimaldab PankrS § 82 lg 7 häälte arvu muuta ka hilisemas menetluses (RKTKo 3-2-1-27-15,
p-d 12-13). Häälte arvu määramise menetluses ei saa lahendada vaidlusi, mis oma sisult kuuluvad
nõuete kaitsmise menetlusse. Kuna seadusandja on siiski näinud ette õiguse esitada häälte arvu
kinnitamise määruse peale määruskaebus, siis eelduslikult on määruskaebusega vaidlustatavad kohtu
formaalsed eksimused (nt kinnitab ekslikult nõutust suurema või väiksema häälte arvu), vahepeal aset
leidnud õigusmuudatused (nt on tühistatud nõude aluseks olnud dokument, nt haldusakt) ja kohtu

                                                                                              4(6)
diskretsioonist lähtuvad seisukohad esitatud nõude õigusliku põhistatuse kohta. Seega võib häälte
arvu määramise menetluses eelduslikult välistada üksnes sellised nõuded, mida nende õiguslikust
põhistatusest lähtudes ilmselgelt rahuldada ei saaks (RKTKm 3-2-1-144-11 p 14).

10. Ringkonnakohtu hinnangul ei ole vaidluse lahendamisel määrava tähendusega, millal haldur
vandeaudiitori õiendi sisust teadlikuks sai. Vaidlust ei ole selles, et võlausaldaja I selliste dokumenti
nõudeavaldusega ei esitanud. Seetõttu ei analüüsi kohus võlausaldaja I vastavasisulisi väiteid ega
tõendeid. Oluline on eelkõige see, kas selline õiend andis aluse haldurile muuta võlausaldajale I
määratud häälte arvu.

11. Asja materjalidest ilmneb, et võlgnik sõlmis 26.06.2013, 13.06.2013 ja 28.06.2013 lepingud, mis
nägid ette võlgniku kohustuste vähenemise ülemineku tõttu kolmandatele isikutele (Siibxid OÜ-le ja
OÜ-le VIP Crew). Lepingud nägid ette ka osade võlausaldaja I ees olevate võlgniku kohustuste
ülemineku kolmandatele isikutele. Võlausaldaja I ei olnud vastavate lepingute osapooleks, mistõttu
eeldas kokkulepe kohustuste ülemineku osas võlausaldaja I nõusolekut.

12. Vandeaudiitor on 22.07.2013 õiendis kinnitanud, et võlgniku kohustused on eelviidatud tehingute
tulemusel teatud ulatuses vähenenud. Võlausaldaja I eitab oma nõusoleku andmist võlgniku
kohustuste ülevõtmiseks kolmandate isikute poolt lepingutes toodud ulatuses. Pankrotihalduri
06.06.2016 seisukoha kohaselt on samas vandeaudiitori õiendis väljendatu osutunud ebaõigeks
vähemalt Swedbank AS-i ees oleva võlgniku kohustuse ülemineku osas. Vaidlus T&O Varahaldus
OÜ nõude tunnustamise üle pole veel jõustunud kohtulahendiga lõppenud, kuid menetluse käigus
pole ilmnenud seni, et ka viimane oleks andnud nõusoleku kohustuste üleminekuks. Pankrotihaldur
on märkinud, et on püüdnud saada õiendi väljastanud vandeaudiitorilt tulutult selgitusi õiendi
väljastamise aluseks olevate dokumentide kohta, samuti ei ole audiitor nõustunud andma vastavaid
dokumente haldurile.

13. Vandeaudiitori õiendi näol on tegemist dokumendiga, mis kajastab pankrotivõlgniku bilansis
olevate varade hindamist, mida võlausaldaja I mõjutada ei saa. Võlausaldaja I on juhtinud tähelepanu
asjaolule, et haldur on audiitorarvamuses viidatud tehingud kohtulikult vaidlustanud ja leidnud, et
võlausaldaja I audiitorarvamuses viidatud nõuded ei ole tehingute alusel üle läinud (IX kd, tl 15-60).
Võlausaldaja I on pöördunud vaidlustatud nõude tunnustamiseks kohtusse. Tegemist on õigusliku
vaidlusega, mida on raske häälte määramise staadiumis kontrollida. Seetõttu jättis maakohus õigesti
häälte määramisel arvestamata audiitori 22.07.2013 õiendist tulenevate asjaoludega kui kaudse
tõendiga selle kohta, et võlausaldaja I võis olla andnud nõusoleku võlgniku kohustustuste
ülevõtmiseks kolmandate isikute poolt.

14. Määruskaebuse täienduses esitatud väide, et OÜ Siibxid ja OÜ VIP Crew 11.05.2016 AS Süda
Maja pankrotimenetluses esitatud nõudeavaldused kinnitavad, et viimased on võtnud üle
21 532 110,69 euro ulatuses võlgniku kohustusi võlausaldaja I ees, ei anna alust häälte määramiseks
maakohtust erineval viisil. Nagu nähtub võlausaldaja II 30.06.2016 vastuväidetest nõudele, on ka
nendest nõudeavaldustest tulenevad nõuded pankrotimenetluses vaidluse all. Nõude ülemineku näol
ei ole seega tegemist asjaoluga, mida kohtul oleks võimalik suuremate raskusteta tuvastada häälte
määramisel.

15. Häälte määramisel ei saa lähtuda sellest, et võlausaldajal I on seoses 233 417 häälega võimalus
otsustada pankrotimenetluses tähtsust omavate küsimuste üle. Samuti ei oma häälte määramisel
tähendust asjaolu, et pankrotitoimkonna liikmete valimise üle on võlausaldajate vahel vaidlus.

16. Vaidlusalune õiend ega kahe võlausaldaja pankrotimenetluses tehtud avaldused ei anna alust
võlausaldajale I varasemalt kohtu 07.01.2016 määrusega määratud häälte arvu muuta. Nõude
põhjendatuse hindamine vajab põhjalikumat õiguslikku analüüsi, mida ei ole võimalik teostada häälte
määramise staadiumis.

                                                                                              5(6)
17. Maakohus viitab võlausaldajale II 1400 hääle määramata jätmise osas 07.01.2016 määruses
toodud põhjendustele. Miks on 07.01.2016 määrusega jäetud võlausaldajale II 1400 täiendavat häält
määramata, ei ole varasema määruse põhjendustest jälgitav. Kohus on märkinud, et kohtu hinnangul
kuuluvad need hääled VM-le, tulenedes samast nõudest mis võlausaldaja II nõue ning kahekordselt
nõudelt hääli määrata ei saa. Samas ei ole kohus viidanud asjaoludele või tõenditele, mille alusel tal
sellisele järeldusele jõudis.

18. Võlausaldaja I on selgitanud 21.04.2016 vastuväites oma nõude kujunemist pankrotimenetluses
ja on toonud esile, et tema pankrotihaldurile esitatud nõude koosseisus ei ole 140 000 euro suurust
nõuet, mis läks seaduse alusel üle VM-le (IX kd, tl 72). Nõude kujunemise kohta kohtumenetluses
on võlausaldaja II esitanud tõendid (X kd, tl 76-92). Vaidlust ei ole selles, et võlausaldaja II esitas
enne nõuete kaitsmise koosolekut tähtaegselt nõudeavaldusega nõudeid kokku 13 536 687,28 eurot
(05.01.2016 OÜ Probus menetlusdokument p 5.4. (VII kd, tl 102-113)). 05.12.2014 avaldusest nõude
vähendamiseks nähtub, et võlausaldaja II on palunud kohtumenetluses nõuet vähendada VM eest
tasutud 140 000 euro võrra. Seejärel on võlausaldaja II vähendanud 09.02.2015 nõuet 188 250 euro
võrra seoses notari deposiitkontol temale tasutud summadega ja suurendanud 03.07.2015 nõuet
2 138 219 euro suuruse intressinõude võrra. Nõude suuruseks on 12 403 969,96 eurot. Ka
pankrotihaldur on leidnud, et juba 07.01.2016 eksis kohus häälte määramisel. Kuna maakohtu
26.04.2016 määrus on selles osas põhjendamatu, tuleb see tühistada ja võlausaldajale II tuleb määrata
124 040 häält.


        Krista Kirspuu                   Ele Liiv                          Indrek Soots
       /allkirjastatud                /allkirjastatud                    /allkirjastatud
        digitaalselt/                 digitaalselt/                       digitaalselt/




                                                                                            6(6)
