                        KOHTUOTSUS
                              EESTI VABARIIGI NIMEL

Kohus                             Tartu Maakohus

Otsuse kuulutamise aeg ja koht    12. september 2016.a, Võru kohtumaja

Kriminaalasja nr                  1-16-953 (15286000477)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Omar Leheste süüdistuses        KarS    §   424   järgi
                                  kokkuleppemenetluses

Prokurör                          R. S.

Süüdistatav                       Omar Leheste, isikukood: xxxxxxxxxxx, Eesti Vabariigi
                                  kodanik; emakeel: eesti keel; elukoht: xxxxxxxxxx/x-
                                  xxxxxxxxxxxxxxxxxxxxx;        keskharidus;    juhutööd;
                                  kehtivad kriminaalkaristused puuduvad.
                                  Tõkend – elukohast lahkumise keeld alates 13.12.2015.a.


 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Omar Leheste KarS § 424 järgi ning karistuseks mõista 6 (kuus)
    kuud vangistust.

    KarS § 68 lg 1 alusel arvestada Omar Leheste eelvangistuses viibitud aeg 11.12.2015.a
    – 13.12.2015.a, so 3 (kolm) päeva karistusaja hulka ning lugeda Omar Leheste
    kandmata karistuseks 5 (viis) kuud ja 27 (kakskümmend seitse) päeva vangistust.

    KarS § 73 lg 1 ja 3 alusel jätta 5 (viis) kuud ja 27 (kakskümmend seitse) päeva
    vangistust Omar Leheste suhtes tingimisi kohaldamata ja täielikult täitmisele
    pööramata, kui Omar Leheste ei pane 1 (ühe) aasta ja 6 (kuue) kuu pikkuse katseaja
    kestel toime uut tahtlikku kuritegu.

    KarS § 78 p 1 alusel hakkab katseaeg kulgema kohtuotsuse kuulutamisest.
    Tõkend – elukohast lahkumise keeld – tühistada Omar Leheste suhtes kohtotsuse
    jõustumisel.

2. Menetluskulud:

KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista Omar Lehestelt
välja menetluskulu järgmiselt:

            sundraha 645 eurot;
            kaitsjatasu 97,68 eurot.

KrMS § 180 lg 3, § 313 lg 1 p 7, 12 alusel määrata, et Omar Lehestel on õigus tasumisele
kuuluv menetluskulu kokku 742,68 (seitsesada nelikümmend kaks eurot ja
kuuskümmend kaheksa senti) eurot tasuda vabatahtlikult 12-ne kuu jooksul alates
kohtuotsuse jõustumisest, tasudes igakuiselt vähemalt 61,89 eurot kuni menetluskulu
täieliku tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700037559 ning selgituse
“Omar Leheste, otsus nr 1-16-953, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Omar Lehestet süüdistatakse selles, et tema 11.12.2015 kella 22.26 ajal juhtis Võru linnas
xxxxxxx tänaval mootorsõidukit xxxxxxxxxxx registreerimismärgiga xxxxxxx, olles


                                              2 (4)
joobeseisundis, s. o isikuna, kelle väljahingatavas õhus oli alkoholisisaldus vähemalt 1,24
mg/L.

Seega pani Omar Leheste toime mootorsõiduki juhtimise joobeseisundis, s. o KarS § 424
järgi kvalifitseeritava kuriteo.

Kokkuleppe sisu

KarS §-s 424 ettenähtud kuriteo toimepanemise eest nõuab prokurör kohtus Omar Lehestele
karistuseks kuus kuud vangistust. KarS § 68 lg 1 alusel lugeda mõistetavast karistusest kantuks
eelvangistuses viibitud aeg 11.12.2015.a - 13.12.2015.a, s.o kolm päeva, kandmisele kuulub
seega viis kuud ja 27 päeva vangistust.

KarS § 73 lg 1 ja 3 alusel jätta vangistus tema suhtes tingimisi kohaldamata ja täielikult
täitmisele pööramata, kui Omar Leheste ei pane ühe aasta ja kuue kuu pikkuse katseaja kestel
toime uut tahtlikku kuritegu.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Omar Leheste aru kokkuleppe sisust ja nõustus sellega. Kohtuistungil kinnitas
süüdistatav Omar Leheste, et kokkuleppe sõlmimine oli tema vaba tahe. Süüdistatav nõustus
nii toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Omar Leheste süüdi tunnistada
KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Omar Leheste menetluskuluks on määratud kaitsjale kohtueelses menetluses makstud tasu
97,68 eurot (tl 25-28) ning süüdimõistva kohtuotsusega kaasnev sundraha, milleks on teise
astme kuriteo toimepanemises süüdimõistmise korral 1,5 kuupalga alammäära, s.o 645 eurot
(alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib

                                             3 (4)
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Omar Leheste on nõus vabatahtlikult menetluskulud tasuma ning taotles menetluskulude
tasumise ajatamist üheks aastaks. Kohus leiab, et kõigi menetluskulude hüvitamine korraga,
arvestades süüdistatava sissetulekuid, käib Omar Lehestele ilmselgelt üle jõu.

Kohus on seisukohal, et arvestades Omar Leheste varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 742,68 eurot 12 kuu jooksul alates
kohtuotsuse jõustumisest.



/allkirjastatud digitaalselt/
Marju Persidskaja
kohtunik




                                           4 (4)
