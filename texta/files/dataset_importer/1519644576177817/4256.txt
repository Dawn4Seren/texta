                                                                  Kriminaalasi nr 1-11-4835




                            KOHTUMÄÄRUS

Kohus                               Tartu Maakohus

Määruse tegemise aeg ja koht        26. oktoober 2016 Jõgeva kohtumaja

Kriminaalasja number                1-11-4835

Täitmiskohtunik                     Liivi Loide

Kohtuistungi sekretär               Viivi Kalme

Kriminaalasi                        Riigi Tugiteenuste Keskuse avaldus Marko Allikule
                                    asenduskaristuse määramiseks
Süüdimõistetu                       MARKO ALLIK
                                    isikukood         38606120241,          elukoht:
                                    xxxxxxxxxxxxxxxxxxxxxxxxxxxxxxxxxxxxxxxxxxxxxx
                                    xxxxxxxxxxxxxxxxxxxxxxxxxxxxxx
RESOLUTSIOON

Jätta läbi vaatamata Riigi Tugiteenuste Keskuse avaldus                   Marko     Allikule
asenduskaristuse kohaldamiseks ja lõpetada asja menetlus.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja
kaudu Tartu Ringkonnakohtule.

TAOTLUSE SISU JA MENETLUSE KÄIK
Soome Vabariigi Vantaa I astme kohus taotles kohtuotsuse täitmist Marko Alliku suhtes, keda
on karistatud rahalise karistusega summas 276 eurot. Marko Allikut on karistatud selle eest,
et ta on 18.06.2009. a Vantaas omastanud HOK-Elanto Liiketoiminta OY vara. Ta on nuga
kasutades lahti võtnud Playstation mängukonsooli pakendi, pannud selle seljakotti ja väljunud
poest selle eest maksmata. Mängukonsooli maksumuseks oli 449 eurot, Marko Allik peeti
pärast kassasid kinni ja mängukonsool saadi tagasi, kuid see polnud enam müügikõlbulik.
Samuti on Marko Allik 22.06.2009. a Vantaas firmalt Budget Sport varastanud 4 jopet. Ta on
joped maksumusega 580 eurot pannud fooliumkotti ja üritanud kassast mööda minnes kauba
eest maksmata kauplusest lahkuda. Kaup on tagasi saadud.
Harju Maakohus tunnistas 19.10.2011. a määrusega kriminaalasjas nr 1-11-4835 KrMS § 483
lg 1 p 1 alusel lubatavaks Marko Alliku suhtes tehtud Soome Vabariigi Vantaa I kohtu


                                                                                        1 (2)
07.09.2009. a kohtuotsuse täitmise Eesti Vabariigis. KrMS § 487 lg 1 kohaselt määrati Marko
Alliku rahaline karistus summas 276 eurot Eesti riigi tuludesse.

25.08.2016. a esitas Eesti Vabariik (Riigi Tugiteenuste Keskuse kaudu) avalduse Tartu
Maakohtule Marko Allikule asenduskaristuse määramiseks. Avalduse kohaselt ei ole asjas
toimunud ühtegi laekumist. Võlgnikul on kokku 295,18 euro ulatuses tasumata riiginõudeid.
Avalduse kohaselt on kohtutäitur kontrollinud võlgniku vara olemasolu ning talle
teadaolevatel andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid.

11.10.2016. a kohtuistungil tunnistas Marko Allik, et tal on rahaline karistus tasumata
põhjendades seda vähese sissetulekuga. Marko Allik saab enda sõnul töötasu 850 eurot kuus,
kuid tasub sellest elatise võlga ning kasvatab üksi 5-aastast last, mistõttu ei ole tasumine
võimalik. Marko Allik oli nõus rahalise karistuse asendamisel tegema üldkasulikku tööd.
Kohus lükkas asja arutamise edasi, kuna taotletakse Soome Vabariigis mõistetud karistuse
asendamist ning kohtule ei ole kättesaadavad materjalid, millest nähtuks, kas otsuse teinud
riik on lubanud alternatiivseid meetmeid juhul, kui rahalise karistuse määramise otsust ei ole
õnnestunud täita.

Kohus nõudis Harju Maakohtult välja Soome Vabariigi Vantaa I astme kohtu 07.09.2009. a
kohtuotsuse ning taotluse kohtuotsuse täitmiseks Eesti Vabariigis.
Soome Vabariigi Vantaa I astme kohtu taotlusest kohtuotsuse täitmiseks Eesti Vabariigis
nähtus, et otsuse teinud riik ei luba täidesaatval riigil kohaldada alternatiivseid meetmeid
juhul, kui rahalise karistuse määramise otsust ei ole võimlaik tervikuna või osaliselt täita.

Seega tuleb Riigi Tugiteenuste Keskuse taotlus Marko Allikule asenduskaristuse määramiseks
jätta läbi vaatamata.


/allkirjastatud digitaalselt/
Kohtunik




                                                                                         2 (2)
