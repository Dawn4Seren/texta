                 KOHTUMÄÄRUS
Kohus                      Viru Maakohus

Määruse tegemise aeg       15.06.2016
                           Jõhvi kohtumaja
ja koht

Kohtuasja number           1-14-10179

Kohtunik                   Anne PALMISTE

Kohtuistungi sekretär      Jane VÄLI

Kaitsja                    vandeadvokaadi abi Silver REINSAAR

Asja läbivaatamise kuupäev 13.06.2016

Kohtuasi                   Viru     Vangla      materjalid     Siivo   OJAOTSA
                           vangistusest tingimisi enne tähtaega vabastamiseks
                           Siivo OJAOTS
Süüdimõistetu              sünd. 03.05.1997, isikukood 39705036527, xxx
                           Karistuse kandmise algus 19.01.2015 ja lõpp 17.07.2017
                           Vabastada        Siivo       OJAOTS         (isikukood
                           39705036527) temale Tartu Maakohtu 18.12.2014
                           otsusega mõistetud karistuse kandmisest tingimisi
                           enne      tähtaega     koos       tema    allutamisega
                           käitumiskontrolli nõuetele.
                           Vastavalt Karistusseadustiku §76 lg.5 määrata
                           Siivo OJAOTSALE katseaeg kuni 17.07.2017.
                           Kohustada Siivo OJAOTSA katseajal järgima
                           Karistusseadustiku §75 lg.1 p.1 – 6 sätestatud
                           järgmisi kontrollnõudeid:
RESOLUTSIOON                   - elama alalises elukohas xxx
                               - ilmuma         kriminaalhooldaja       määratud
                                  ajavahemike                                järel
                                  kriminaalhooldusosakonda registreerimisele
                               - alluma kriminaalhooldaja kontrollile oma
                                  elukohas ning esitama talle andmeid oma
                                  kohustuste täitmise ja elatusvahendite
                                  kohta
                               - saama kriminaalhooldusametnikult eelneva
                                  loa      elukohast        lahkumiseks      Eesti
                                  territooriumi      piires     kauemaks       kui

                                                                                 1
                                       viieteistkümneks päevaks
                                   - saama kriminaalhooldusametnikult eelneva
                                       loa elu-, töö- või õppimiskoha vahetamiseks
                                   - saama kriminaalhooldusametnikult eelneva
                                       loa Eesti territooriumilt lahkumiseks ja
                                       väljaspool Eesti territooriumi viibimiseks.
                                Kohustada Siivo OJAOTSA katseajal järgima
                                Karistusseadustiku §75 lg.2 p.2, 4, 7, 8 sätestatud
                                järgmisi lisakohustusi:
                                   - mitte tarvitama alkoholi
                                   - asuma tööle või võtma end töötuna
                                       Töötukassas arvele hiljemalt 2 nädala
                                       jooksul
                                   - mitte viibima paikades, kus tarvitatakse
                                       alkoholi ja mitte suhtlema kriminaalkorras
                                       karistatud isikutega
                                   - osalema sotsiaalprogrammis.
                                Määrata       Siivo    OJAOTS       Tartu     Vangla
                                kriminaalhooldusosakonna       juhataja    määratud
                                kriminaalhooldusametniku järelevalve alla.
                                Vastavalt Karistusseadustiku §78 p.2 hakkab
                                katseaeg kulgema alates käesoleva kohtumääruse
                                jõustumisest.
                                Vabastada Siivo OJAOTS karistuse kandmisest
                                Viru Vanglas peale käesoleva kohtumääruse
                                jõustumist.
                                Kohtumäärusele on õigus esitada määruskaebus
                                Viru Maakohtule 15 päeva jooksul alates päevast,
                                mil isik sai vaidlustatavast kohtumäärusest teada
                                või pidi teada saama.
Asjaolud

Viru Vangla esitas 12.04.2016 Viru Maakohtule materjalid kinnipeetav Siivo Ojaotsa
vangistusest tingimisi enne tähtaega vabastamiseks.

Siivo Ojaots on süüdi tunnistatud Tartu Maakohtu 18.12.2014 otsusega
Karistusseadustiku (KarS) §424 järgi ning karistatud KarS §68 lg.1 ja §65 lg.2
kohaldamisega vangistusega 2 aastat 5 kuud 28 päeva alates vangistuse kandmisele
asumisest.

Viru      Vangla     iseloomustusest   nähtub, et   kinnipeetaval    on    2    kehtivat
distsiplinaarkaristust. Kinnipeetav on kriminaalkorras karistatud kolm korda, reaalset
vangistust kannab esimest korda. Soodusteguriks on alkoholi liigtarvitamine,
kriminaalse mõtteviisiga sõprade olemasolu ja mõjutatavus. Turvalisuseriskiks on
suitsiidirisk. Vangistuses      on    kinnipeetav   töötanud      majandustöödel, läbis
sotsiaalprogrammi xxx vestlustel ning noortele suunatud motivatsioonisüsteemis.
Kinnipeetav asus õppima 10-ndasse klassi, kuid loobus seoses õpiraskustega.
Kinnipeetav läbis suitsetamisest loobumise nõustamise, kuid suitsetamisest ei
loobunud. Kinnipeetav on hea käitumise eest käinud viis korda kodukülastusel.
                                                                                      2
Vabanemise korral on kinnipeetaval võimalik asuda elama perekonna xxxtegemist on
tagasihoidliku eluasemega, kus pesemistingimused puuduvad. Kinnipeetaval on
põhiharidus, peale selle omandamist asus õppima kutseõppekeskusesse, mille jättis
pooleli ja asus õppima täiskasvanute gümnaasiumi, mis jäi lõpetamata vangistuse
tõttu. Vanglas ei saanud hakkama õppimisega 10-ndas klassis. Vabaduses oli
kinnipeetav alaealine ja ülalpeetav, vabanemisel tal töökoht puudub. Pere majanduslik
olukord on raske, sissetulekuks on vaid vanemate töövõimetuspensionid ning isa
juhutööde tulu. Vabaduses elas kinnipeetav koos ema ja isaga, vend ja õde on
täiskasvanud ja elavad eraldi. Vangistuse ajal on kinnipeetaval kontakt perekonnaga
säilinud, suheldakse telefoni teel ja vanglas kokkusaamiste kaudu, suhted on head ja
toetavad. Kinnipeetav alustas alkoholi tarvitamist varajases nooruses, tunnistab
alkoholi kuritarvitamist. Põhikooli ajal tegi kinnipeetav suitsiidikatse, vanglas ei ole
seda teinud. Kinnipeetaval on olemas eakohased suhtlemisoskused, kuid ta on
tarvitanud vägivalda. Kinnipeetaval on raskusi oma käitumise analüüsimisega, vanglas
läbis vastava programmi. Vabaduses ei suutnud kinnipeetav järgida kriminaalhoolduse
nõudeid ning järgida õigusi ja kohustusi. Kinnipeetav on ohtlik avalikkusele. Uue
kuriteo toimepanemise tõenäosus 2 aasta jooksul on 25%, vägivaldse kuriteo
toimepanemise tõenäosus on 43%. Viru Vangla toetab kinnipeetava vabastamist
vangistusest tingimisi enne tähtaega.

Kriminaalhooldaja oma kirjalikus arvamuses märgib, et vabaduses elas kinnipeetav
koos ema ja isaga, täiskasvanud õde ja vend elavad eraldi. Vanemate sõnul on nende
suhted pojaga head. Varasemalt on vanematepoolne järelevalve ja kasvatusoskused
jäänud nõrgaks. Vangistuse ajal on kinnipeetava kontakt perega säilinud.
Kinnipeetaval tekkisid probleemid 6-ndas klassis, kui ta alustas alkoholi tarvitamist,
ei tulnud ööseks koju, oli kaasõpilastega konfliktne. Põhikooli lõpetas kinnipeetav
rahuldavalt ja asus õppima kutsehariduskeskusesse ja edasi täiskasvanute
gümnaasiumi, kuid kinnipeetav ei suutnud õppida, ei täitnud koolikohustust, tarvitas
liigselt alkoholi ja pani toime uusi kuritegusid. Ka vanglas ei suutnud kinnipeetav
õpinguid 10-ndas klassis jätkata. Kinnipeetava sõprusringkonda kuulusid kuritegelikule
teele kalduvad sõbrad, ema ei olnud teadlik, kellega poeg suhtleb. Kinnipeetav
sisustas aega pidutsemise ja alkoholi tarvitamisega, oli mõjutatav sõprade poolt.
Vanglakaristust kannab kinnipeetav esimest korda, kuritegude toimepanemise
põhjuseks oli vale sõpruskond, kellega ta vabaduses suhtles. Uue kuriteo sooritas
kinnipeetav katseajal. Kriminaalhoolduse ajal esinesid kinnipeetaval raskused oma
käitumise analüüsimisel, kuritegeliku käitumise põhjuste teadvustamisel ja nendest
hoidumisel. Enne vangistust oli kinnipeetaval püsiv elukoht, kus kinnipeetaval on
omaette tuba. Ema sõnade kohaselt on pere majanduslik olukord raske. Vabaduses ei
olnud kinnipeetaval töökohta, kuna oli ülalpeetav ja õppis. Vanglast vabanemisel on
kinnipeetaval olemas alaline elukoht, perekonna abi ja toetus, alaline töökoht puudub.
Varasemalt on kinnipeetav olnud kriminaalhooldusel ning käitumiskontroll lõppes
vangistusega, mis tähendab, et järelevalve ei ole kinnipeetavale mõjunud. Riski
suurendavad asjaolud, et kinnipeetav tarvitas vabaduses liigselt alkoholi, tal puudus
töökoht ning suhtlus kriminaalse taustaga sõprade ja tuttavatega.




Maakohtu istung



                                                                                      3
Kinnipeetav Siivo Ojaots taotles maakohtu istungil enda vabastamist ja kinnitas, et
on kõigest järeldused teinud. Samuti kinnitas kinnipeetav, et on teadlik tingimustest,
mida ta peab järgima, et mitte vanglasse tagasi sattuda. Kinnipeetav seletas, et soovib
sügisel asuda õppima xxx ja õpingute ajal on teda lubanud materiaalselt aidata
täiskasvanud vend.

Prokuröri abi Maarja Talts maakohtu istungile ei ilmunud, oma kirjalikus seisukohas
toetas ta kinnipeetava vabastamist vangistusest tingimisi enne tähtaega koos
käitumiskontrolli nõuete ja lisakohustustega.

Kaitsja vandeadvokaadi abi Silver Reinsaar leidis maakohtu istungil, et kinnipeetavale
tuleks anda võimalus ja käitumiskontrollist piisab tema õiguskuuleka käitumis
tagamiseks.


Maakohtu määruse põhjendused

Maakohus, tutvunud asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Vastavalt Karistusseadustiku §76 lg.4 katseajaga tingimisi enne tähtaega vangistusest
vabastamise otsustamisel arvestab kohus kuriteo toimepanemise asjaolusid,
süüdimõistetu isikut, varasemat elukäiku ning käitumist karistuse kandmise ajal,
samuti tema elutingimusi ja neid tagajärgi, mida võib süüdimõistetule kaasa tuua
tingimisi enne tähtaega karistusest vabastamine.

Käesoleva asja materjalidest nähtub, et kinnipeetav on kriminaalkorras karistatud kolm
korda, reaalset vangistust kannab esimest korda. Käesoleval ajal kannab ta karistust
kehtival katseajal toimepandud kuriteo eest. Vangistuses on kinnipeetavale määratud
2 distsiplinaarkaristust. Käesolevaks ajaks on kinnipeetav talle mõistetud vangistusest
2 aastat 5 kuud 28 päeva ära kandnud veidi üle 1 aasta 5 kuu vangistust ning
kanda on veel 1 aasta 1 kuu vangistust.

Maakohus leiab, et kuigi korduvkaristatus, uue kuriteo sooritamine kehtival katseajal
ja distsiplinaarkaristuste olemasolu on sellised asjaolud, mis võivad välistada
kinnipeetava ennetähtaegse vabastamise, tuleb arvestada ka seda, et tegemist on noore
inimesega, tema esimese vangistusega, Viru Vangla iseloomustuse kohaselt on
kinnipeetav hea käitumise eest käinud 5 korda kodukülastusel, kaitsja esitatud
vastusest teabenõudele nähtub, et kinnipeetav on osalenud motivatsioonisüsteemis ja
hea käitumise eest saanud erinevaid preemiaid, käesoleval ajal paikneb kinnipeetav
avavanglaosakonnas, samuti ka alljärgnevat.

Tähtaegse vabanemise peamise puudus on see, et endine vang sammub
vanglaväravast välja nii-öelda musta auku: talle endale on üleminek järsk ning ta
kaob õiguskaitsjate vaateväljast, sest riigil ei ole enam õigust tema tegemistel
pidevalt silma peal hoida. Seega tuleb käesolevas asjas arvestada ka sellega, kas
juhul, kui kinnipeetav kannab oma karistuse lõpuni ära ja vabaneb 1 aasta ja 1 kuu
pärast, jääksid kuriteod sooritamata. Maakohus leiab, et tõhusaim viis on korduvalt
karistatud isikuid õiguskuulekale teele tagasi aidata ja ühiskonna turvatunnet
tugevdada vangla ja kriminaalhoolduse koostöös. Asjaolu, et Eestis kannab suur hulk


                                                                                     4
vange karistust mitmendat korda, näitab, et korduvkuritegevus on tõsine probleem ja
vabanenute üle on vaja usaldusväärset kontrolli.

Ennetähtaegse vabanemise mõte ongi see, et vabanenu jääb kriminaalhooldaja
järelevalve alla: ta peab oma tegemistest aru andma, ta on nähtaval ja raskuste
ilmnedes on lootust õigel ajal reageerida. Loomulikult ei saa kriminaalhooldus kõiki
probleeme ära hoida, kuid on selge, et kriminaalhooldusalune endine vang on
ühiskonnale palju turvalisem kui igasuguse järelevalveta ja abita endine vang.

Seega on ennetähtaegse vabastamise mõte eelkõige selles, et vabanevad vangid ei
kao õiguskaitsjate silmist ega lähe isevooluteed kunagiste sõprade ja kommete
keerisesse, vaid töö nendega jätkuks. Ennetähtaegne vabastamine tähendab sisuliselt
vangistuse eesmärkide täitmist teiste, kuid palju odavamate ja tõhusamate
vahenditega. Maakohus leiab, et järelevalve all olemine aitab endisel kinnipeetaval
püsida õigel teel, samuti on järelevalve all võimalik teda resotsialiseerimisel aidata.
Ühtlasi annab vangistusest tingimisi enne tähtaega vabastamine süüdimõistetule
võimaluse tõestada, et ta on võimeline edaspidi järgima seaduskuulekat elu.
Vabastades kinnipeetava vangistusest käesoleval ajal, on tema üle võimalik teostada
kontrolli veel kuni karistuse tegeliku lõpuni, s.o. veel üle aasta. Kui ta vabaneb 1
aasta 1 kuu pärast tähtaegselt, puudub riigil igasugune alus tema tegevuse ja
tegevusetuse üle teostada kontrolli.

Vabanemise korral on kinnipeetaval olemas kindel elukoht. Tegemist on küll
tagasihoidliku eluasemega, kuid kriminaalhooldusametniku kirjalikust arvamusest
nähtub, et tegemist on alalise eluasemega ning viited sellele, et seal pole elamine
võimalik, asja materjalides puuduvad. Samal elamispinnal elavad ka kinnipeetava
vanemad, kellega vastavalt Viru Vangla iseloomustusele ja kriminaalhooldusametniku
kirjalikule arvamusele on kinnipeetaval säilinud positiivsed ja toetavad suhted.
Maakohus leiab, et seega on kinnipeetavale ennetähtaegse vabanemise korral lisaks
kriminaalhooldusametniku järelevalvele olemas ka nn. kodune järelevalve, tugi ja
toetus.

Vabanemise korral ei ole kinnipeetavale garanteeritud töökohta. Maakohtu istungil
kinnitas kinnipeetav, et asub võimalusel kohe tööle ning sügisel soovib minna
õppima, et omandada eriala. Lisaks sellele nähtub kriminaalhooldusametniku
kirjalikust arvamusest, et kinnipeetava vanemad on nõus poega materiaalselt toetama.
Kriminaalhooldusametniku samast kirjalikust arvamusest nähtub küll, et ta peab
töökoha puudumist uue kuriteo sooritamise riskiks. Maakohus leiab siinkohal, et riski
saab maandada ka lisakohustuse panemisega kinnipeetavale ennetähtaegsel
vabastamisel.

Nagu nähtub viimase kohtuotsuse ärakirjast, on kinnipeetavat karistatud
alkoholijoobes mootorsõiduki juhtimise eest. Viru Vangla iseloomustuse kohaselt on
kinnipeetav ise tunnistanud probleemi alkoholi tarvitamisega. Samast iseloomustusest
nähtub ka kinnipeetava enda soov alkoholi kuritarvitamisest loobuda. Selle kohta
annab kinnitust ka asjaolu, et vangistuses veedetud aja jooksul on ta läbinud
sõltuvusega seotud sotsiaalprogrammi Eluviisitreening ja käinud psühholoogi
vestlustel. Maakohus peab seda kõike positiivseks ja leiab, et vabastades kinnipeetava
vangistusest käesoleval ajal, on talle lisaks tavalistele käitumiskontrolli nõuetele
võimalik panna kohustus läbida katseaja jooksul veel sõltuvusega seotud
sotsiaalprogramme. Kui      kinnipeetav    vabaneb     tähtaegselt, ei     saa    teda

                                                                                     5
sotsiaalprogrammide läbimisele kohustada ja nende vabatahtlikku läbimist ei ole
võimalik kontrollida.

Kriminaalhooldusametniku kirjaliku arvamuse kohaselt on uue kuriteo kõrged riskid
antud kinnipeetava poolt seotud eelkõige korduvkaristatuse, alkoholi kuritarvitamise,
töökoha puudumise ja varasema suhtlusega kriminaalse taustaga tuttavatega.
Maakohus nõustub siinkohal kriminaalhooldusametniku seisukohaga, et nimetatud
asjaolud on tõepoolest uue kuriteo toimepanemise riskid, kuid arvestab siinjuures ka
alljärgnevat.

Korduvakaristatuse, alkoholi kuritarvitamise ja töökoha puudumise osas ütles
maakohus oma arvamuse välja käesolevas kohtumääruses eespool. Mis puutub
kriminaalse taustaga sõpradesse ja tuttavatesse, siis kinnitas kinnipeetav maakohtu
istungil, et sellised tuttavad ei olnud kohalikud isikud tema elukohas ja paljud neist
kannavad tänaseks juba vanglakaristust. Igal juhul ei kavatse kinnipeetav enam
nendega suhelda. Suhtlusringkonda on võimalik korrastada ka lisakohustuse
panemisega.

Arvestades eeltoodut leiab maakohus, et taotlus on põhjendatud, kuulub rahuldamisele
ning kinnipeetav tuleb vangistusest vabastada tingimisi enne tähtaega. Uue kuriteo
toimepanemise riske on võimalik vähendada lisakohustuste panemisega.

Vastavalt KarS §76 lg.5 määrab maakohus kinnipeetavale katseaja kuni karistuse
tegeliku lõpuni.

Sellel ajal allutatakse süüdimõistetu käitumiskontrollile KarS §75 lg.1 p.1 – 6
sätestatud nõuete ja KarS §75 lg.2 p.2, 4, 7, 8 sätestatud lisakohustuste täitmisega.

Maakohus leiab, et esimene lisakohustus on vajalik seetõttu, et Viru Vangla
iseloomustuse kohaselt on kinnipeetav ise tunnistanud alkoholi liigtarvitamist ning ka
viimane karistus on määratud alkoholiga seotud kuriteo eest. Tööle asumine või
töötuna arvele võtmine tagab kinnipeetavale vabaduses legaalse sissetuleku, mis
vähendab majanduslikuks toimetulekuks uuesti kuritegude toimepanemise ohtu. Samuti
annab tööle asumine kinnipeetavale tegevust ja vähendab vaba aega. Kriminaalkorras
karistatud isikutega ilma kriminaalhooldaja eelneva loata suhtlemise keeld vähendab
nii uute kuritegude toimepanemise kui ka sõltuvusainete tarvitamise ohtu. Ka aitab
kriminaalkorras karistatud isikutega suhtlemise keeld väljuda sellest ringist, mis
omakorda vähendab uute kuritegude toimepanemise riske. Viimane lisakohustus on
vajalik samuti seoses kinnipeetava poolt vabaduses alkoholi liigtarvitamisega.

Maakohus lähtus määruse tegemisel eeltoodust ja juhindus Karistusseadustiku §76
ning Kriminaalmenetluse seadustiku §426, §383, §384 ja §387.




(allkirjastatud digitaalselt)
Anne PALMISTE
kohtunik



                                                                                    6
