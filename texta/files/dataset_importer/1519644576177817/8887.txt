                                                              Kriminaalasi nr. 1-16-7142




                       KOHTUOTSUS
                              EESTI VABARIIGI NIMEL




Kohus                           Harju Maakohus Liivalaia Kohtumaja
Otsuse tegemise aeg ja koht     22.08.2016.a. Tallinnas

Kohtunik                        Aime Ivanson
Sekretär                        Maire Viksi
Prokurör                        Rainer Amur
Kaitsja                         Leelo Viil

Süüdistatav                     Aare Läkk, isikukood, 35203150238
                                Kriminaalkorras varem karistamata
                                Elukoht: XXX
                                TöökohtXXX OÜ, XXX
                                kinni peetud 20.08.2016.a. kell 11.29.

Süüdistus                        KarS § 424 järgi
Kriminaalasja number            16230200725
Menetluse liik                  lühimenetlus (kiirmenetluse korras)


RESOLUTIIVOSA
Süüdi mõista Aare Läkk KarS § 424 järgi ja karistada vangistusega 1 aasta 9 kuud.
KrMS § 238 lg 2 alusel vähendada mõistetavat karistust 1/3 võrra ja mõista karistuseks 1
aasta 2 kuud vangistust.

KarS § 74 lg 1,2,3 alusel määrata, et mõistetud vangistusest kuulub koheselt ärakandmisele
3 kuud.
Ülejäänud vangistuse osa, s.o. 11 kuud jätta täitmisele pööramata, kui Aare Läkk ei pane
2-aasta pikkuse katseaja jooksul toime uut kuritegu ja täidab temale käitumiskontrolli
ajaks määratud KarS § 75 lõikes 1 sätestatud kontrollnõudeid:
1) elama alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3 alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui 15-ks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
Määrata Aare Läkk´le käitumiskontrolli ajaks täiendav kohustus, milleks on KarS § 75 lg
2 p. 2 sätestatud keeld mitte tarvitada alkoholi.

KarS § 78 p 1 järgi hakkab katseaeg kulgema kohtuotsuse kuulutamisest, s.o 22.08.2016.a.
KarS § 75 sätestatud käitumiskontrolli nõuded kohaldatakse pärast kohtulahendi
jõustumist.

KrMS § 130 lg 41 alusel kohaldada süüdimõistva otsusega mõistetud ja koheselt
ärakandmisele kuuluva vangistuse täitmise tagamiseks Aare Läkk’i suhtes tõkendit –
vahistamine alates 22.08.2016.a. ja võtta Aare Läkk vahetult peale kohtuotsuse
kuulutamist kohtus vahi alla.

Koheselt ärakandmisele kuuluva           vangistuse    kandmise     algust   arvestada    alates
kinnipidamisest, s.o. 20.08.2016.a.

Tõkend – vahistamine - tühistada kohtuotsuse jõustumisel või kohtuotsuse mittejõustumise
korral koheselt ärakandmisele kuuluva karistuse ärakandmise ajaks – karistuse
ärakandmisel.

KarS § 50 lg 1 p 1 järgi võtta Aare Läkk’lt ära lisakaristusena mootorsõiduki juhtimise
õigus 1 aastaks alates kohtuotsuse jõustumisest.
Liiklusseaduse (LS) § 127 kohaselt on Aare Läkk kohustatud viie tööpäeva jooksul arvates
käesoleva kohtuotsuse jõustumisest loovutama oma juhiloa Maanteeameti liiklusbüroole.

Kriminaalmenetluse kulud:
Välja mõista Aare Läkk’lt riigituludesse:
          1) KrMS § 175 lg 1 p. 9 ja § 2565 lg 2 alusel sundraha - 322.50 eurot
           2) KrMS § 175 lg 1 p. 4 alusel kaitsjatasu – 168 eurot

Kriminaalmenetluse kulud tasuda ühe kuu jooksul alates kohtuotsuse jõustumisest.

KrMS § 159 lg 3 kohaselt makseinfo (kontode ja viitenumbriga) menetluskulude tasumiseks
edastatakse Aare Läkk’le täiendavalt eraldi dokumendina.

Edasikaebe kord
Kohtuotsuse peale võib esitada apellatsiooni Tallinna Ringkonnakohtule kirjalikult 15 päeva
jooksul, alates otsuse avalikult teatavakstegemisest, teatades apellatsiooniõiguse kasutamise
soovist Harju Maakohtu Liivalaia Kohtumajale kirjalikult 7 (seitsme) päeva jooksul alates
kohtuotsuse resolutiivosa kuulutamisest. Kui üks kohtumenetluse pool on nimetatud tähtaja
jooksul teatanud apellatsiooniõiguse kasutamise soovist ega ole sellest loobunud, on ülejäänud
kohtumenetluse pooltel apellatsiooniõigus olenemata sellest, kas nad ise on apellatsiooniõiguse
kasutamise soovist teatanud.
Vahistatud süüdistatav või tema kaitsja võib esitada apellatsiooni 15 päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb            Harju Maakohtu Liivalaia
kohtumajale kirjalikult teatada 7 (seitsme) päeva jooksul alates kohtuotsuse kuulutamisest.


Süüdistus
Aare Läkk’i süüdistatakse selles, et tema juhtis tahtlikult 20.08.2016 kella 11:15 ajal Harjumaal
Tallinn-Narva mnt-l mootorsõidukit (bussi) Volvo Säffle B12B registreerimismärgiga XXX,
                                                                                               2
vedades 19 last laagrisse, olles joobeseisundis (etanooli väljahingatavas õhus 1,36 mg) ning
põhjustas liiklusõnnetuse, sõites tagant otsa mootorsõidukile Volvo V70 registreerimismärgiga
XXX, mis omakorda paiskus otsa mootorsõidukile Honda Accord registreerimismärgiga XXX.
Haiglasse toimetati mootorsõidukites olnud 2 reisijat, kes said kergeid kehavigastusi.

Aare Läkk rikkus LS § 69 lg 1 /Juht ei tohi olla joobeseisundis. Joobeseisundi või käesoleva
paragrahvi lõikes 3 nimetatud piirmäära ületamine tuvastatakse korrakaitseseaduses sätestatud
korras/, LS § 69 lg 2 p 1 /Alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem/ ja KorS §
36 lg 1 /Joobeseisund on alkoholi, narkootilise või psühhotroopse aine või muu joovastava aine
tarvitamisest põhjustatud terviseseisund, mis avaldub väliselt tajutavas häiritud või muutunud
kehalistes või psüühilistes funktsioonides ja reaktsioonides/ nõudeid.
Aare Läkk pani toime mootorsõiduki joobeseisundis juhtimise s.o KarS § 424 järgi
kvalifitseeritava kuriteo.

Kohus juhindub KrMS § 2561, § 2564 , § 2565 lg 1 p 2, § 233 – 238, § 306, § 313.

Apellatsiooniõiguse kasutamise soovist teate saabumise korral on motiveeritud kohtuotsus Harju
Maakohtu Liivalaia Kohtumaja kantselei kaudu kättesaadav alates 14.09.2016.a. kell 13.00.



(allkirjastatud digitaalselt)
Aime Ivanson
kohtunik




                                                                                            3
