                     KOHTUMÄÄRUS
Kohus                                  Viru Maakohus

Määruse tegemise aeg ja koht           19.01.2016 Jõhvi kohtumaja

Kriminaalasja number                   1-14-943

Kohtunik                               Anne PALMISTE

Kriminaalhooldusametnik                Tiiu TERENTJEVA
                                       Viru Vangla kriminaalhooldusosakonna Jõhvi esindus
                                       Viru Vangla kriminaalhooldusosakonna Jõhvi esinduse
                                       kriminaalhooldusametnik Tiiu TERENTJEVA 18.01.2016
Erakorraline ettekanne                 erakorraline ettekanne Aleksandr ABDURAHMANOVILE
                                       Viru Maakohtu 09.12.2015 määrusega määratud katseajaks
                                       määratud kohustuse tühistamine
                                       Aleksandr ABDURAHMANOV
Süüdimõistetu                          sündinud 28.04.1980, isikukood 38004287012, elukoht
                                       xxx
                                       Viru Vangla kriminaalhooldusosakonna Jõhvi talituse
                                       kriminaalhooldusametnik Tiiu TERNTJEVA 18.01.2016
                                       erakorralises ettekandes esitatud taotlus rahuldada.
                                       Tühistada Aleksandr ABDURAHMANOVILE Viru
                                       Maakohtu        09.12.2015     määrusega    nr.1-14-943
                                       määratud katseajaks määratud kohustus – asuda tööle
RESOLUTSIOON                           või õppima või võtma end töötukassas arvele kahe
                                       nädala jooksul peale vanglast vabanemist.
                                       Käesolevale kohtumäärusele on kohtumenetluse poolel
                                       õigus esitada määruskaebus Viru Maakohtule
                                       viieteistkümne päeva jooksul alates päevast, mil ta sai
                                       vaidlustatavast kohtumäärusest teada või pidi teada
                                       saama.

Asjaolud

Aleksandr Abdurahmanov tunnistati süüdi Harju Maakohtu 27.02.2014 otsusega KarS §199 lg.1
järgi ning karistati vangistusega 6 kuud. KrMS §238 lg.2 kohaselt vähendas kohus karistust 1/3
võrra ja mõistis karistuseks 4 kuud vangistust. KarS §65 lg.1, §64 lg.1 alusel luges kohus karistuse
kaetuks Harju Maakohtu 28.11.2013 otsusega mõistetud karistusega 3 aasta 6 kuud vangistust ja
mõistis liitkaristuseks 3 aastat 6 kuud vangistust. Karistuse kandmise alguseks loeti 02.06.2013.

Viru Maakohtu 09.12.2015 määruse alusel vabastati Aleksandr Abdurahmanov temale Harju
Maakohtu 27.02.2014 otsusega mõistetud karistuse kandmisest tingimisi enne tähtaega katseajaga
                                                                                                  1
kuni mõistetud karistusaja lõpuni, s.o 02.12.2016.
Sama määrusega kohustati Aleksandr Abdurahmanovit katseajal järgima Karistusseadustiku §75
lg.1 p.1 – 6 sätestatud kontrollnõudeid ning täitma käitumiskontrolli ajal KarS §75 lg.2 p.2, 21, 4,
sätestatud lisakohustusi:
-       katseaja jooksul mitte tarvitama alkoholi;
-       katseajal mitte omama või tarvitama narkootilisi või psühhotroopseid aineid;
-       asuma tööle või õppima või võtma end Töötukassas töötuna arvele kahe nädala jooksul peale
vanglast vabanemist.
Kohtumäärus jõustus 29.12.2015.


Erakorraline ettekanne

Kriminaalhooldusametnik Tiiu Terentjeva esitas 18.01.2016 maakohtule erakorralise ettekande,
milles palub tühistada Aleksandr Abdurahmanovile 09.12.2015 Viru Maakohtu määruses nr.1-14-
943 määratud kohustus – asuda tööle või õppima või võtma end töötukassas arvele kahe nädala
jooksul peale vanglast vabanemist
Kriminaalhooldusosakonna erakorralise ettekande kohaselt põhjendab Aleksandr Abdurahmanov
13.01.2016 antud kirjalikus seletuses, et tal ei ole võimalik seoses 02.01.2016 rehabilitatsioonile
asumisega xxx tegeleda tööotsingutega ja võtta ennast Töötukassas arvele.
Aleksandr Abdurahmanov on vabastatud 09.12.2015 Viru Maakohtu määruse alusel karistuse
kandmisest tingimisi ennetähtaegselt katseajaga kuni 02.12.2016 ja asus rehabilitatsioonile Aseris
alates 02.01.2016 ning on avaldanud soovi jätkata rehabilitatsiooni teenusel viibimist xxx
Vestlusest rehabilitatsioonikeskuse juhatajaga ilmnes, et xxx viibivatele klientidele kestab karantiin
kuni üheksa kuud, millest tulenevalt ei ole klientidel lubatud keskusest väljaspool viibimine.
Aleksandr Abdurahmanovile määratud kohustuse täitmine asuda tööle või õppima või võtma end
töötukassas arvele kahe nädala jooksul peale vanglast vabanemist on nimetatud põhjusel võimatu.
Sellest tulenevalt esitab kriminaalhooldusametnik kohtule taotluse tühistada Aleksandr
Abdurahmanovile Viru Maakohtu poolt määratud eespool nimetatud kohustus.


Maakohtu määruse põhjendused

Vastavalt KarS §75 lg.3, kohus võib kriminaalhooldusametniku ettekande alusel kergendada või
tühistada süüdimõistetule käitumiskontrolli ajaks määratud kohustusi või panna süüdimõistetule
täiendavaid kohustusi vastavalt KarS §75 lg.2 sätestatule.

KrMS §427 lg.1 sätestab, et Karistusseadustiku § 74 lõike 4, § 75 lõike 3 või § 871 lõike 4 või 5
kohaselt süüdimõistetule täiendavate kohustuste määramise või kohustuste kergendamise või
tühistamise otsustab süüdimõistetu elukoha järgse maakohtu täitmiskohtunik oma määrusega.

KrMS §432 lg.1 kohaselt kohtulahendi täitmisega seonduvad küsimused, mis ei käsitle vabaduse
võtmist, lahendab täitmiskohtunik määrusega kirjalikus menetluses kohtumenetluse pooli kohtusse
kutsumata.

Maakohus leiab, et kriminaalhooldusametniku taotlus on põhjendatud ja kuulub rahuldamisele.
Süüdimõistetu Aleksandr Abdurahmanovi katseaeg on seni kulgenud rahuldavalt ja ta soovib jätkata
rehabilitatsiooni teenusel viibimist xxx. Nimetatud xxx-s kehtestatud korra järgi kestab karantiin
kuni üheksa kuud, millest tulenevalt ei ole süüdimõistetul lubatud keskusest väljaspool viibimine.
Arvestades eeltoodut nõustub maakohus kriminaalhooldusametniku ettekandes toodud taotlusega,
et ülalnimetatud kohustus tuleb tühistada. Lisakohustuse tühistamine võimaldab Aleksandr
Abdurahmanovil jätkata rehabilitatsiooni xxx.
                                                                                                 2
Seoses eeltooduga tühistab Viru Maakohtu 09.12.2015 määrusega Aleksandr Abdurahmanovile
määratud kohustuse - asuda tööle või õppima või võtma end töötukassas arvele kahe nädala jooksul
peale vanglast vabanemist

Maakohus lähtus määruse tegemisel eeltoodust ja juhindus KarS §75 lg.3 ning KrMS §387 lg.1,
§427, §432 lg.1.


(allkirjastatud digitaalselt)
Anne PALMISTE
kohtunik




                                                                                              3
