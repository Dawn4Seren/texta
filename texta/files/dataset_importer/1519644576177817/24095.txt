                       KOHTUMÄÄRUS
Kohus                               Tartu Maakohus

Määruse tegemise aeg ja koht        9. veebruar 2016.a, Võru kohtumaja

Asenduskaristuse number             4-15-9678

Kohtunik                            Marju Persidskaja

Avalduse esitaja/sissenõudja        Politsei- ja Piirivalveameti Lõuna prefektuur

Kohtutäitur                         Taive Peedosaar

Avalduse sisu                       väärteo eest karistusena määratud rahatrahvi asendamine

Süüdlane                            Kait Tiisler (isikukood 36010296544, elukoht:
                                    xxxxxxxxxxxxxxxxxxxxxxxxxxxxxxxxxxxxxx)

RESOLUTSIOON                        Juhindudes VTMS § 211 lg-st 3, kohus määras:

1. Jätta rahuldamata Politsei- ja Piirivalveameti Lõuna prefektuuri 12.11.2015.a avaldus
   Kait Tiislerile Politsei- ja Piirivalveameti Lõuna prefektuuri 05.04.2013.a otsusega
   väärteoasjas nr 2860,13,000677 määratud rahatrahvi 50 trahviühikut, so 200 eurot
   arestiga asendamiseks.
2. Määrus saata Politsei- ja Piirivalveameti Lõuna prefektuurile, süüdlasele ja
   teadmiseks kohtutäiturile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik

Politsei- ja Piirivalveameti Lõuna prefektuur esitas 12.11.2015.a Tartu Maakohtu Võru
kohtumajale avalduse süüdlasele Kait Tiislerile määratud rahatrahvi asendamiseks arestiga.

Menetlusteenistus määras isikule Kait Tiisler ik 36010296544, elukohaga
xxxxxxxxxxxxxxxxxxxxxxxxxxxxxxxxxxxxxx rahatrahvi summas 200 eurot. Otsus jõustus
25.04.2013.a. Kuna süüdlane ei tasunud rahatrahvi vabatahtlikult, alustas Tartu piirkonna
kohtutäitur Taive Peedosaar tema suhtes antud väärteoasjas täitemenetluse. 03.11.2015.a
teavitas kohtutäitur kohtuvälist menetlejat eelnimetatud rahatrahvi täitmise võimatusest.
Menetlusalune isik Kait Tiisler ei ole tasunud rahatrahvi summas 200 eurot.

Tulenevalt väärteomenetluse seadustiku § 211 lg-st 1 teeb maakohus sissenõudja avalduse alusel
määruse rahatrahvi asendamise kohta arestiga või süüdlase nõusolekul üldkasuliku tööga
vastavalt karistusseadustiku § 72-le, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohtuväline menetleja on seisukohal, et süüdlasele on võimalik kohaldada üldkasulikku tööd.
Juhindudes KarS §-st 72 ja TMS §-st 201 taotleb avaldaja asenduskaristuse kohaldamist Kait
Tiisleri suhtes väärteoasjas nr 2860,13,000677 tasumata rahatrahvi osas summas 200 eurot.

08.02.2016.a teatas Politsei- ja Piirivalveameti infosüsteemi ning andmebaaside järgi on Kait
Tiisler (ik 36010296544), 08.02.2016.a tasunud väärteoasjas 286013000677 Liiklusseadus §
239 lg 2, § 207 ja LKindls § 66´1 lg 1 järgi kvalifitseeritud rikkumiste eest temale määratud
rahatrahvi 200 eurot täies ulatuses.

Määruse põhjendused

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil
põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna süüdlane Kait Tiisler on rahatrahvi tasunud, siis tuleb sissenõudja avaldus jätta
rahuldamata.


/allkirjastatud digitaalselt/
Marju Persidskaja
kohtunik




                                             2 (2)
