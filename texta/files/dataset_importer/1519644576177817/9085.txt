                           KOHTUOTSUS
                                EESTI VABARIIGI NIMEL

Kohus                          Tartu Maakohus

Otsuse tegemise aeg ja koht 18. august 2016 Valga kohtumaja, Valga Vabaduse 10

                               1-16-7031 (kohtueelse menetluse nr 16282000255)
Kriminaalasja number

Kohtukoosseis                  Kohtunik Rita Kulberg

Kohtuistungi sekretär          Kaie Kaseorg

Tõlk                           Alla Korkin

Kriminaalasi                   Artur   Bortkevitš   süüdistuses      KarS     §    424      järgi
                               kokkuleppemenetluses
Prokurör                       Valdo Gerassimov

                               Artur     Bortkevitš     isikukood    39307235714;     elukoht:
                               xxxxxxxxxxxxx–
                               xxxxxxxxxxxxxxxxxxxxxxxx;xxxxxxxxxxxxxxxxxxxxxxxx;
                               emakeel - xxxxxxxxx; xxxxxxxxxxxxxx; xxxxxxxx; varem
                               kriminaalkorras korduvalt karistatud, viimati Tartu Maakohtu
Süüdistatav
                               06.06.2016 otsusega KarS § 263 p 1 (kuni 31.12.2014 kehtinud
                               redaktsioonis) järgi vangistusega 3 kuud KarS § 73 sätete alusel
                               tingimisi 2-aastase katseajaga; kahtlustatavana kinni peetud
                               14.06.2016, tõkend – vahistamine alates 15.06.2016

RESOLUTSIOON
Artur Bortkevitš süüdi mõista KarS § 424 järgi ning karistada vangistusega 6 (kuus) kuud.

KarS § 65 lg 2 alusel suurendada Artur Bortkevitšile mõistetavat karistust 6 kuud vangistust
Tartu Maakohtu 06.06.2016 otsusega mõistetud ja ärakandmata karistuse, s.o 3 (kolm) kuud
vangistust võrra ning mõista Artur Bortkevitšile liitkaristuseks 9 (üheksa) kuud vangistust.

Tõkend – vahistamine jätta kehtima kuni kohtuotsuse jõustumiseni. Artur Bortkevitši karistuse
kandmise aja algust arvata alates tema kahtlustavana kinnipidamisest, s.o alates 14.06.2016.

Välja mõista Artur Bortkevitšilt menetluskuludena sundraha 645 (kuussada nelikümmend viis)
eurot ning riigi õigusabi tasu ja kulu katteks 265 (kakssada kuuskümmend viis) eurot 20 senti
riigituludesse.
Menetluskulud (kokku 910,20 eurot) tasuda 1 (ühe) kuu jooksul arvates käesoleva kohtuotsuse
jõustumisest kohtuotsusele lisatavas makseinfos näidatud Maksu- ja Tolliameti kontole ja
viitenumbrile (märkides makse selgituses: Menetluskulu asjas 1-16-7031).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega (KrMS § 339 lg 1). Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne
päeva jooksul alates otsuse avalikult teatavakstegemisest, s.o alates 18.08.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 18.08.2016
määruskaebuse esitamise teel otsuse teinud kohtule.

Süüdistus

Artur Bortkevitšit süüdistatakse selles, et tema olles karistatud 06.06.2016 Tartu Maakohtu
poolt KarS § 263 p 1 (alates 01.01.2015 Kars § 263 lg 1 p 1) järgi 3 kuulise vangistusega
tingimisi kaheaastase katseajaga, katseajal s.o 14.06.2016 kella 02.10 paiku juhtis
xxxxxxxxxxxxxxxxxxxx tänaval motorollerit BAOTIAN BT49QT-9 reg. märgiga xxxx,
seisundis, kui alkoholisisaldus ühe liitris väljahingatavas õhus oli 1,09 mg/l. Võttes arvesse
laiendmääramatust 0,10 mg/l, lugeda lõplikuks tulemiks 0,99 mg/l. Mõõtmine toimus
tõendusliku alkomeetriga Alcotest 7110 MK III EST ARAF-0020. Antud teoga rikkus isik
liiklusseaduse § 33 lg 11 p 2 ja § 69 lg 1 nõudeid, mille kohaselt ei tohi juht olla
alkoholijoobes. Liiklusseaduse § 69 lg 2 p 1 kohaselt loetakse mootorsõidukijuht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Mootorsõiduki juhtimisega joobeseisundis pani Artur Bortkevitš toime KarS § 424 järgi
kvalifitseeritava kuriteo.

Kokkuleppe sisu

Süüdistatava Artur Bortkevitši, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS §-s 424 ettenähtud kuriteo toimepanemise
eest 6 kuud vangistust. KarS § 65 lg 2 alusel suurendada mõistetavat karistust Tartu Maakohtu
06.06.2016 otsusega Artur Bortkevitšile mõistetud karistuse ärakandmata osa, s.o 3 kuud
vangistust võrra. Liitkaristuseks mõista 9 kuud vangistust. KarS § 68 lg 1 alusel lugeda Artur
Bortkevitši karistuse kandmise aja alguseks 14.06.2016, s.o tema kahtlustatavana
kinnipidamisest. Artur Bortkevitšil puudub mootorsõiduki juhtimise õigus.

Kohtu järeldused




                                                                                      2 (3)
Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 424 järgi ning talle tuleb mõista kokkuleppekohane
karistus.

Tulenevalt KrMS § 180 lg-st 1 hüvitab menetluskulud süüdimõistetu.
Käesolevas kriminaalasjas on menetluskuludeks süüdimõistva kohtuotsusega kaasnev
sundraha 1,5 palga alammäära suuruses summas, s.o 645 eurot ning riigi õigusabi korras
määratud kaitsjale makstav tasu ja kulu 265,20 eurot, mis tuleb süüdistatavalt välja mõista.


/allkirjastatud digitaalselt/
Kohtunik Rita Kulberg




                                                                                   3 (3)
