                          KOHTUOTSUS
                           /TAGASELJAOTSUS/
                           EESTI VABARIIGI NIMEL

Kohus                             Viru Maakohus

Kohtunik                          Marika Leimann

Otsuse tegemise aeg ja koht       Rakvere, 10. august 2016

Tsiviilasja number                2-16-4617
Tsiviilasi                        AS Tapa Haigla hagi OÜ Hakkemeister vastu võla nõudes


Hagi hind
                                  408 eurot

Menetlusosalised     ja   nende Hageja:
esindajad                         AS Tapa Haigla, rk 10293405, asukoht Tapa Valgejõe 14;
                                  lepinguline esindaja Aleksandra Dobbs
                                  Kostja:
                                  OÜ Hakkemeister, rk 12598528, asukoht Rapla maakond,
                                  Märjamaa vald, Velisemõisa küla, Velise kuivati

Asja läbivaatamise kuupäev      29. 07. 2016 / suuline menetlus

Resolutsioon
   1. Hagi rahuldada.

   2. Välja mõista OÜ Hakkemeister hageja AS Tapa Haigla kasuks 204 eurot põhivõla
      katteks ja 204 eurot viivise katteks.

   3. Jätta hageja menetluskulud kostja kanda. Välja mõista OÜ-lt Hakkemeister hageja
      AS Tapa Haigla menetluskuluna riigilõivu katteks 100 eurot.

   4. Tagaseljaotsus kuulub täitmisele viivitamatult.

Edasikaebamise kord
                                                                             1
Hagejal on õigus esitada otsusele apellatsioonkaebus 30 päeva jooksul otsuse kättetoimetamisele
järgnevast päevast arvates Tartu Ringkonnakohtule.
Kostjal on õigus 30 päeva jooksul alates tagaseljaotsuse kättetoimetamisest esitada kaja. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast,
kui kostja sai tagaseljaotsusest või selle täitmiseks algatatud täitemenetlusest teada. Kajale tuleb
lisada kõik vajalikud dokumendid asja ettevalmistamise lõpuleviimiseks (TsMS § 394 ja TsMS
§ 416) ning tasuda Rahandusministeeriumi tagatiste kontole tasuda kautsjonina summa, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot, mis tuleb kanda Rahandusministeeriumi arvelduskontole nr EE571010220229377229
AS-is SEB Pank või arvelduskontole nr EE062200221059223099 AS-is Swedbank või nr
EE513300333522160001 Danske Bank AS Eesti filiaalis, märkides selgitusse tsiviilasja
numbri.
Maksekorraldus tuleb lisada esitatavatele dokumentidele.

HAGI ASJAOLUD
1.23.03.2016 esitatud hagiavalduse kohaselt Aktsiaselts Tapa Haigla on meditsiinivaldkonnas
tegelev ettevõtte, mille teenuste hulka kuulub ka majutusteenus.
2014.aastal tellis kostja hagejalt majutusteenust enda kahele töötajatele 15.12.2014-
19.12.2014a. ja 21.12.2014- 23.12.2014 a. Ühe ööpäeva hind majutuse eest oli 17.00 eurot.
Kokku viibisid kostja iga töötaja hageja majutuskompleksis 6 päeva ehk kokku teenus oli
osutatud 12 päeva eest. Osutatud teenuste eest oli kostjale koostatud ja edastatud arve nr 340826
summas 204.00 eurot.
Teenuse tellimisel 15.12.2014.a andis kostja garantiikirja, mille järgi garanteeris, et maksab arve
tema töötajate majutuse eest.

Hageja osutas kostja töötajatele teenust kokkulepitud viisil, ajal ja kohal. Kostjal ei olnud
pretensioone osutatud teenuste kohta. Seisuga 21.03.2016.a kostja ei ole aga tasunud hageja poolt
osutatud teenuste eest.
12.02.2015.a kostjale oli saadetud kiri saldoteatisega, mille järgi kostjal oli võlgnevus hageja eest
kokku summas 204.00 eurot.
12.02.2015.a kostja vastas hagejale kinnitades saldoteatist ning lisades, et sama päeva jooksul
peab laekumine jõudma. Seisuga 21.03.2016.a Tapa Haigla AS andmetel kostja ei ole võlga
tasunud.
Samuti on võlgnik korduvalt telefoni teel lubanud võlgnevuse likvideerida. 14.10.2015 saatis AS
Tapa Haigla juhatuse esimees teate võlgnikule, tuues välja tekkinud viivised ja võimalikud
lisakulud, kuid kostja ei ole sellele reageerinud.
Kokku põhinõue summas 204.00 eurot.
 Hageja arvestab viiviseid arvel toodud viivisemäära ulatuses - 0,5% päevas tasumata summade
eest alates 07.01.2015.
Viivitatud päevade arv seisuga 17.03.2016 on 435.
Hageja arvestab viiviseid alates 07.01.2015 kuni 17.03.2016 valemi abil: võlg x viivitatud
päevade arv x 0,5% päevas. Kokku on viivis 443.70 eurot, millest hageja nõuab kostjalt viivist
summas 204.00 eurot.

Kostja võttis endale kohustuse tasuda Hagejale tasu osutatavate teenuste eest. Kostja ei ole täinud
enda kohustust VÕS § 100 mõttes.


                                                                                           2
Kui võlgnik on kohustust rikkunud, võib võlausaldaja tulenevalt VÕS § 101 lg-st 1 p 1,
6 nõuda kohustuse täitmist, rahalise kohustuse täitmisega viivitamise korral nõuda viivist.
Hageja kasutas enda VÕS §-s 101 lg 1 p 1 sätestatud õigust esimese kaitsevahendina,
kuid Kostja ei ole enda kohustusi täitnud.

VÕS § 113 lg 1 kohaselt rahalise kohustuse täitmisega viivitamise korral võib
võlausaldaja nõuda võlgnikult viivitusintressi (viivis), arvates kohustuse sissenõutavaks
muutumisest kuni kohase täitmiseni. Kui lepinguga on ette nähtud kõrgem intressimäär
kui seadusjärgne viivisemäär, loetakse viivise määraks lepinguga ettenähtud intressimäär.
Arves oli märgitud viivis 0,5% päevas.

VÕS § 115 lg-te 2 ja 3 kohaselt on kostjale antud täiendav tähtaeg kohustuse täitmiseks.
Hageja on arvamusel, et ta andis Kostjale piisavalt täiendavat tähtaega kohustuse
täitmiseks, kuid Kostja ei ole seda täitnud.
AS Tapa Haigla poolt kostjale osutatud teenuste naol oli tegemist poolte vaheliste
võlasuhetega, millest tulenevalt kohustus AS Tapa Haigla osutama kostjale
majutusteenuseid ning AS-l Tapa Haigla oli õigus nõuda teenuste osutamise eest tasu.

Võttes arvesse ülaltoodud hageja palub rahuldada hagi ja mõista Kostjalt Hakkemeister
OÜ Hageja Aktsiaselts Tapa Haigla kasuks võlgnevuse summas 204,00 eurot, mõista
kostjalt Hakkemeister OÜ hageja Aktsiaselts Tapa Haigla kasuks viivised alates
7.01.2015 kokku summas 204.00 eurot.

Hageja palub asi lahendada TsMS § 407 lg1              ning § 413 lg 1 ja lg 2 alusel
tagaseljaotsusega.


KOSTJA VASTUS
2.Kostja ei ole ettenähtud tähtajaks hagile kirjalikku vastust esitanud ja ei ole ka määratud
istungile ilmunud.

 KOHTUOTSUSE PÕHJENDUSED
3. Kohus, tutvunud tsiviilasja materjalidega leiab, et hagi on õiguslikult põhjendatud ning
kuulub rahuldamisele VÕS §-de 3, 8 lg 2, 76 lg 1, 100, 101 lg 1 p 4 alusel kogu haginõude
ulatuses.

Võlaõigusseaduse (VÕS) § 76 kohaselt kohustus tuleb täita vastavalt lepingule või
seadusele.
VÕS § 82 kohaselt kui kohustuse täitmise tähtpäev on kindlaks määratud või tuleneb
võlasuhte olemusest, tuleb kohustus täita sellel tähtpäeval.
VÕS § 101 lg 1 p 1, 6 kohaselt kui võlgnik on kohustust rikkunud, võib võlausaldaja
nõuda kohustuse täitmist ning rahalise kohustuse täitmisega viivitamise korral nõuda
viivist.
VÕS § 94 ja 113 kohaselt tuleb lepinguliselt kohustuselt tasuda vastavalt lepingule
intressi ja viivist. VÕS § 113 lg 1 kohaselt võib võlausaldaja rahalise kohustuse täitmisega
viivitamise korral nõuda võlgnikult viivitusintressi (viivis), arvates kohustuse


                                                                                           3
sissenõutavaks muutumisest kuni kohase täitmiseni. Viivise määraks loetakse VÕS §-s
94 sätestatud intressimäär, millele lisandub kaheksa protsenti aastas.

TsMS § 407 lg 1 kohaselt kohus võib hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja,
kellele kohus on määranud vastamise tähtaja, ei ole tähtaegselt vastanud, isegi kui hagi
toimetati kostjale kätte välisriigis või kui see toimetati kätte avalikult. Sel juhul loetakse
hageja esitatud faktilised väited kostja poolt omaksvõetuks. TsMS § 394 lg 5 kohaselt
hagile vastuse esitamise tähtaeg peab olema vähemalt 14 päeva hagi kättetoimetamisest
alates. Seda tähtaega on järgitud.

Kohus edastas kostjale kohtunõude hagiavaldusele kirjaliku vastuse esitamiseks 14 päeva
jooksul, seega tuli kostjal, kes sai hagimaterjalid kätte 11.05.2016, vastus esitada
hiljemalt 30.05.2016.

 TsMS § 413 alusel on hageja taotlusel võimalik asi lahendada tagaseljaotsusega
kohtuistungile mitteilmunud kostja suhtes, kui hagi on hagiavalduses märgitud ulatuses
ja asjaoludega õiguslikult põhjendatud. Sel juhul loetakse hageja esitatud faktilised väited
kostja poolt omaksvõetuks.
Kostja on vastava hoiatusega kohtukutse kättesaamist kinnitanud 18.07.2016.


MENETLUSKULUD
4. TsMS § 173 lg 1 kohaselt esitab asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 1741 lg 3
kohaselt, määrab kohus hageja taotlusel tagaseljaotsuses kindlaks ka kostja hüvitatavad
menetluskulud, kui hageja esitab määratud tähtajaks menetluskulude nimekirja. TsMS §
162 lg 1 kohaselt kannab hagimenetluse kulud pool kelle kahjuks otsus tehti. Kuna hagi
rahuldatakse, siis jätab kohus menetluskulud kostja kanda.

Hageja palub kohtul välja mõistja kostjalt menetluskuluna riigilõiv summas 100 eurot.
Nimetatud suuruses kulude olemasolu on kostjale teatavaks tehtud hagimaterjalide
kättetoimetamisega.

12. Kohus rahuldab hagi lähtudes eeltoodust ja juhindudes TsMS §-dest 142 lg 2; 162 lg
1 ja lg 2; 1741 lg 3; 407 lg 1, 413, lg 1 ja 2; 442; 444 lg 4; 468 lg 1 p 2 tagaseljaotsusega.
/digitaalselt allkirjastatud/

Marika Leimann
Kohtunik




                                                                                            4
