                        KOHTUMÄÄRUS
Kohus                            Harju Maakohus

Määruse tegemise aeg ja koht     09.09.2016.a Tallinn, Liivalaia kohtumaja

Kohtuasja nr                     1-14-10118

Kohtunik                         Eha Popova

Kohtuistungi sekretär            Julia Senkevitš

Kohtuasi                         Vangla materjalid Reet Tammejuur-Tamme            suhtes
                                 tingimisi ennetähtaegse vabastamise kohta

Süüdimõistetu                    Reet Tammejuur-Tamm (ik 45810060312)              viibib
                                 Vanglas

Kaitsja                           Mart Missik

Kohtuistungi toimumise aeg,      02.09.2016.a Tallinn,    Liivalaia   kohtumaja,   avalik
                                 kaugkohtuistung
koht

RESOLUTSIOON


1. Vabastada Reet Tammejuur-Tamm karistuse kandmisest tingimisi enne tähtaega
katseajaga kuni 17.08.2018.a, millest esimeseks 4 (neljaks) kuuks kohaldada tema suhtes
elektroonilist valvet.

2. KarS § 76 lg 5 alusel allutada Reet Tammejuur-Tamm katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1 -6 sätestatud
kontrollnõudeid:
    1) elama kohtu määratud alalises elukohas XXXX;
    2) ilmuma          kriminaalhooldaja       määratud      ajavahemike          järel
       kriminaalhooldusosakonda registreerimisele;
                                                                                                 2

   3) alluma kriminaalhooldaja kontrollile oma elukohas ning esitama talle andmeid
      oma kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.

3. Kohaldada Reet Tammejuur-Tamme suhtes käitumiskontrolli ajal KarS § 75 lg 2 p 4
ja 9 sätestatud kohustusi:
- asuda tööle või võtta end Töötukassas arvele 2 (kahe) nädala jooksul peale vanglast
vabanemist;
- alluda elektroonilisele valvele tähtajaga 4 (neli) kuud alates elektroonilise valveseadme
paigaldamisest.

4. Reet Tammejuur-Tammele määratud katseaja ja käitumiskontrolli kulgemist
arvestada alates kohtumääruse jõustumisest.

5. Määrata Reet Tammejuur-Tammele kriminaalhooldaja Vangla Lääne-Harju
kriminaalhooldusosakonna juhataja määramisel ja saata määrus täitmiseks
kriminaalhooldusosakonnale.

6. Reet Tammejuur-Tamm vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Reet Tammejuur-Tamme tingimisi
enne tähtaega vangistusest vabastamiseks.

Reet Tammejuur-Tamm tunnistati Tartu Maakohtu 17.12.2014.a otsusega süüdi KarS § 188 lg
2 p 2 järgi ja talle mõisteti karistuseks 2 aastat vangistust, samuti tunnistati ta süüdi KarS §
184 lg 2 p 2 järgi ja talle mõisteti karistuseks 3 aastat 11 kuud vangistust, samuti tunnistati ta
süüdi KarS § 392 lg 1 järgi ja talle mõisteti karistuseks 1 aasta vangistust. KarS § 64 lg 1 alusel
mõisteti kuritegude kogumi eest liitkaristuseks 3 aastat 11 kuud vangistust. KarS § 65 lg 2
alusel suurendati mõistetud karistust Harju Maakohtu 30.09.2013.a otsusega mõistetud
ärakandmata karistuse, s.o 3 kuu vangistuse võrra ning kohtuotsuste kogumis mõisteti
liitkaristuseks 4 aastat 2 kuud vangistust. KarS § 68 alusel arvati karistusaja hulka
eelvangistuses viibitud aeg ning karistusaja alguseks loeti 17.06.2014. a. Kohtuotsus jõustus
03.01.2015.a.

Karistuse kandmise algus oli 17.06.2014.a ja lõpp on 17.08.2018.a.
                                                                                             3

Reet Tammejuur-Tamme kohta kinnipidamisasutuses koostatud iseloomustusest nähtub,
et ta töötab AS-is XXXX. Kehtivaid distsiplinaarkaristusi ei ole. Vangla toetab R. Tammejuur-
Tamme tingimisi ennetähtaegset vabastamist koos elektroonilise valve kohaldamisega.

Reet Tammejuur-Tamme kohta kriminaalhoolduses koostatud iseloomustusest nähtub, et
kinnipeetav asub vabanemisel elama oma registreeritud elukohta XXXX. Eramu kuulub
kinnipeetava lastele XXXX ja XXXX, seal elavad XXXX ja tema abikaasa koos alaealiste
lastega. Eramu omanikud ja seal elavad täisealised isikud andsid nõusoleku elektroonilise
valve paigaldamiseks. Elamispind vastab elektroonilise valve kohaldamise nõuetele.
Kinnipeetaval on vabanemisel võimalus asuda tööle XXXX OÜ-s.

Reet Tammejuur-Tamm taotleb kohtult tingimisi ennetähtaegset vanglast vabastamist.
Elama asub oma tütre juurde XXXX. Kannab karistust narkokuriteo eest. Kriminaalkorras on
karistatud kaks korda, vanglas esimest korda. Töökoht on olemas.
Abiprokurör Katrin Tron esitas kirjaliku seisukoha, mille kohaselt toetab prokurör Reet
Tammejuur-Tamme ennetähtaegset vabastamist elektroonilise valvega ja on seisukohal, et
on otstarbekas allutada Reet Tammejuur-Tamm KarS § 75 sätestatud käitumiskontrollile.

Kaitsja toetab R. Tammejuur-Tamme tingimisi ennetähtaegset vabastamist. Prokurör ja vangla
toetavad tingimisi ennetähtaegset vabastamist, negatiivsed asjaolud puuduvad. Vabanemisel on
olemas töökoht.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu ja kaitsja arvamuse, leiab, et Reet Tammejuur-Tamme võib vangistusest
tingimisi ennetähtaegselt vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua
tingimisi enne tähtaega karistusest vabastamine. Seega võtab kohus taotluse läbivaatamisel
arvesse kõik Reet Tammejuur-Tamme isikut iseloomustavad andmed – tema käitumist nii
kuriteo toimepanemisele eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt koos elektroonilise valve kohaldamisega. Reet Tammejuur-Tamm viibib
vanglas esimest korda, ta on suutnud karistuse kandmise ajal käituda korrektselt, mida kinnitab
distsiplinaarkaristuste puudumine. Kohus arvestab ka sellega, et kinnipeetava püüdlemist
õiguskuuleka elu poole kinnitab tema resotsialiseeriv tegevus vangistuse ajal – osalemine
tööhõives. Vangla ja prokurör toetavad R. Tammejuur-Tamme tingimisi ennetähtaegset
vabastamist elektroonilise valve kohaldamisega.

Kohus usub, et praegune vangistus on pannud R. Tammejuur-Tamme mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on
enda õigusvastasest käitumisest ka vajalikud järeldused teinud. Kohus leiab, et kinnipeetavale
võib anda võimaluse näidata, et ta on suuteline õiguskuulekalt käituma.

Kohtu hinnangul võimaldab R. Tammejuur-Tamme tingimisi ennetähtaegne vabastamine ühes
elektroonilise valvega kohaldada tema üle käitumiskontrolli ning seeläbi teostada järelevalvet
väljaspool kinnipidamisasutust, kindlustamaks positiivseid muutusi, andes samas talle
võimaluse tõestada, et ta on asunud paranemise teele ning on võimeline edaspidi järgima
                                                                                             4

seaduskuulekat eluviisi. Katseajal on võimalik hinnata kinnipeetava püüdlusi oma elu
korraldamisel, samuti kehtivate tavade ja reeglite järgimisel. Kriminaalhooldusseaduse § 1 lg 1
kohaselt valvatakse kriminaalhoolduse käigus kriminaalhooldusaluse käitumise ja temale kohtu
või prokuröri poolt pandud kohustuste täitmise järele ning soodustatakse kriminaalhooldusaluse
sotsiaalset kohanemist eesmärgiga mõjutada teda hoiduma kuritegude toimepanemisest.

Pärast vabanemist on R. Tammejuur-Tammel olemas kindel elu- ja töökoht ja lähedaste toetus
ning kriminaalhoolduse ja elektroonilise valve kohaldamisega on nõustunud ka süüdimõistetu,
saades aru selle vajalikkusest ja kasulikkusest oma edasise elu korraldamisel. Kõik need
asjaolud aitavad kohtu hinnangul kaasa kinnipeetava edaspidisele õiguskuulekale käitumisele
ning ühiskonnas aktsepteeritavate hoiakute ja tõekspidamiste omaksvõtmisel. Kohus usub, et
süüdimõistetu on nüüdseks teinud karistusest vastavad järeldused ning oskab edaspidises elus
käituda normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
