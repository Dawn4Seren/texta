                         KOHTUMÄÄRUS
 Kohus                                    Tartu Maakohus

 Määruse tegemise aeg ja koht             30. detsembril 2016. a Tartu kohtumajas
                                          kirjalikus menetluses

 Väärteoasja number                       4-14-879

 Kohtukoosseis                            Kohtunik Peet Teidearu

 Väärteoasi                               Sissenõudja taotlus Raiko Laanele asenduskaristuse
                                          kohaldamiseks

 Taotluse esitaja                         Sissenõudja Riigi Tugiteenuste Keskus
                                          asukoht: Sõbra 56, Tartu

 Süüdlane                                 Raiko Laane
                                          isikukood: 38903032729; elukoht: XXXX


Juhindudes väärteomenetluse seadustiku (edaspidi VTMS) § 211 lg-st 3, kohus

                                           määras:

   1. Jätta sissenõudja taotlus Rako Laanele asenduskaristuse kohaldamiseks
      rahuldamata seoses rahatrahvi tasumisega.
   2. Määrus edastada sissenõudjale, Raiko Laanele ja kohtutäitur Anne Böcklerile.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik
Tartu Maakohtu 06.03.2014. a otsusega väärteoasjas nr 4-14-879 (2601,14,000212) karistati
Raiko Laanet liiklusseaduse (edaspidi LS) § 201 lg 2 järgi 10 päeva pikkuse arestiga, mis
karistusseadustiku (edaspidi KarS) § 69 alusel asendati 20 tunni üldkasuliku tööga. Sama
otsusega karistati Raiko Laanet LS § 227 lg 2 järgi rahatrahviga 30 trahviühikut, s.o 120 eurot,
mis tuli ära tasuda 1 kuu jooksul alates kohtuotsuse jõustumisest. Kohtuotsus jõustus 06.03.2014.
a.


                                                                                              1
Kuna Raiko Laane karistuseks mõistetud rahatrahvi ettenähtud tähtaja jooksul ära ei tasunud,
pöörati Tartu Maakohtu 06.03.2014. a otsus väärteoasjas nr 4-14-879 sundtäitmisele kohtutäituri
kaudu (kohtutäitur Anna Böckler, täiteasi nr 182/2014/755).

01.07.2016. a esitas sissenõudja Riigi Tugiteenuste Keskus Tartu Maakohtule taotluse Raiko
Laanele asenduskaristuse kohaldamiseks, kuna trahvi sundtäitmine on isiku varatuse tõttu
võimatu.

29.12.2016. a teavitas Raiko Laane kohut sellest, et ta on Tartu Maakohtu 06.03.2014. a otsusega
väärteoasjas nr 4-14-879 mõistetud rahatrahvi ära tasunud, lisades tõendina maksekorralduse,
millest nähtub, et 29.12.2016. a on teostatud 120 euro suurune ülekanne Rahandusministeeriumi
kontole nr EE932200221023778606 selgitusega „4-14-879/2601,14,000212, Raiko Laane“.

Kohtu seisukoht
VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata. Sama paragrahvi lõige 3 sätestab, et kui rahatrahvi asendamine arestiga või üldkasuliku
tööga ei ole mingil põhjusel võimalik või süüdlane on enne asendusaresti või üldkasuliku töö
kohaldamist rahatrahvi tasunud, teeb maakohus määruse, milles jätab sissenõudja avalduse
rahatrahvi asendamise kohta arestiga või üldkasuliku tööga rahuldamata.

Kuna Raiko Laanele Tartu Maakohtu 06.03.2014. a otsusega väärteoasjas nr 4-14-879 mõistetud
rahatrahv 30 trahviühikut, s.o 120 eurot on enne asenduskaristuse kohaldamist täielikult tasutud,
jätab kohus sissenõudja taotluse VTMS § 211 lg 3 alusel rahuldamata.



Peet Teidearu
Kohtunik
/allkirjastatud digitaalselt/




                                                                                                 2
