                                                                                  1-16-10081




                               KOHTUOTSUS
                                EESTI VABARIIGI NIMEL

 Kohus                             Pärnu Maakohus

 Otsuse tegemise aeg ja koht       19. detsember 2016.a Pärnu kohtumajas

 Kriminaalasja number              1-16-10081 (16267000482)
 Kohtunik                          Anu Tammeniit
 Kohtuistungi sekretär             Kristi Haab
 Tõlk                              Eve Einland
 Kriminaalasi                      Aleks Lankin süüdistuses KarS § 199 lg 2 p 4, 7 järgi
                                   kokkuleppemenetluses
 Prokurör                          Liisa Nuut

 Süüdistatav                       ALEKS LANKIN
                                   isikukood: 39506244213;
                                   8 kehtivat väärteokaristust; varem kriminaalkorras karistatud
                                   Pärnu Maakohtu 07.05.2015.a otsusega KarS § 213 lg 1, §
                                   202 lg 2 p 1 ja § 121 järgi liitkaristusena 11 kuud ja 27 päeva
                                   vangistust, milline jäeti KarS § 74 lg 1 ja 3 alusel tingimisi
                                   täielikult täitmisele pööramata, kui isik ei pane 18 kuu
                                   pikkuse katseaja jooksul toime uut tahtlikku kuritegu.
                                   Tõkendit ei ole kohaldatud.



 RESOLUTSIOON                      Juhindudes KrMS § 248 lg 1 p 5, § 249 kohus otsustas:

Süüdi tunnistada Aleks Lankin KarS § 199 lg 2 p 4, 7 järgi ning mõista karistuseks 6 (kuus)
kuud vangistust.

KarS § 74 lg 5 ja § 65 lg 2 alusel suurendada karistust Pärnu Maakohtu 07.05.2015.a otsusega
mõistetud ärakandmata karistuse, so 11 (üheteist) kuu ja 27 (kahekümne seitsme) päeva
vangistuse võrra ning liitkaristuseks mõista 1 (üks) aasta 5 (viis) kuud ja 27 (kakskümmend
seitse) päeva vangistust.




                                                                                         Lk 1 / 4
                                                                        1-16-10081
KarS § 69 alusel asendada mõistetud vangistus 537 (viiesaja kolmekümne seitsme) tunni
üldkasuliku tööga. Üldkasuliku töö tegemise tähtajaks määrata 2 (kaks) aastat alates
kohtuotsuse jõustumisest.

Üldkasuliku töö tegemise ajal on Aleks Lankin kohustatud kriminaalhooldaja järelevalve all
järgima KarS § 75 lg 1 sätestatud kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KrMS § 310 lg 1, VÕS § 1043 alusel välja mõista Aleks Lankin´ilt kannatanu Rautakesko
AS kasuks 314 eurot, milline kanda kannatanu arveldusarvele nr EE052200221001160469
Swedbank.

KrMS § 179, § 175, § 180 lg 1 alusel välja mõista Aleks Lankin´ilt riigituludesse
menetluskulud:
- sundraha 645 €;
- tasu riigi õigusabi eest 72 €, kokku 717 €.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700087279. Selgituseks märkida: menetluskulud, isiku
nimi, kriminaalasja number.

Välja mõistetud menetluskulud tasuda 12 kuu jooksu. Kohustada Aleks Lankini tasuma
menetluskulud 717 € ositi 12 kuu jooksul alates 05.01.2017.a kuni summa täieliku tasumiseni,
tasudes igakuiselt 59,75 € kuu 5-ndaks kuupäevaks. Kui summad pole täies ulatuses tähtajaks
täidetud suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Asitõend.
CD plaat jätta KrMS § 126 lg 3 p 1 kohaselt pärast kohtuotsuse jõustumist kriminaalasja juurde.

EDASIKAEBAMISKORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.


                                                                                            Lk 2 / 4
                                                                                1-16-10081
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates otsuse avalikult teatavakstegemisest. Kriminaalmenetluse kulude hüvitamise võib
vaidlustada kohtuotsusest eraldi määruskaebuse korras 15 päeva jooksul alates päevast, mil isik
sai vaidlustavast lahendist teada või pidi teada saama. Määruskaebus tuleb esitada Pärnu
Maakohtule.

ASJAOLUD JA MENETLUSE KÄIK
Kriminaalasjas nr 16267000482 on Aleks Lankin´ile esitatud süüdistus selles, et et tema isikuna,
kes on Pärnu Maakohtu 07.05.2015. a otsusega süüdi tunnistatud KarS § 202 lg 2 p 1 järgi ning
olles seega KarS § 199 lg 2 p 4 täheldatud isik, võttis 02.05.2016 ajavahemikul 18:39 – 18:43
Pärnus Papiniidu 2a asuvast Rautakesko AS-le kuuluvast Pärnu K-Rauta kauplusest grupis koos
Pavel Meštšerjakoviga ebaseadusliku omastamise eesmärgil joonlaseri PLL360KRAADI + Vert
Bosch, väärtusega 169 eurot ja ristjoonlaseri GLL 2-15 Bosch, väärtusega 145 eurot.

Seega Aleks Lankin, võõra vallasasja äravõtmisega selle ebaseadusliku omastamise
eesmärgil, kui tegu on toime pandud korduvalt ja grupis, pani toime KarS § 199 lg 2 p 4, 7
järgi kvalifitseeritava kuriteo.

Prokurör tegi ettepaneku Aleks Lankin süüdi tunnistada KarS § 199 lg 2 p 4, 7 järgi ja nõuab
kohtus süüdistatavale karistuseks 6 kuud vangistust. KarS § 74 lg 5 ja § 65 lg 2 alusel suurendada
karistust Pärnu Maakohtu 07.05.2015.a otsusega mõistetud kandmata karistuse, so 11 kuu ja 27
päeva vangistuse võrra ning mõista liitkaristuseks 1 aasta, 5 kuud ja 27 päeva vangistust. KarS §
69 lg 1 alusel asendada vangistus 1 aasta (360 tundi), 5 kuud (150 tundi) ja 27 päeva (27 tundi) –
537 tunni üldkasuliku tööga ja üldkasuliku töö tegemise tähtajaks määrata 2 aastat alates
kohtuotsuse jõustumisest. Üldkasuliku töö tegemise ajal on Aleks Lankin kohustatud järgima KarS
§ 75 lg-s 1 sätestatud kontrollnõudeid.


KOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustub sellega. Prokurör jäi
sõlmitud kokkuleppe juurde. Kriminaaltoimiku materjalide alusel ja kohtuliku arutamise põhjal
tegi kohus järeldused, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud kokkuleppemenetluse sätteid. Kohus tuvastas
kriminaalasja menetlemisel, et tõendamiseseme asjaolud on selged ning süüdistatav tuleb süüdi
mõista vastavalt sõlmitud kokkuleppele.

Tsiviilhagi.
KrMS § 310 lg 1, VÕS § 1043 alusel tuleb välja mõista Aleks Lankin´ilt kannatanu Rautakesko
AS kasuks 314 eurot.

Asitõendid.
CD plaat, mis asub kriminaalasja juures, jätta KrMS § 126 lg 3 p 1 kohaselt pärast kohtuotsuse
jõustumist kriminaalasja juurde.

Menetluskulud.
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. Süüdistatavale on selgitatud, et süüdimõistva kohtuotsusega kaasneb
menetluskulude hüvitamise kohustus. Käesolevas kriminaalasjas on menetluskuludeks KrMS §
179 lg 1 p 2 kohaselt sundraha 645 € seoses teise astme kuriteos süüdimõistmisega ning KrMS §
175 lg 1 p 4 kohaselt riigi õigusabi korras määratud kaitsjale makstud tasu 72 €, kokku 717 €.

                                                                                          Lk 3 / 4
                                                                                1-16-10081
KrMS § 180 lg 3 alusel võimaldab kohus Aleks Lankin´il tasuda menetluskulud 717 € ositi 12 kuu
jooksul alates 05.01.2017.a kuni summa täieliku tasumiseni, tasudes igakuiselt 59,75 € kuu 5-
ndaks kuupäevaks.


/allkirjastatud digitaalselt/

Anu Tammeniit
Kohtunik




                                                                                      Lk 4 / 4
