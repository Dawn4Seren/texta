                      KOHTUMÄÄRUS
Kohus                              Tartu Ringkonnakohus

Kohtukoosseis                      Kai Kullerkupp, Viivi Tomson, Kersti Kerstna-Vaks

Määruse tegemise aeg ja koht       10. märts 2016. a Tartu

Tsiviilasja number                 2-14-62071

Tsiviilasi                         KÜ Puškini tn 19 hagi Larissa Škola vastu võlgnevuse
                                   väljamõistmiseks
Vaidlustatud kohtulahend           Viru Maakohtu 8. oktoobri 2015. a otsus

Menetluse alus ringkonnakohtus     Larissa Škola apellatsioonkaebus

Kohtuistungi toimumise aeg         Kirjalik menetlus

RESOLUTSIOON
Keelduda menetlusse võtmast Larissa Škola apellatsioonkaebust Viru Maakohtu 8. oktoobri
2015. a otsuse peale.
Edasikaebamise kord
Menetlusosalisel on õigus esitada määruskaebus Riigikohtule 15 päeva jooksul alates
käesoleva määruse ärakirja kättetoimetamisest.
Hagimenetluses Riigikohtus võib menetlusosaline menetlustoiminguid teha ning avaldusi ja
taotlusi esitada üksnes vandeadvokaadi vahendusel.
Juhul, kui menetlusosaline taotleb menetlusabi, peab ta esitama tähtaja kestel
määruskaebuse. Kaebuse põhjendamiseks või riigilõivu tasumiseks või kaebuses esineva sellise
puuduse kõrvaldamiseks, mis on seotud menetlusabi taotlemisega, annab kohus mõistliku
tähtaja pärast menetlusabi taotluse lahendamist, kui nimetatud taotlus ei ole esitatud
põhjendamatult või tähtaja pikendamise eesmärgil.
ASJAOLUD JA RINGKONNAKOHTU OTSUSTUS

Ringkonnakohus tutvunud apellatsioonkaebuse ja tsiviilasja materjalidega, leiab, et
apellatsioonkaebuse menetlusse võtmisest tuleb keelduda.

Ringkonnakohus märgib, et hageja esitas maakohtule varalise nõudega hagi, mille hind on
koos kõrvalnõuetega vähem kui 4000 eurot, tegemist on TsMS § 405 mõttes lihtmenetluse
asjaga.
TsMS § 637 lg 21 kohaselt võetakse apellatsioonkaebus TsMS § 405 lõikes 1 nimetatud asjas
menetlusse üksnes juhul, kui maakohtu otsuses on antud luba edasikaebamiseks või kui
maakohtu otsuse tegemisel on selgelt ebaõigesti kohaldatud materiaalõiguse normi või on
selgelt rikutud menetlusõiguse normi või on selgelt ebaõigesti hinnatud tõendeid ja see võis
oluliselt mõjutada lahendit.

Ringkonnakohus leiab, et tsiviilasjas ei esine aluseid, mille alusel saaks väita, et maakohus
oleks selgelt ebaõigesti kohaldanud materiaal- või menetlusõiguse normi või selgelt
ebaõigesti hinnanud tõendeid. Maakohus ei ole andnud luba otsuse edasikaebamiseks
vastavalt TsMS § 442 lg-le 10 ning apellatsioonkaebuses toodud põhjendused ei anna alust
lihtmenetluse korras tehtud otsuse peale edasi kaevata.

Ringkonnakohus peab vajalikuks märkida, et vastuväited prügiveo arvestusele on apellant
esitanud esimest korda alles apellatsioonkaebuses, millega ringkonnakohus ei saa TsMS §-s
652 sätestatu kohaselt kaebuse lahendamisel arvestada. Ringkonnakohus pöördus hageja
poole saamaks kinnitust kaebaja väite osas, et asjas on võimalik sõlmida kompromiss. Hageja
avaldas ringkonnakohtule 22. veebruari 2016 menetlusdokumendis, et korteriühistu juhatus
pakkus kostjale esitada kompromissi ettepanek täpsete tingimustega, kuid kostja ei ole
seniajani midagi pakkunud.

Eeltoodust tulenevalt keeldub ringkonnakohus TsMS § 637 lg 21 alusel apellatsioonkaebuse
menetlusse võtmisest.



/digitaalselt allkirjastatud/    /digitaalselt allkirjastatud/     /digitaalselt allkirjastatud/
 Kai Kullerkupp                     Viivi Tomson                   Kersti Kerstna-Vaks
