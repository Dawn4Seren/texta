                        TARTU MAAKOHUS
                              KOHTUOTSUS
                               EESTI VABARIIGI NIMEL


Otsuse tegemise aeg ja koht       Viljandi kohtumaja                     06. september 2016
Kriminaalasja number              1-16-6630 (16284000284)
Kohtunik                          Kadi Aavik
Kohtuistungi sekretär             Irina Meremaa
Kriminaalasi                      Mait Kivilaan süüdistuses          KarS     §    424    järgi
                                  kokkuleppemenetluses
Prokurör                          abiprokurör Triin Tumala
Süüdistatav                       Mait Kivilaan (isikukood 34211096016; elukoht
                                  xxxxxxxxxxx xxxxxx xxxx xxxx xxxx xxxxxxxxx xxx xx
                                  ; ei oma kriminaalkaristatust ega kehtivaid väärteokaristusi)

RESOLUTSIOON

Süüdi tunnistada Mait Kivilaan karistusseadustiku (KarS) § 424 järgi ja mõista talle
karistusena vangistus 4 (neli) kuud.

KarS § 68 lg 1 alusel arvata eelvangistuse aeg 24.-25.07.2016, s.o 2 (kaks) päeva, mõistetud
karistusaja hulka ja lugeda Mait Kivilaanel kandmata karistuseks vangistus 3 (kolm) kuud
28 (kakskümmend kaheksa) päeva.

KarS § 73 lg 1 ja lg 3 alusel määrata, et mõistetud vangistus jääb täielikult tingimisi
kohaldamata; määrata Mait Kivilaanele katseaeg 1 (üks) aasta ning mõistetud vangistust ei
pöörata täitmisele, kui Mait Kivilaan ei pane katseajal tahtlikult toime uut kuritegu.

KarS § 50 lg 1 p 1 alusel võtta Mait Kivilaanelt lisakaristusena ära mootorsõiduki
juhtimisõigus 2 (kaheks) kuuks.

KrMS § 180 lg 1 alusel välja mõista Mait Kivilaanelt riigituludesse sundraha 645
(kuussada nelikümmend viis) eurot ja muude menetluskulude katteks 48 (nelikümmend
kaheksa) eurot.

KrMS § 180 lg 3 alusel määrata, et Mait Kivilaanel on õigus tasuda menetluskulud 693
eurot ositi (1) ühe aasta jooksul alates kohtuotsuse jõustumisele järgnevast kuust. Mait
Kivilaan on kohustatud maksma igakuiselt hiljemalt kuu 10. kuupäevaks vähemalt 57
(viiskümmend seitse) eurot ja 75 senti kuni kogusumma tasumiseni. Tasumiseks vajalikud
andmed sisalduvad kohtuotsusele lisatud makseinfos, mis tehakse kättesaadavaks ka e-

                                            1/3
toimiku (https://www.e-toimik.ee/) süsteemi vahendusel. Tähtajaks menetluskulude
tasumata jätmisel pööratakse kohtuotsus sundtäitmisele täitemenetluse seadustikus
sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.

Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.

Kohtuotsus jõustub edasikaebe (apellatsiooni) tähtaja möödumisel.


KOHTUOTSUSE PÕHIOSA

I Süüdistus
Mait Kivilaant süüdistatakse KarS § 424 järgi selles, et tema juhtis 24.07.2016 kella 20.00
paiku Viljandimaal Viljandi vallas Imavere-Viljandi-Karksi-Nuia maantee 49,28 kilomeetril
mootorsõidukit Nissan Almera registreerimismärgiga XXX XXX alkoholi joobe seisundis. Mait
Kivilaane kontrollimisel tõendusliku alkomeetriga Dräger Alcotest 7110 EST nr ARDM-0074
mõõdeti tema poolt ühes liitris välja hingatavas õhus alkoholi sisalduse lõplikuks tulemuseks
0,77 mg/l, seega rikkus Mait Kivilaan oma tahtliku tegevusega LS § 69 lg 1 ja lg 2 p 1 sätteid.

II Kriminaalasjas sõlmitud kokkulepe
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe:
KarS § 424 ettenähtud kuriteo toimepanemise eest nõuab prokurör kohtus süüdistatavale
karistuseks 4 (neli) kuud vangistust.
KarS § 68 lg 1 alusel arvata Mait Kivilaanel 24.07.2016 kuni 25.07.2016. a eelvangistuses
viibitud aeg, s.o. 2 päeva karistusaja hulka ning lugeda temal veel kandmisele kuuluvaks
karistuseks 3 (kolm) kuud ja 28 (kakskümmend kaheksa) päeva vangistust.
KarS § 73 lg 1 ja 3 alusel jätta karistus täielikult täitmisele pööramata, kui Mait Kivilaan ei pane
1 (ühe) aastase katseaja kestel toime uusi tahtlikke kuritegusid.
KarS § 50 lg 1 p 1 alusel võtta lisakaristusena ära mootorsõiduki juhtimise õigus 2 (kaheks)
kuuks.

Süüdistatav nõustus kokkulepet sõlmides ositi aasta jooksul hüvitama järgnevad menetluskulud:
- määratud kaitsja, vandeadvokaat Raul Tosmanni kaitsjatasu summas 48 eurot.
- süüdimõistva kohtuotsusega kaasnev sundraha 645 eurot.

III Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ning
ta jääb sõlmitud kokkuleppe juurde.

Prokurör jäi kohtuistungil samuti sõlmitud kokkuleppe juurde.


                                                2/3
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatav on kokkuleppest aru saanud ja kokkuleppe sõlmimine vastab
tema tõelisele tahtele. Kriminaalasja menetlemisel on järgitud kokkuleppemenetluse sätteid.
Kriminaalasjas kogutud tõendid annavad aluse mõista Mait Kivilaan süüdi KarS § 424 järgi ja
mõista talle karistus vastavalt sõlmitud kokkuleppele. Samuti tuleb Mait Kivilaanelt välja mõista
menetluskulud vastavalt sõlmitud kokkuleppele.

Kohus selgitab, et lisakaristuse – mootorsõiduki juhtimisõiguse äravõtmine – kandmise aeg
hakkab kulgema alates kohtuotsuse jõustumisest. Liiklusseaduse § 127 kohaselt on isik, kelle
suhtes on jõustunud juhtimisõiguse äravõtmise otsus, kohustatud viie tööpäeva jooksul otsuse
jõustumisest arvates loovutama oma juhiloa Maanteeametile.


(allkirjastatud digitaalselt)


Kadi Aavik
Kohtunik




                                               3/3
