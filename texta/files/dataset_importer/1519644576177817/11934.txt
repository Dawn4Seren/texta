                           KOHTUMÄÄRUS
Kohus                             Viru Maakohus

Määruse tegemise aeg ja koht      21.06.2016, Rakvere kohtumaja, kirjalikus menetluses

Kriminaalasja number              1-13-3901

Kohtunik                          Heli Väinaste

Kriminaalasi                      Viru Vangla kriminaalhooldusosakonna Rakvere esinduse
                                  taotlus kohtulahendi ümbermääramiseks Kaidi Tölp’i uue
                                  elukoha järgsele kriminaalhooldusosakonnale

Taotluse esitaja                  Viru Vangla kriminaalhooldusosakonna Rakvere esinduse
                                  kriminaalhooldusametnik Carmen Kond

RESOLUTSIOON

Rahuldada taotlus ja saata KAIDI TÖLP’i (ik: 49401224238, elukoht: xxxx) suhtes tehtud
Pärnu Maakohtu 17.02.2016 kohtumäärus kriminaalasjas nr 1-13-3901 täitmiseks
süüdimõistetu elukohajärgsele kriminaalhooldusosakonnale, s.o Tallinna Vangla Pärnu
kriminaalhooldusosakonna Pärnu esindusele.

Määruse peale on õigus esitada määruskaebus Viru Maakohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendus.

Pärnu Maakohtu 07.06.2013 kohtuotsusega kriminaalasjas nr 1-13-3901 tunnistati Kaidi Tölp süüdi
KarS § 266 lg 2 p 3 järgi ning karistuseks mõisteti rahaline karistus 80 päevamäära ulatuses, s.o
summas 256 eurot. Pärnu Maakohtu 17.02.2016 kohtumäärusega asendati rahaline karistus 26 tunni
üldkasuliku tööga ning määrati selle sooritamise tähtajaks 3 kuud, üldkasuliku töö tegemise ajaks
allutati Kaidi Tölp käitumiskontrollile. Pärnu Maakohtu 07.04.2016 määrusega rahuldati
kriminaalhooldusametniku taotlus ning määrati 17.02.2016 kohtumääruse täitmine ümber Kaidi
Tölpi uue elukohajärgselt Viru Vangla Kriminaalhooldusosakonna Rakvere esindusse. Viru
Maakohtu 03.06.2016 kohtumäärusega rahuldati kriminaalhooldusametniku taotlus ning pikendati
Kaidi Tölpile Pärnu Maakohtu 07.06.2013 otsusega kriminaalasjas nr 1-13-3901 mõistetud
karistuse ja Pärnu Maakohtu 17.02.2016 määrusega kohaldatud asenduskaristuse, s.o üldkasuliku
töö tegemise tähtaega 4 kuu võrra, s.o kuni 02.10.2016.

21.06.2016 esitas Viru Vangla kriminaalhooldusosakonna Rakvere esinduse kriminaalhooldus-
ametnik Carmen Kond Viru Maakohtule taotluse kohtulahendi ümbermääramiseks
kriminaalhooldusaluse uue elukoha järgsele kriminaalhooldusosakonnale.


                                                                                              1
Taotlusest nähtuvalt esitas kriminaalhooldusalune 10.06.2016 avalduse tema kriminaalhoolduse
ümbermääramiseks Tallinna Vangla Pärnu kriminaalhooldusosakonna Pärnu esindusse seoses
elama asumisega aadressile xxxx maakond. Tallinna Vangla Pärnu kriminaalhooldusosakonna
Pärnu esinduse poolt 21.06.2016 saadetud vastuskirjast nähtub, et kriminaalhoolduse üleviimine on
põhjendatud ja võimalik. Aadressil xxxx asuv eluruum kuulub V J (J), kes on nõus, et Kaidi Tölp
asub elama antud elukohta (kirjalik nõusolek saadi 20.06.2016).

Kriminaalhooldusseaduse § 32 lg 4 kohaselt kriminaalhooldusaluse elukoha muutuse korral esitab
kriminaalhooldaja viivitamatult kriminaalhooldusaluse senise elukoha järgsele kohtule või
prokuratuurile taotluse saata kohtulahend või prokuröri määrus täitmiseks kriminaalhooldusaluse
uue elukoha järgsele kriminaalhooldusosakonnale.

Kohus, tutvunud esitatud taotlusega, leiab, et kriminaalhooldusametniku taotlus on põhjendatud
ning kuulub rahuldamisele. Süüdimõistetu on asunud elama aadressile xxxx, mistõttu tuleb ka tema
suhtes Pärnu Maakohtu poolt 17.02.2016 tehtud kohtumäärus kriminaalasjas nr 1-13-3901 saata
täitmiseks süüdimõistetu uue elukoha järgsele kriminaalhooldusosakonnale, s.o Tallinna Vangla
Pärnu kriminaalhooldusosakonna Pärnu esindusele.

/allkirjastatud digitaalselt/

Heli Väinaste
Kohtunik




                                                                                              2
