                                                                                   1-16-4250




                        KOHTUMÄÄRUS
Kohus                               Tallinna Ringkonnakohus

Määruse tegemise aeg ja koht        1. august 2016, Tallinn, kirjalik menetlus

Kriminaalasja number                1-16-4250

Kohtunik                            Pavel Gontšarov

Kriminaalasi                        Denis Gussev süüdistuses KarS § 199 lg 2 p 8,9 ja § 266
                                    lg 2 p 1 järgi kokkuleppemenetluses

Vaidlustatud kohtulahend            Harju Maakohtu 31. mai 2016. a otsus

                                    Süüdistatav Deniss Gussev (ik 38105230254;
Kaebuse esitaja ja kaebuse liik     viibimiskoht Tallinna Vangla), kaebus menetluskulude
                                    väljamõistmise peale
RESOLUTSIOON

Jätta Deniss Gussevi kaebus Harju Maakohtu 31. mai 2016. a otsuse peale
menetluskulude väljamõistmises läbi vaatamata.

Edasikaebamise kord
Määruse peale saab advokaadi vahendusel esitada määruskaebuse Riigikohtule Tallinna
Ringkonnakohtu kaudu 15 päeva jooksul alates päevast, mil kaebuse esitaja sai
vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK

1. Harju Maakohtu 31.05.2016.a otsusega tunnistati Deniss Gussev kokkuleppemenetluses
süüdi KarS § 199 lg 2 p-de 8,9 järgi ja karistuseks mõisteti 4 kuud vangistust ning KarS § 266
lg 2 p 1 järgi ja karistuseks mõisteti 2 kuud vangistust. KarS § 64 lg 1 alusel suurendati
raskeimat karistust ning liitkaristuseks mõisteti 6 kuud vangistust. KarS § 68 lg 1 alusel
arvestati karistuse kandmise alguseks D. Gussevi kinnipidamise aeg, s.o 18.02.2016.

2. Sama otsusega mõisteti D. Gussevilt riigi tuludesse välja sundraha 645 eurot,
jäljeekspertiisi kulu 314 eurot ja määratud kaitsja tasu 384 eurot. KrMS § 180 lg 3 alusel
määrati, et D. Gussev võib menetluskulud tasuda 12 kuu jooksul alates kohtuotsuse
jõustumisest, ühes kuus kulub tasumisele 111,92 eurot.

3. 22.06.2016 registreeriti Tallinna Ringkonnakohtus D. Gussevi kaebus, milles ta palub
end vabastada ekspertiisikulude kandmisest, kuna ekspertiisi tegemine ei olnud vajalik.
Nimelt tegi D. Gussev menetluse algusest koostööd ning tunnistas end täielikult süüdi. Lisaks


                                                                                         1(3)
                                                                                    1-16-4250

palub D. Gussev vaadata üle temalt väljamõistetud menetluskulude summa ja võimaldada
neid tasuda mitte igakuiselt, vaid korraga aasta aja pärast. Kaebaja selgitab, et vanglas
viibimise tõttu on tema majanduslik olukord raske. Ta kaotas enda ametliku töö ning vanglal
ei ole võimalik uut töökohta pakkuda. Lisaks on D. Gussevil rahalised kohustused Tele-2 ees
ning puudub kindel elukoht.

RINGKONNAKOHTU SEISUKOHT

4. Ringkonnakohus, tutvunud esitatud materjalidega, leiab, et D. Gussevi kaebus tuleb jätta
läbi vaatamata alljärgneval põhjusel.

5. Riigikohtu kriminaalkolleegium asus 11.02.2016.a määruses nr 3-1-1-7-16 seisukohale,
et 29.03.2015 jõustunud KrMS § 245 lg 1 p 12 kohaselt kuuluvad kokkuleppe esemesse ka
süüdistatava poolt hüvitatavad kriminaalmenetluse kulud. Seetõttu peavad prokurör,
süüdistatav ja kaitsja jõudma läbirääkimiste käigus kokkuleppele nii kohtueelses menetluses
tekkinud kui ka kohtumenetluses tekkida võivate menetluskulude hüvitamises, samuti
võimalikus menetluskulude vähendamises ja menetluskulude ositi hüvitamises KrMS § 180 lg
3 alusel, s.o menetluskulude kandmise võimalikus individualiseerimises. Süüdistatava poolt
hüvitatavad menetluskulud tuleb märkida kokkuleppesse võimaluse korral absoluutsummana,
see tähendab, et kokkuleppes tuleb kokkuvõtvalt kajastada kokkuleppe sõlmimise ajaks
tekkinud ja süüdistatavalt väljamõistetavate menetluskulude koosseis ja suurus. Samuti tuleb
kokkuleppemenetluse läbirääkimiste käigus jõuda konsensusele nii menetluskulude suuruse
kui ka nende tasumise ulatuse ning viisi osas.

6. Kuna süüdistatava poolt hüvitatavad menetluskulud kuuluvad alates 29.03.2015
kokkuleppe esemesse, kohalduvad menetluskulude vaidlustamisele täies mahus kõik
kokkuleppemenetlust reguleerivad sätted. Seega tuleb maakohtul juhinduda menetluskulude
hüvitamise otsustuse tegemisel − nii nagu kõikide teiste kokkuleppega hõlmatud küsimuste
lahendamisel − KrMS § 248 lg-st 1. Sedastades kriminaalmenetluse lõpetamise aluste
puudumise KrMS § 199 lg 1 p-de 2-6 mõttes, on kohtu pädevuses kokkuleppemenetluses
sõlmitud kokkuleppe n-ö kinnitamine süüdimõistva kohtuotsuse tegemisega või selle
kinnitamisest keeldumine kriminaalasja tagastamisega prokuratuurile. Kokkuleppe
muutmiseks puuduvad kohtul volitused. Kokkuleppemenetlust reguleerivatest sätetest tuleb
lähtuda ka ringkonnakohtu menetluses. Kuna maakohus ei koosta kokkuleppemenetluses
põhistatud kohtuotsust, ei ole täidetud apellatsioonimenetluse põhilised eeldused ning seetõttu
kohaldub KrMS § 318 lg 3 p-s 4 sätestatud edasikaebepiirang ka menetluskulude hüvitamise
otsustuse    vaidlustamisele.      Teisisõnu     peab    kokkuleppemenetluses       lahendatud
kriminaalmenetluse kulude hüvitamise otsustuse peale esitatud kaebuses sisalduma viide
mõnele kriminaalmenetluse seadustiku 9. peatüki 2. jao või KrMS § 339 lg 1 sätte
rikkumisele. KrMS § 318 lg-s 4 nimetatud aluse puudumise korral tuleb ringkonnakohtul jätta
kaebus KrMS § 326 lg 2 p 3 alusel läbi vaatamata. (RKKKm 3-1-1-7-16, p-d 5.2-7).

7. Kaebuses, mille on esitanud D. Gussev, ei ole viidatud ühelegi kokkuleppemenetlust
reguleeriva kriminaalmenetluse seadustiku sätte rikkumisele, mistõttu tuleb D. Gussevi
kaebus jätta läbi vaatamata.

8. Kriminaalasjas on D. Gussevi, tema kaitsja ja prokuröri vahel 31.05.2016 sõlmitud
kokkulepe (II kd, tl 18-21), milles muuhulgas on ära näidatud tasumisele kuuluvad
menetluskulud absoluutsummana. Nii on kokkuleppes ära toodud jäljeekspertiisi kulu 314
eurot, sundraha 645 eurot, kokkuleppe sõlmimise hetkeks teada olnud kaitsjatasu 192 eurot.


                                                                                          2(3)
                                                                                  1-16-4250

Kokkuleppes on ära märgitud ka, et kaitsjatasule lisandub kaitsja kulu seoses kohtumenetluses
osalemisega. Maakohus on nimetatud summadest lähtunud. Samuti on kokku lepitud tekkinud
kulude hüvitamise individualiseerimises – nimelt lepiti kokku, et KrMS § 180 lg 3 alusel
tuleb menetluskulud tasuda 12 kuu jooksul. Maakohus mõistiski menetluskulud tasumisele
ositi 12 kuu jooksul. D. Gussev kinnitas kaitsja juuresolekul enda soovi sõlmida kokkulepe
selles kirjeldatud tingimustel, kinnitades seda enda allkirjaga (II kd, tl 21). Seega on nii
prokurör, süüdistatav kui kaitsja menetluskulude osas jõudnud kokkuleppele. D. Gussev
nõustus tasumisele kuuluvate menetluskuludega. Kokkulepe on teistkordselt avaldatud
kohtuistungil, kus D. Gussev kinnitas, et ta on kokkuleppest aru saanud ning nõustub sellega
ja jääb kokkuleppe juurde (II kd, tl 25). Seejuures selgitas maakohus istungil
menetluskuludega seonduvat veel eraldi ning D. Gussev kinnitas, et talle on nende kuulumine
kokkuleppesse ja ositi tasumine arusaadav. Seega on maakohus teinud otsuse vastavalt
kokkuleppes märgitule ning kokkuleppe muutmiseks puuduvad kohtul volitused.

9. Lähtudes eeltoodust ning juhindudes KrMS § 318 lg 3 p-st 4, § 326 lg 2 p 3 jätab
ringkonnakohus D. Gussevi kaebuse läbi vaatamata.


(allkirjastatud digitaalselt)

Pavel Gontšarov
kohtunik




                                                                                        3(3)
