                                                                  Kriminaalasi nr 1-16-3325




                              KOHTUOTSUS
                                 Eesti Vabariigi nimel


Kohus                         Tartu Maakohus

Otsuse tegemise aeg ja koht   21. aprill 2016. a, Jõgeva kohtumaja

Kriminaalasja number          1-16-3325 (16249000119)

Kohtunik                      Liivi Loide

Kohtuistungi sekretär         Viivi Kalme
Tõlk                          Nadežda Bõstrova
Kriminaalasi                  Kiirmenetluses Ilja Belovi süüdistus Kars § 424 järgi

Prokurör                      Liane Peets

Süüdistatav                   ILJA BELOV
                              elukoht:       xxxxxxxxxxxxxxxxxxxxxxxxxxx,             telefon:
                              xxxxxxxx, isikukood 37207112736, kodakondsuseta,
                              keskharidus, emakeel: vene keel, töökoht: Finsterwald
                              Transport & Logistik AS, kriminaalkorras korduvalt
                              karistatud, 2 karistust kehtivad, tõkendit ei ole kohaldatud

RESOLUTSIOON

Süüdi tunnistada Ilja Belov KarS § 424 järgi ja karistuseks mõista 1 (üks) aasta 6
(kuus) kuud vangistust.
KarS § 68 lg 1 alusel lugeda Ilja Belovi kahtlustatavana kinnipidamise aeg 20-
21.04.2016, s.o 2 (kaks) päeva vangistus, karistusaja hulka. Ilja Belovi karistuse
kandmata osa on 1 (üks) aasta 5 (viis) kuud 28 (kakskümmend kaheksa) päeva
vangistust.

KarS § 69 lg 1 alusel asendada Ilja Belovile mõistetud vangistus 538 (viissada
kolmkümmend kaheksa) tunni üldkasuliku tööga. KarS § 69 lg 3 alusel määrata Ilja
Belovi üldkasuliku töö tegemise tähtajaks 1 (üks) aasta 9 (üheksa) kuud alates
kohtuotsuse jõustumisest, igakuiselt vastavalt kriminaalhooldaja poolt koostatud
ajagraafikule.
KarS § 69 lg 4 alusel on Ilja Belov kohustatud üldkasuliku töö tegemisel järgima KarS §
75 sätestatud kontrollnõudeid ja kohustusi:
    1) elada kohtu määratud alalises elukohas – xxxxxxxxxxxxxxxxxxxxxxxxxxxxxxx
                                                                                          1(3)
    2) ilmuda        kriminaalhooldaja          määratud      ajavahemike          järel
       kriminaalhooldusosakonda registreerimisele;
    3) alluda kriminaalhooldaja kontrollile oma elukohas ja esitada talle andmeid oma
       kohustuste täitmise ja elatusvahendite kohta;
    4) saada kriminaalhooldusametnikult eelneva loa elukohast lahkumiseks kauemaks
       kui 15 päevaks;
    5) saada kriminaalhooldusametnikult eelneva loa elu-, töö- või õppimiskoha
       vahetamiseks;
    6) saada kriminaalhooldusametnikult eelneva loa Eesti territooriumilt lahkumiseks
       ja väljaspool Eesti territooriumi viibimiseks.
KarS § 75 lg 2 p 2 alusel kohustada Ilja Belovi käitumiskontrolli ajal mitte tarvitama
alkoholi.
KarS § 75 lg 2 p 8 alusel kohustada Ilja Belovi käitumiskontrolli ajal osalema
sotsiaalprogrammis.

Käitumiskontrolli teostamiseks määrata Ilja Belov üldkasuliku töö tegemise tähtajaks
Tartu vangla kriminaalhooldusosakonna Tartu esinduse kriminaalhooldaja järelevalve
alla.

KarS § 50 lg 1 p 1 alusel võtta Ilja Belovilt lisakaristusena ära sõiduki juhtimise õigus 2
(kaks) aastaks, mille algust arvestatakse kohtuotsuse jõustumisest arvates.
Liiklusseaduse § 127 tulenevalt on Ilja Belov kohustatud 5 (viis) päeva jooksul
kohtuotsuse jõustumisest arvates loovutama oma juhiloa Maanteeametile.

Sisse nõuda Ilja Belovilt menetluskuludena riigituludesse:
    1) sundraha 324 (kolmsada kakskümmend neli) eurot;
    2) kaitsetasu 42 (nelikümmend kaks) eurot 72 senti advokaat Heiki Kuninga poolt
       osutatud õigusabi eest.
KrMS § 180 lg 3 alusel määrata menetluskulud tasumisele osade kaupa (6) kuue kuu
jooksul kohustades Ilja Belovi tasuma igakuiselt hiljemalt viimaseks kuupäevaks
menetluskulude katteks alates 2016.a maist 61,12 eurot kuus kuni kogu summa
tasumiseni.
Menetluskulud tuleb tasuda Maksu- ja Tolliameti a/a-le (EE351010052031000004 SEB
PANK, EE502200221014193355 SWEDBANK, EE401700017002872300 NORDEA
PANK, EE873300333499990003 DANSKE BANK), märkides viitenumbriks
99916700029693.

Maksegraafikute mittetäitmisel loetakse kõigi makseosade tähtaeg saabunuks ja
suunatakse kogu nõue täitemenetluse läbiviimiseks kohtutäiturile täitemenetluse
seadustikus sätestatud korras.

Edasikaebamise kord
Kohtuotsuse peale on õigus esitada apellatsiooni ainult KrMS § 318 lg 4 sätestatud alustel.
Apellatsioonkaebus tuleb esitada 15 päeva jooksul kirjalikult Tartu Ringkonnakohtule.

ASJAOLUD JA MENETLUSE KÄIK
Ilja Belovile on süüdistus esitatud selles, et tema 20.04.2016 kella 03.39 paiku Jõgeva
maakonnas Puurmani vallas Tallinn-Tartu-Võru-Luhamaa maantee 147. kilomeetril juhtis
sõiduautot Audi A6 registreerimismärgiga xxxxxxx olles joobeseisundis, kus alkoholisisaldus
tema poolt väljahingatavas õhus oli mõõtmisel 0,97 mg/l kohta, millega rikkus
Liiklusseaduse § 69 lg1 nõuet /juht ei tohi olla joobeseisundis/ ja Liiklusseaduse § 69 lg 2 p 1
                                                                                            2(3)
nõuet /alkoholijoobes olevaks loetakse mootorsõidukijuhti, kelle ühes grammis veres on
vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem/. Sellega pani Ilja Belov toime KarS § 424 järgi
kvalifitseeritava kuriteo.

KarS § 424 järgi toimepandud kuriteo eest taotleb prokurör süüdistatavale kohtus karistuseks
üks aasta ja kuus kuud vangistust. KarS § 68 lg 1 kahtlustatavana kinnipidamine 20.-
21.04.2016 (2 päeva) arvata karistusaja hulka. Kandmata karistus on üks aasta viis kuud 28
päeva. KarS § 69 lg 1 alusel asendada Ilja Belovile mõistetud vangistus üldkasuliku tööga,
mõistes kokku 538 tundi üldkasulikku tööd. KarS § 69 lg 3 alusel määrata üldkasuliku töö
tegemise tähtajaks üks aasta ja üheksa kuud alates kohtuotsuse jõustumisest, igakuiselt
vastavalt kriminaalhooldaja poolt koostatud ajagraafikule. KarS § 69 lg 4 alusel kohustada
Ilja Belovi üldkasuliku töö tegemisel järgima KarS § 75 sätestatud kontrollnõudeid ja
kohustusi: elada kohtu määratud alalises elukohas - xxxxxxxxxxxxxxxxxxxxxxxxxxx;
ilmuda kriminaalhooldaja määratud ajavahemike järel kriminaalhooldusosakonda
registreerimisele; alluda kriminaalhooldaja kontrollile oma elukohas ning esitama talle
andmeid oma kohustuste täitmise ja elatusvahendite kohta; saada kriminaalhooldusametnikult
eelneva loa elukohast lahkumiseks Eesti territooriumi piires kauemaks kui 15 päevaks; saada
kriminaalhooldusametnikult eelneva loa elu-, töö- või õppimiskoha vahetamiseks; saada
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks. KarS § 75 lg 2 p 2 alusel kohustada Ilja Belovi käitumiskontrolli
ajal mitte tarvitama alkoholi. KarS § 75 lg 2 p 8 alusel kohustada Ilja Belov
käitumiskontrolli ajal osalema sotsiaalprogrammis. Käitumiskontrolli teostamiseks määrata
Ilja Belov Tartu Vangla kriminaalhooldusosakonna Tartu esinduse kriminaalhooldaja
järelevalve alla. KarS § 50 lg 1 p 1 alusel Ilja Belovilt võtta ära sõiduki juhtimise õigus
kaheks aastaks.
Menetluskulu: KrMS § 2565 lg 2 alusel sundraha 324 eurot ja määratud korras riigi õigusabi
osutanud kaitsja tasu 42,72 eurot, kokku 366,72 eurot. KrMS § 180 lg 3 alusel määrata
menetluskulud tasumisele osade kaupa 6 kuu jooksul, kohustades Ilja Belovi tasuma alates
kohtuotsuse jõustumisele järgnevast kuust igakuiselt hiljemalt viimaseks kuupäevaks
menetluskulude katteks 61,12 eurot.

Asja lahendamisel juhindub kohus KrMS § 239 lg 4, 248 lg 1 p 5, 249, 311, 313.

Kohtuistungil jäid kõik menetlusosalised kokkuleppe juurde. Kohtuliku arutamise põhjal tegi
kohus järeldused, et süüdistatav on kokkuleppest aru saanud ja kokkuleppe sõlmimine on
olnud tema vaba tahteavaldus. Kriminaalasja menetlemisel on järgitud kokkuleppemenetluse
sätteid. Süüdistatav tuleb süüdi tunnistada ja karistada vastavalt sõlmitud kokkuleppele.
Kohus leiab, et ka kokkulepe menetluskulude tasumise osas on põhjendatud. KrMS § 2565 lg
2 alusel on vähendatud sundraha suurust ja arvestades asjaolu, et seoses mõistetud
lisakaristusega ei saa süüdimõistetu jätkata senisel kohal töötamist, mistõttu võib osutuda
raskeks kogu menetluskulu ühe maksena tasumine ning KrMS § 180 lg 3 kohaldamine ja
maksete ajatamine on põhjendatud.

/allkirjastatud digitaalselt/
Kohtunik




                                                                                        3(3)
