                                                                     Kriminaalasi nr 1-16-1883




                               KOHTUOTSUS
                                   Eesti Vabariigi nimel


Kohus                         Tartu Maakohus

Otsuse tegemise aeg ja koht   14. märts 2016. a Jõgeva kohtumaja

Kriminaalasja number          1-16-1883

Kohtunik                      Liivi Loide
Kohtuistungi sekretär         Viivi Kalme

Kriminaalasi                  Kokkuleppemenetluses Markko Õunapi süüdistus KarS § 199 lg 2
                              p 4 ja § 121 lg 1 järgi
Prokurör                      Liane Peets
Süüdistatav                   MARKKO ÕUNAP
                              elukoht: xxxxx xxxx xxxxxx xxxx xxxxxxxxx xxxx xxxxxxxxx,
                              telefon xxxxxxxx, e-post: xxxxxxxxxxxxxxxxxx, isikukood
                              38702220261, Eesti Vabariigi kodanik, põhiharidus, emakeel-
                              eesti    keel,     töökoht:    Mööbliekspert      paigaldus     OÜ,
                              mööblipaigaldaja, kriminaalkorras 3 kehtivat karistust: 1)
                              30.07.2015.a Harju Maakohtu Liivalaia kohtumajas KarS § 4231
                              järgi rahalise karistusega 210 päevamäära, so 2100 eurot, KrMS §
                              238 lg 2 alusel 140 päevamäära, so 1400 eurot, millest KarS § 68
                              lg 1 alusel tasuda 1250 eurot (tasumata) 2) 11.06.2014.a Harju
                              Maakohtu Liivalaia kohtumajas KarS § 307 järgi vangistusega
                              rahalise karistusega 170 päevamäära, so 544 eurot (tasumata) 3)
                              09.09.2013.a Harju Maakohtu Liivalaia kohtumajas KarS § 202
                              lg 1, § 200 lg 2 p 7 ja § 184 lg 2 p 2 järgi KarS § 64 lg 1 ja KrMS
                              § 238 lg 2 alusel 2 aasta 11 kuu 25 päeva vangistusega, millest
                              KarS § 73 lg 1, 2 alusel koheselt kandmiseks 6 kuud vangistust, 2
                              aastat 5 kuud 25 päeva 5-aastase katseajaga (vangistuses viibis
                              alates 16.01.2014.a kuni 15.07.2014.a), väärteokorras 11 kehtivat
                              karistust (7 arhiveeritud), tõkend - elukohast lahkumise keeld
                              alates 21.12.2015.a.

RESOLUTSIOON

Süüdi tunnistada Markko Õunap KarS § 199 lg 2 p 4 järgi ja karistuseks mõista 3 (kolm)
kuud vangistust.


                                                                                            1(3)
Süüdi tunnistada Markko Õunap KarS § 121 lg 1 järgi ja karistuseks mõista 6 (kuus) kuud
vangistust.

KarS § 64 lg 1 alusel lugeda kergem karistus kaetuks raskeima karistusega ja liitkaristuseks
kuritegude kogumi eest Markko Õunapile mõista 6 (kuus) kuud vangistust.

KarS § 65 lg 2 alusel suurendada Markko Õunapile mõistetud liitkaristust Harju Maakohtu
09.09.2013.a otsusega kriminaalasjas 1-13-5105 mõistetud karistuse kandmata osa, mis on 2
(kaks) aastat 5 (viis) kuud 25 (kakskümmend viis) päeva vangistust, võrra ning
liitkaristuseks kohtuotsuste kogumis Markko Õunapile mõista 2 (kaks) aastat 11 (üksteist)
kuud 25 (kakskümmend viis) päeva vangistust.
KarS § 65 lg 2, § 64 lg 2 alusel jätta 11.06.2014. a Harju Maakohtu Liivalaia kohtumaja
otsusega kriminaalasjas 1-14-4816 ja 30.07.2015. a Harju Maakohtu Liivalaia kohtumaja
otsusega kriminaalasjas 1-15-6153 Markko Õunapile mõistetud rahalised karistused
iseseisvale täitmisele.

Kohustada Markko Õunapit ilmuma vangistuse kandmiseks 11. aprillil 2016. a kell 10.00
Tartu Vanglasse (Turu 56 Tartu linn). Vangistuse algust arvestada süüdlase vanglasse
ilmumises.
Määratud ajaks vanglasse ilmumata jäämise korral kohaldatakse sundtoomist vastavalt
KrMS § 414 lg 3.

KrMS § 180 lg 3 alusel nõuda Markko Õunapilt menetluskuludena riigituludesse 717
(seitsesada seitseteist) eurot. Menetluskulud tuleb tasuda 1 (üks) kuu jooksul kohtuotsuse
jõustumisest arvates Maksu- ja Tolliameti a/a-le (EE351010052031000004 SEB PANK,
EE502200221014193355 SWEDBANK, EE401700017002872300 NORDEA PANK,
EE873300333499990003 DANSKE BANK), märkides viitenumbriks 99916700018675.
Maksete tähtajaks tasumata jätmisel suunatakse kogu nõue täitemenetluse läbiviimiseks
kohtutäiturile täitemenetluse seadustikus sätestatud korras.

Markko Õunapi suhtes tõkendina kohaldatud elukohast lahkumise keeld tuleb tühistada
kohtuotsuse täitmisel.

Edasikaebamise kord

Kohtuotsuse peale on õigus esitada apellatsiooni ainult KrMS § 318 lg 4 sätestatud alustel.
Apellatsioonkaebus tuleb esitada 15 päeva jooksul kirjalikult Tartu Ringkonnakohtule.

ASJAOLUD JA MENETLUSE KÄIK

Markko Õunap isikuna, keda on 09.09.2013 Harju Maakohtu Liivalaia kohtumajas karistatud
KarS § 200 lg 2 p 7 järgi, 17.07.2015 ajavahemikul kella 10:05-st kuni kella 10:58-ni Jõgeva
maakonnas Põltsamaa linnas Tartu mnt asuvas kaupluses Selver võõra vallasasja ebaseadusliku
omastamise eesmärgil võttis ära lapsevankri küljes rippuvast xxxxx xxxxxx käekotist xxxxx
xxxxxxxx kuuluva rahakoti väärtusega 10 eurot koos väärtuseta isikutunnistusega xxxxx xxxxxx
nimele, väärtuseta SEB magnetkaardiga ning 355 euro sularahaga. Kuriteoga on xxxxx xxxxxxxx
tekitatud varalist kahju kokku 365 eurot.
Peale selle Markko Õunap 12.10.2015 xxxxxx xxxxxxxxx xxxxxxxxx xxxxxx xxxxxx xxxxx
xxxxxxxx xxxxx ajavahemikus kell 22:00-22:30 pani toime teise inimese tervise kahjustamise,
mis seisnes selles, et lõi ühel korral talu toas tugitoolil istuvale xxxxxx xxxxxxx rusikaga näkku
ning hiljem talu läheduses õues lükkas xxxxxx xxxxx pikali ja lõi mitmel korral jalgadega näkku
                                                                                             2(3)
ja kehasse, tekitades kannatanule valu ja tervisekahjustused – verejooksu ninast ja suust, pea
pindmised hulgivigastused ning parema jala põlvele marrastuse.
Sellega Markko Õunap pani toime KarS § 199 lg 2 p 4 ja KarS § 121 lg 1 järgi kvalifitseeritavad
kuriteod.
Kuriteoga tekitatud kahju laad ja suurus: varaline kahju kannatanu xxxxx xxxxxxxx summas 365
eurot, tsiviilhagi ei esitanud; füüsiline ja moraalne kahju kannatanu xxxxxx xxxxxxx, tsiviilhagi ei
esitatud.

KarS § 199 lg 2 p 4 järgi toimepandud kuriteo eest taotleb prokurör süüdistatavale Markko
Õunapile kohtus karistuseks 3 kuud vangistust. KarS § 121 lg 1 järgi toimepandud kuriteo eest
taotleb prokurör süüdistatavale Markko Õunapile kohtus karistuseks 6 kuud vangistust. KarS § 64
lg 1 lugeda kergem karistus kaetuks raskeima karistusega ja mõista liitkaristuseks 6 kuud
vangistust. KarS § 65 lg 2 alusel suurendada Markko Õunapile mõistetud karistust Harju
Maakohtu Liivalaia kohtumaja 09.09.2013.a otsusega mõistetud karistuse ärakandmata osa 2 aasta
5 kuu ja 25 päeva vangistuse võrra ning mõista liitkaristuseks kohtuotsuste kogumis 2 aastat 11
kuud ja 25 päeva vangistust. Karistuse kandmise algust lugeda kinnipidamiskohta saabumisest.
11.06.2014.a ja 30.07.2015.a Harju Maakohtu Liivalaia kohtumaja otsused rahaliste karistuste
osas jätta iseseisvale täitmisele.
Menetluskulu: määratud kaitsja tasu prokuratuuris 109,44 eurot, sundraha 645 eurot, kokku
754,44 eurot. KrMS § 180 lg 3 alusel vähendada määratud kaitsja tasu määratud kaitsja
sõidukulude 37,44 euro võrra ning mõista menetluskuluna välja 717 eurot.

Asja lahendamisel juhindub kohus KrMS § 239 lg 4, 248 lg 1 p 5, 249, 311, 313.

Kohtuistungil jäid kõik menetlusosalised kokkuleppe juurde. Kohtuliku arutamise põhjal tegi
kohus järeldused, et süüdistatav on kokkuleppest aru saanud ja kokkuleppe sõlmimine on olnud
tema vaba tahteavaldus. Kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi tunnistada ja karistada vastavalt sõlmitud kokkuleppele.
KrMS § 175, 179, 180 alusel tuleb süüdistatavalt riigituludesse sisse nõuda sundraha ja kaitsetasu
vastavalt kehtivatele määradele.
Süüdistatav Markko Õunap, tema kaitsja ja prokurör on kokkuleppe sõlmimisel kokku leppinud
menetluskulude vähendamise kaitsja sõidukulude osa võrra. Kohus leiab, et selline kokkulepe
menetluskulude osas on põhjendatud.


/allkirjastatud digitaalselt/
Kohtunik




                                                                                               3(3)
