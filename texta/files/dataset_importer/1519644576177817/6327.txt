                  KOHTUOTSUS
                EESTI VABARIIGI NIMEL


Kohus                Tartu Maakohus

Kohtukoosseis        Kohtunik Epp Tombak

Otsuse avalikult     26. september 2016 Võru tn 12, Põlva
teatavaks-tegemise
aeg ja koht

Tsiviilasja number 2-16-106845

Tsiviilasi           Osaühing Aktiva Finants hagi H. K.
                     (xxxxxx)      vastu  165,55    euro
                     väljamõistmiseks
Tsiviilasja hind     165,55 eurot

Menetlusosalised   Hageja: Osaühing Aktiva Finants –
                   registrikood 10746479, asukoht A.
ja nende esindajad
                   Weizenbergi 20, Tallinn 10150
                   Esindaja: Kadri Timuska; e-post:
                   jurist@julianus.ee
                   Kostja: H. K. - isikukood xxxxxxxxxxx,
                   elukoht hagiavalduses xxxxxxxxxxxxxxx-
                   xxxxxxxxxxxxxxxxxxxx,         xxxxxxx;
                    tegelik                 viibimiskoht
                    xxxxxxxxxxxxxxxxxxxxxxxxxxxxxxxxx
                    xxxxxxxxxxxxxxxxx
Kirjalik menetlus   Lihtmenetlus


RESOLUTSIOON

  1. Hagi rahuldada.

  2. Välja mõista kostja H. K. hageja Osaühing Aktiva
     Finants kasuks 82 (kaheksakümmend kaks) eurot ja 80
     senti põhivõlgnevuse katteks ning 82 (kaheksakümmend
     kaks) eurot ja 75 senti seisuga 18.05.2016. a
     sissenõutavaks muutunud viiviste katteks.

  3. Jätta menetluskulud kostja kanda.

  4. Välja mõista kostja H. K. hageja Osaühing Aktiva
     Finants kasuks menetluskulude katteks 175 (ükssada
     seitsekümmend viis) eurot.
     Hüvitamisele kuuluvatelt menetluskuludelt tuleb tasuda
     viivist alates käesoleva lahendi jõustumisest kuni
     täitmiseni VÕS § 113 lg 1 teises lauses sätestatud
     määras.

  5. Toimetada käesolev määrus kätte menetlusosalistele.

Edasikaebamise kord

Otsuse peale võib esitada apellatsioonkaebuse Tartu
Ringkonnakohtule 30 päeva jooksul alates otsuse apellandile


                                                    2 (8)
kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest.
Kaebus võidakse lahendada kirjalikus menetluses, kui kaebuses
ei taotleta selle lahendamist istungil.

Tsiviilkohtumenetluse seadustiku (TsMS) § 405 lõikes 1
nimetatud asjas esitatud apellatsioonkaebus võetakse
menetlusse üksnes juhul, kui maakohtu otsuses on antud luba
edasikaebamiseks või kui maakohtu otsuse tegemisel on selgelt
ebaõigesti kohaldatud materiaalõiguse normi või on selgelt
rikutud menetlusõiguse normi või on selgelt ebaõigesti hinnatud
tõendeid ja see võis oluliselt mõjutada lahendit.

Hageja nõue ja selle põhjendused

Hagiavalduse (tl 11-13) kohaselt sõlmis kostja 28.12.2012. a
Elisa Eesti AS-iga liitumislepingu nr 2254824, mille alusel
Elisa     Eesti     AS      kohustus       pakkuma        kostjale
telekommunikatsiooniteenust ning kostja kohustus saadud
teenuste ja kauba eest vastavalt esitatud arvetele õigeaegselt ja
regulaarselt tasuma. Kostja ei ole temale esitatud arvetes nõutud
summasid tasunud. 18.11.2015. a on Elisa Eesti AS oma nõude
summas 82,80 eurot koos õigusega nõuda viivist, kahjuhüvitist
ja kõrvalnõudeid loovutanud Osaühingule Aktiva Finants.
Hageja on arvestanud viiviseid kokku summas 105,46 eurot.
Tegutsedes heas usus, vähendab hageja viivise nõuet põhivõla
summani ning nõuab kostjalt viiviste tasumist summas 82,75
eurot.

Hageja palub mõista kostjalt hageja kasuks välja põhivõlgnevus
82,80 eurot ja sissenõutavaks muutunud viivised summas 82,75
eurot.



                                                            3 (8)
Kostja vastuväited

Kostja on maksekäsu kiirmenetluses esitanud vastuväite, milles
vaidleb nõudele vastu täies ulatuses. Kostja on selgitanud, et
elab hoolekandeasutuses ning kogu tema sissetulek läheb
elamis- ja tervishoiukuludeks.

Kohtu poolt tuvastatud asjaolud, otsuse põhjendused

Kohus lahendab tsiviilasja kirjalikus menetluses, võttes
aluseks, et hagihinnast tulenevalt on tegemist TsMS § 405
sätete järgi lihtmenetluses menetletava asjaga. Lihtmenetluses
menetletavas asjas võib kohus tulenevalt TsMS § 405 lg 1 p 7,
9 ja 10 loobuda kirjalikust eelmenetlusest või kohtuistungist,
teha asjas otsuse kirjeldava ja põhjendava osata ning tunnistada
asjas tehtud lahendi viivitamata täidetavaks ka muul juhul, kui
on seaduses nimetatud või ilma seaduses ettenähtud tagatiseta.

Kohus on taganud menetlusosalistele võimaluse esitada
menetluses tõendeid ja taotlusi ning olla ära kuulatud (tl 48-49).

Kohus, olles tutvunud hagiavaldusega ja kostja vastuväitega
ning uurinud tsiviilasja toimikus olevaid dokumentaalseid
tõendeid, leiab, et hageja nõue on põhjendatud ja kuulub
rahuldamisele.

Tulenevalt TsMS § 230 lg 1 peab kumbki pool hagimenetluses
tõendama neid asjaolusid, millele tuginevad tema nõuded ja
vastuväited, kui seadusest ei tulene teisiti.

Tl 17 on kostja ja Elisa Eesti AS vahel sõlmitud liitumisleping,
mille kohaselt on osapoolte õigused ja kohustused kindlaks
määratud Elisa Eesti AS Teenuste kasutamise üldtingimustega

                                                            4 (8)
(tl 27-40), mis on liitumislepingu lisaks ning mida osapooled
kohustuvad täitma. Nimetatud üldtingimuste p 5.2.2. kohaselt
on klient kohustatud tasuma õigeaegselt Elisa Eesti AS-i poolt
esitatud arved.
Tl 19-26 on Elisa Eesti AS-i poolt kostjale esitatud arved
kogusummas 84,46 euro tasumiseks. Üldtingimuste p 7.8
kohaselt arvestatakse maksete mittetähtaegsel tasumisel viivist
arvele märgitud maksetähtajale järgnevast kuupäevas 0,15%
võlasummast iga viivitatud päeva eest. Vastav hoiatus sisaldus
ka kostjale esitatud arvetel.

Kostja pole Elisa Eesti AS-iga lepingu sõlmimise asjaolu
vaidlustanud, kuid pole ka esitanud ühtegi tõendit selle kohta,
et Elisa Eesti AS-i poolt talle esitatud ja hagiavalduses
nimetatud arved oleksid tasutud.

VÕS § 76 lg 1 kohaselt tuleb kohustus täita vastavalt lepingule
või seadusele. VÕS § 100 kohaselt on kohustuse rikkumine
võlasuhtest tuleneva kohustuse täitmata jätmine või
mittekohane täitmine, sealhulgas täitmisega viivitamine.
Tulenevalt VÕS § 108 lg 1, kui võlgnik rikub raha maksmise
kohustust, võib võlausaldaja nõuda selle täitmist.

Vastavalt TsMS § 439 ei või kohus ületada otsuses nõude piire.
Seega kuigi hagiavaldusele lisatud arvete alusel kuulub
hagejale väljamaksmisele 84,46 eurot, mõistab kohus
põhivõlgnevuse välja hageja poolt taotletud suuruses 82,80
eurot.

Kohustust rikkunud võlgnikult viivise nõudmise õigus tuleneb
VÕS § 101 lg 1 p-st 6. Ka VÕS § 113 lg 1 sätestab, et rahalise
kohustuse täitmisega viivitamise korral võib võlausaldaja
nõuda võlgnikult viivitusintressi (viivis) arvates kohustuse

                                                         5 (8)
sissenõutavaks muutumisest kuni kohase täitmiseni. VÕS § 82
lg 7 kohaselt muutub kohustus sissenõutavaks, kui
võlausaldajal on õigus nõuda kohustuse täitmist.

Hageja on arvestanud viiviseid kuni hagiavalduse koostamise
päevani, st kuni 18.05.2016. a ja vähendanud viivise nõuet
põhivõla summani. Kohus leiab, et hagiavalduses esitatud
viivisearvestus on korrektne ning on põhjendatud kostjalt
hageja kasuks viivis välja mõista summas 82,75 eurot.

Ülaltoodut aluseks võttes rahuldab kohus hagi täies ulatuses
põhivõla 82,80 eurot ja viivise 82,75 eurot nõudes ning mõistab
kostjalt hageja kasuks välja 165,55 eurot.


Menetluskulude jaotus ja sissenõudmine

TsMS § 173 lg 1 kohaselt esitab asja menetlenud kohus
kohtuotsuses või menetlust lõpetavas määruses menetluskulude
jaotuse menetlusosaliste vahel. Menetluskulude jaotuses näeb
kohus ette, millised menetluskulud keegi menetlusosalistest
peab kandma. TsMS § 162 lg 1 sätestab, et hagimenetluse kulud
kannab pool, kelle kahjuks otsus tehti. Seega tuleb
menetluskulud jätta kostja kanda.
TsMS § 174 lg 1 sätestab, et asja menetlev kohus määrab
menetluskulude jaotuse alusel menetluskulude rahalise suuruse
vajalikus ja põhjendatud ulatuses kindlaks samas tsiviilasjas,
millega seoses kulud tekkisid.
TsMS § 138 lg 1 ja 2 kohaselt on menetluskulud
menetlusosaliste kohtukulud ja kohtuvälised kulud,
kohtukuludeks on riigilõiv, kautsjon ning asja läbivaatamise
kulud. Tulenevalt TsMS § 144 p 1 on kohtuvälised kulud
eelkõige menetlusosaliste esindajate ja nõustajate kulud.

                                                         6 (8)
Hageja on hagiavalduses taotlenud kostjalt menetluskuluna
maksekäsu kiirmenetluse ja hagiavalduse esitamisel tasutud
riigilõivude summas kokku 75 eurot ning õigusabikulude
summas 159,78 eurot väljamõistmist.
Riigilõivude tasumist on kontrollitud (tl 53), tasutud riigilõivu
suurus tuleneb riigilõivuseadusest.

TsMS § 175 lg 1 sätestab, et kui menetlusosaline peab
menetluskulude jaotust kindlaks määrava kohtulahendi kohaselt
kandma teise menetlusosalise lepingulise esindaja kulud,
mõistab kohus esindaja kulud nende rahalise kindlaksmääramise
korral välja põhjendatud ja vajalikus ulatuses. Lepinguline
esindaja on menetlusosalist menetluses esindav advokaat või
muu tehinguga määratud esindaja. Hageja on hagiavalduses
taotlenud menetluskuluna õigusabikulude väljamõistmist
kostjalt summas 159,78 eurot (tl 14).

Kohtu hinnangul on põhjendatud ja vajalik õigusabikulu
käesolevas asjas 100 eurot, kuna õigusabi on seisnenud
hagiavalduse koostamises ja kohtule esitamises. Kohus peab
silmas ka asjaolu, et kohtupraktika kohaselt peaksid
menetluskulud olema korrelatsioonis hagi hinnaga.
Seega tuleb kostjalt hageja kasuks menetluskulude katteks välja
mõista kokku 175 (75+ 100) eurot.

TsMS § 177 lg 4 kohaselt märgib kohus menetluskulude
kindlaksmääramist     taotlenud     isiku    avalduse   alusel
menetluskulude kindlaksmääramise lahendis, et hüvitamisele
kuuluvatelt menetluskuludelt tuleb tasuda menetluskulude
suurust kindlaks tegeva lahendi jõustumisest alates kuni
täitmiseni viivist VÕS § 113 lõike 1 teises lauses ettenähtud
ulatuses. Hageja on vastava taotluse esitanud (tl 13).

                                                           7 (8)
TsMS § 178 lõike 2 kohaselt võib menetluskulude
kindlaksmääramise peale edasi kaevata menetluskulude
hüvitamiseks õigustatud või menetluskulusid kandma
kohustatud isik, kui vaidlustatav menetluskulude summa ületab
200 eurot.


/allkirjastatud digitaalselt/
Epp Tombak
Kohtunik




                                                       8 (8)
