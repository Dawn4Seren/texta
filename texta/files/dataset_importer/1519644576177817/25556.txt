                              KOHTUOTSUS
                                   EESTI VABARIIGI NIMEL


Kohus                            Viru Maakohus
Otsuse tegemise aeg ja koht      22.01.2016.a, Jõhvi kohtumaja
Väärteoasja number               4-15-11188 (2440,15,007954)
Väärteoprotokolli number         AB1289337
Kohtunik                         Larissa Prokopenko
Kohtuistungi sekretär            Ingrid Koddo
Tõlk                             Riina Palmi
Väärteoasi                       Liiklusseaduse § 201 lg 2, järgi
                                 Aleksander Švõrov
Menetlusalune isik               isikukood 39109192218, elukoht xxx, Eesti kodakondsus,
                                 emakeel – vene keel, töökoht puudub
Kohtuväline menetleja            Politsei-ja Piirivalveameti Ida prefektuur,
                                 asukoht Rahu 38, Jõhvi
Kohtuistungil osalenud           Menetlusalune isik Aleksander Švõrov
isikud                           PPA Ida prefektuuri esindaja Alina Reškina
                                 Juhindudes väärteomenetluse seadustiku (VTMS) § 107 lg 1
RESOLUTSIOON
                                 p-st 1 ja §-dest 108-111 kohtunik otsustas:

Tunnistada Aleksander Švõrov süüdi 16.08.2015.a kell 18.22 mootorsõiduki juhtimise eest
omamata vastava kategooria mootorsõiduki juhtimisõigust, kui juhtimisõigus oli
karistusena ära võetud Viru Maakohtu otsusega 4-15-4699 kuueks kuuks alates
23.06.2015 – 22.12.2015, s.o Liiklusseaduse § 201 lg 2 ettenähtud väärteo toimepanemises
ja karistada arestiga 15 päeva.

VTMS § 205 alusel peab Aleksander Švõrov ilmuma aresti kandmiseks Jõhvi
arestikambrisse aadressil Ülesõidu 1, Jõhvi 22.02.2016. Aresti kandmise alguseks lugeda
karistuse kandmisele ilmumise aeg.

Määrus saata Aleksander Švõrov´ile ning PPA Ida prefektuurile.

Edasikaebamise kord
Kui kohtumenetluse pool soovib kasutada apellatsiooniõigust, peab ta sellest kirjalikult teatama
Viru Maakohtule Jõhvi kohtumaja kaudu 7 (seitsme) päeva jooksul, alates kohtuotsuse
kuulutamisele järgnevast päevast, s.o 23.01.2016.a. Kui ettenähtud tähtajaks ei teatata soovist
kasutada    apellatsiooniõigust,   vormistatakse    kohtuotsus    ainult    selle    lõpposana.
Apellatsiooniõiguse kasutamise korral on kohtuotsus maakohtu kantseleis kättesaadav alates
12.02.2016.a. Apellatsioon esitatakse Tartu Ringkonnakohtule 15 päeva jooksul, alates päevast,
mil otsus on kohtumenetluse pooltele maakohtu kantseleis tutvumiseks kättesaadav

KOHTU TUVASTATUD ASJAOLUD JA PÕHJENDUSED

02.12.2015 koostatud väärteoprotokolli AB 1289337 kohaselt süüdistatakse Aleksander
Švõrov´it selles, et tema 16.08.2015 kell 18.22 Ida-Virumaal Kohtla-Järve linnas xxx juures
juhtis mootorsõidukit omamata vastava kategooria mootorsõiduki juhtimisõigust, kui
juhtimisõigus oli karistusena ära võetud Viru Maakohtu otsusega 4-15-4699 kuueks kuuks
alates 23.06.2015 kuni 22.12.2015. Oma tegudega rikkus Aleksander Švõrov Liiklusseaduse §
94 lg 1 sätet.
Kohtuväline menetleja kvalifitseeris Aleksander Švõrovi teo LS § 201 lg 2 järgi.

Kohtuistungil ülekuulatud Aleksander Švõrov tunnistas ennast osaliselt süüdi, andis ütlusi, et ta
istus autosse, mis oli pargitud xxx maja hoovi, mootorit käima ei pannud, otsis korteri võtmeid.
Nägi, et tuli politsei ja ta läks autost välja. Politsei käskis tagasi autosse istuda ja kontrollis
dokumente ja teda viidi jaoskonda. Juhtimisõigus oli tol ajal ära võetud. Autol olid esituled
sisse lülitatud, ta lülitas sisse käigu, aga ei sõitnud.

Kohtuistungil ülekuulatud tunnistaja xx xx avaldas, et augustis 2015 oli ta patrullis koos
Sarapiga Kohtla-Järvel. Katse tänaval peatas neid üks isik, kes ütles, et Uuelt tänavalt hakkas
liikuma valge xxx ning juhil puudub juhtimisõigus. Nad keerasid ümber Järveküla tee 58 nurga
ning nägid maja ees sõitmas xx treileriga, tuled põlesid, järsku pidurdas. Nad lülitasid sisse
vilkurid. Autol oli ainul juht, kes istus roolis. Tema käitumine oli närviline. Kontrolliti
dokumente ja joovet. Selgus, et isikul puudub juhtimisõigus. Auto segas liiklust, juht helistas
sõbrannale, kes parkis auto maja ette. Isik ütles, et peab sõitma Tallinnasse.

Kohus avaldas järgmised tõendid:

Sõiduki juhtimiselt kõrvaldamise otsus (lk 9), mille kohaselt otsus võeti vastu 16.08.2015 ning
Aleksander Švõrov kõrvaldati sõiduki juhtimiselt Liiklusseaduse § 91 lg 2 p 3 alusel alates
16.08.2015 kellast 18.22 kuni asjaolude äralangemiseni, kuna tal puudub vastava kategooria
mootorsõiduki juhtimisõigus. Otsus on allkirjastatud Aleksander Švõrovi ja koostaja poolt.
Teatis karistusandmete kohta (tl 17-19), kust tuleneb, et Aleksander Švõrov on 2 korda
kriminaalkorras karistatud ning 13 korda väärteokorras karistatud.
Viru Maakohtu 15.06.2015 otsus väärteoasjas 4-15-4699 (tl 20-21), millega Aleksander Švõrov
tunnistati süüdi LS § 227 lg 4 ja § 230 lg 1 järgi ning talt oli ära võetud juhtumisõigus 6 kuuks
kohtuotsuse jõustumisest.
Prokuratuuri loal kriminaalmenetluse lõpetamise määrus (tl 22), mille kohaselt lõpetati
kriminaalmenetlus 16.08.2015 toime pandud kuriteos KarS § 329 järgi.
Karistusregistri väljavõtte (tl 34-36), kust tuleneb, et Aleksander Švõrov on 2 korda
kriminaalkorras karistatud ning 13 korda väärteokorras karistatud.

Kohus loeb tunnistaja ütlusi, ja teisi kohtuistungil avaldatud ja uuritud tõendeid
usaldusväärseteks ning kohtuotsuse tegemisel tugineb kohus uuritud tõenditele.

Asjas on tõendatud tunnistaja ütlustega ja sõiduki juhtimiselt kõrvaldamise otsusega, et
Aleksander Švõrov juhtis 16.08.2015 kell 18.22 Ida-Virumaal Kohtla-Järve linnas xxx tn maja
xx juures juhtis mootorsõidukit omamata vastava kategooria mootorsõiduki juhtimisõigust, kui
juhtimisõigus oli karistusena ära võetud Viru Maakohtu otsusega 4-15-4699 kuueks kuuks
alates 23.06.2015 kuni 22.12.2015. Aleksander Švõrov pani toime väärteo, mis on
kvalifitseeritud Liiklusseadus § 201 lg 2 järgi, rikkudes Liiklusseaduse § 94 lg 1.

Kohtul puudub alus kahelda tunnistaja xx xx ütluste ja ülalmainitud kirjalike tõendite
usaldusväärsuses. Tunnistaja andis ülekuulamisel detailseid ütlusi, mis on kooskõlas
objektiivsete asjaoludega. Tunnistaja ei ole isiklikult tuttav menetlusaluse isikuga, ta on
sõltumatu tunnistaja, kes andis ütlusi selle kohta, mida ise nägi. Antud tunnistaja on
politseitöötaja, kelle igapäevaseks tööks on ka liiklusjärelevalve teostamine. Oma töös peavad
politseitöötajad kontrollima, et liiklejad järgiksid liiklusseadust ning rikkumise ilmnemisel
                                                                                                      2
koheselt reageerima. Asjaolud, et võõras inimene pööras politseitöötajate tähelepanu, et Kohtla-
Järve xxx tänavalt hakkas liikuma valge xxx ning juhil puudub juhtimisõigus, ei politseitöötajad
nägid antud autot, suurendab tunnistaja ütluste usaldusväärsust.

Kohus ei loe menetlusaluse isiku ütlusi usaldusväärseteks kuna menetlusaluse isiku ütlused on
vastuolulised nii kohtuistungil kui ka kohtueelses menetluses, tema ütlused on ka vastuolus
tunnistaja xx xx ütlustega, ning kohus arvab menetlusaluse isiku ütlused tõendite hulgast. Kohtu
hinnangul menetlusaluse isiku ütlused on enda õigustatavad ning antud soovides vabaneda
väärteo toimepanemisega kaasnevast vastutusest.

Tunnistaja xx. xx nägi, kuidas xx tänava hoovist sõitis valge xx ja järsku pidurdas. Autos oli
vaid juht Aleksander Švõrov, auto oli kogu aeg tunnistaja vaateväljas. Viru Maakohtu
15.06.2015 otsusega väärteoasjas nr 4-15-4699 võeti Aleksander Švõrov´ilt ära mootrosõiduki
juhtimisõigus 6 kuuks. Kohtute infosüsteemi andmetel jõustus 15.06.2015 otsus 23.06.2015.
sellest tulenevalt oli juhtimisõigus peatatud kuni 22.12.2015. Seega on tõendatud, et Aleksander
Švõrov juhtis 16.08.2015 mootrosõidukit ajal, mil tal oli juhtimisõigus ära võetud.

ASJASSEPUUTUVAD NORMID

Liiklusseaduse § 94 lg 1 sätestab:
Mootorsõidukit võib juhtida isik, kellel on vastava kategooria mootorsõiduki juhtimisõigus ning
kelle juhtimisõigust ei ole peatatud, ära võetud või kehtetuks tunnistatud või keda ei ole
juhtimiselt kõrvaldatud.

Liiklusseaduse § 201 lg 2 sätestab:
Mootorsõiduki, maastikusõiduki või trammi juhtimise eest vastava kategooria mootorsõiduki
või trammi juhtimisõiguseta isiku poolt, kes on mootorsõiduki, maastikusõiduki või trammi
juhtimiselt kõrvaldatud või kelle mootorsõiduki või trammi juhtimisõigus on peatatud,
kehtetuks tunnistatud või kellelt on mootorsõiduki või trammi juhtimisõigus ära võetud,
karistatakse rahatrahviga kuni 300 trahviühikut või arestiga.

Liiklusseaduse §-ga 201 kaitstakse liiklusohutust. Koosseisutüübilt on tegemist spetsiifilise
teokirjeldusega, erilise isikutunnusega ja formaalse väärteokoosseisuga.
Liiklusseaduse § 201 lg 2 objektiivsed tunnused seisavad mootorsõiduki juhtimises ajal, mil
isikul oli juhtimisõigus ära võetud..

Käesoleval juhul tuvastati, et Aleksander Švõrov juhtis 16.08.2015 kell 18.22 Ida-Virumaal
Kohtla-Järve linnas xxx juures juhtis mootorsõidukit omamata vastava kategooria
mootorsõiduki juhtimisõigust, kui juhtimisõigus oli karistusena ära võetud Viru Maakohtu
otsusega 4-15-4699 kuueks kuuks alates 23.06.2015 kuni 22.12.2015. Eelmärgitud sätetest
tulenevalt saab järeldada, et Aleksander Švõrov juhtis mootorsõidukit ajal, mil tema
juhtimisõigus oli ära võetud ning mis on keelatud vastavalt Liiklusesaduse § 94 lg-le 1.

Eeltoodud asjaoludel asub kohus seisukohale, et menetlusaluse isiku käitumisele on antud õige
karistusõiguslik hinnang ning tema käitumine on õigesti kvalifitseeritud.

Tuginedes tõendamist leidnud asjaoludele, leiab kohus, et Aleksander Švõrov pani toime
väärteo LS § 201 lg 2 järgi otsese tahtlusega. KarS § 16 lg 3 kohaselt paneb isik teo toime otsese
tahtlusega, kui ta teab, et teostab süüteokoosseisule vastava asjaolu, ja tahab või vähemalt
möönab seda. Aleksander Švõrov´ilt oli 15.06.2015 otusega juhtimisõigu 6 kuuks ära võetud
kuni 22.12.2015, ta teadis seda ning vaatamata sellele istus rooli ja hakkas sõiduautot juhtima.

Seega on menetlusalune isik oma tegevusega täitnud talle inkrimineeritavate tegude objektiivse
                                                                                                     3
ja subjektiivse koosseisu, õigusvastasust ja süüd välistavaid asjaolusid kohus ei tuvastanud.
Kohus on seisukohal, et Aleksander Švõrov pani talle inkrimineeritava väärteo toime
süüvõimelisena, kuna vastavalt KarS § 33 on isik süüvõimeline, kui ta on teo toimepanemise
ajal süüdiv ja vähemalt neljateistaastane.

Õigusvastasust ja süüd välistavad asjaolud puuduvad.


KARISTUS

KarS § 56 lg 1 ja lg 2 kohaselt, karistamise alus on isiku süü. Karistuse mõistmisel kohtu poolt
või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid. Vangistust võib mõista ainult siis, kui karistuse eesmärke ei ole
võimalik saavutada kergema karistusega. Kui käesoleva seadustiku eriosa paragrahv võimaldab
vangistuse kõrval mõista ka muid, kergemaid karistusi, peab kohus otsuses vangistuse mõistmist
põhistama.

Karistuse mõistmisel realiseeruvad mõistetaval karistuse liigis ja määras nii üld- kui ka
eripreventiivsed eesmärgid.

Karistusseadustiku § 56 sätestab karistamise alusena isiku süü, mille suurus määrab võimaliku
karistuse ülempiiri karistuse kohaldamisel. Karistuse mõistmisel tuleb süü suuruse
kvantitatiivsel kindlaksmääramisel igal juhul arvestada teo toimepanemisega seotud
kergendavate ja raskendavate asjaoludega, eesmärgiga teha kindlaks karistuse konkreetne määr
vastava paragrahvi sanktsiooni piirides ja prognoosida konkreetsele isikule mõistetava karistuse
eripreventiivseid eesmärke. (RKKK 3-1-1-14-07)

Kehtiv kohtupraktika, väljendatuna Riigikohtu senistes otsustes, rõhutab, et karistuse mõistmisel
tuleb kõigepealt arvestada ja analüüsida tegu, mille süüdistatav toime pani, selle tehiolusid ja
raskust, alles seejärel lähtuda süüdistatava isikut iseloomustavatest andmetest.

Liiklusseaduse § 201 lg 2 järgi süüteo toimepanemise eest näeb Liiklusseadus ette karistusena
rahatrahv kuni kolmsada trahviühikut, või aresti.

Analüüsides süüdlase tegu, kuuluvad süü juures arvesse võtmisele asjaolud, et süüdlane pani
toime liiklusalase rikkumise otsese tahtlusega, puuduvad kergendavad ja raskendavad asjaolud.
Menetlusalune isik, kes on juhtimisõiguse saanud isikuna teadlik liiklusseaduse nõuetest, täitis,
tegu toime pannes, väärteokoosseisu tunnused. Menetlusaluse isiku karistusandmetest saab
järeldada, et liiklusseaduse rikkumise osas on Aleksander Švõrov´il ka juba kogemus olemas.
Aleksander Švõrovil on 2 kehtivat kriminaalkaristust, 13 kehtivat väärteokaristust. Aleksander
Švõrov´ile on karistusena määratud nii rahatrahvi, aresti kui ka juhtimisõiguse äravõtmist. Kõik
Aleksander Švõrov´ile määratud rahatrahvid on tasumata. Konkreetse süüdlase puhul on
tõendamist leidnud fakt, et rahalise karistuse määramine ei ole tulemuslik ehk isik ei ole
rahalise karistuse suhtes olnud karistustundlik. Seetõttu on asjas olnud õigustatud rakendada
karistuse valikul teise karistuse liigi – arest sanktsiooni keskmises määras.



 (digitaalselt allkirjastatud)
 Larissa Prokopenko
 Kohtunik

                                                                                                    4
