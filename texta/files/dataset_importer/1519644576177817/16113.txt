                                                                                          1
                                                                      2-14-52952




                             KOHTUMÄÄRUS

Kohtuasja number               2-14-52952

Määruse tegemise aeg ja koht 09. mai 2016, Jõhvi

Kohus                          Viru Maakohus

Kohtunik                       Helgi Vinni
                               Korteriühistu Pisuhänna 5 hagi A. B.`i ja O. B. vastu
Kohtuasi
                               võlgnevuse nõudes.

Menetlustoiming                Menetluse lõpetamine / Kompromissi kinnitamine /
                               Riigilõivu tagastamine
Kohtuistungi toimumise aeg     Kirjalik menetlus
Menetlusosalised ja nende      Hageja:               KÜ Pisuhänna 5 (RK xxx, asukoht
esindajad                                            Pisuhänna 5, Kohtla-Järve)

                               Hageja seaduslik      Pavel Grišin (juhatuse liige, e-post:
                               esindaja:             green70@yandex.ru )

                               Kostja I:             O. B. (IK xxx, elukohtxxx, e-post:
                                                     xxx)



                               Kostja II:            A. B. (IK xxx, elukoht: xxx)



                               Kostja II seaduslik   O. B. (IK xxx)
                               esindaja:

                               Kostjate esindaja:    Kaili Siilak (volikirja alusel, e-post
                                                     kaili.siilak@pearu.ee )

RESOLUTSIOON

1.   Kinnitada Korteriühistu Pisuhänna 5 ja A. B.`i ja O. B. vaheline kompromiss, mille
     kohaselt:

     1.1. Kostja O. B. kohustub tasuma KÜ-le Pisuhänna 5 kokku 500 (viissada) eurot,
         igakuiste 100 (ühesaja) euro suuruste osamaksetena alates kompromissilepingu
         kinnitamisele järgneva kuu 15-ndast kuupäevast.
                                                                                            2
    1.2. KÜ Pisuhänna 5 loobub hagist A. B.’i vastu.
    1.3. Poolte menetluskulud jäävad poolte endi kanda.
    1.4. Hageja kinnitab, et kompromissilepingust tulenevate kohustuste nõuetekohasel
          täitmisel puuduvad tal mistahes muud nõuded O. B. vastu käesoleva lepingu
          sõlmimise seisuga.
    1.5. Pooled loobuvad edasikaebe õigusest.

2. Tagastada       Korteriühistule   Pisuhänna    5    tema   poolt    17.01.2014
   Rahandusministeeriumi kontole nr. 221023778606 hagi esitamiselt tasutud
   riigilõivust (225 eurot) poole summas 125 (ükssada kakskümmend viis) eurot KÜ
   Pisuhänna 5 (RK xxx) arvelduskontole nr EE852200221019950742 AS-s Swedbank.

3. Lõpetada menetlus Korteriühistu Pisuhänna 5 hagis A. B.`i ja O. B. vastu võlgnevuse
   nõudes.

4. Määrus saata menetlusosalistele teadmiseks ning pärast jõustumist Riigi
   Tugiteenuste Keskusele täitmiseks määruse p 2 märgitud väljamakse teostamiseks.

Edasikaebamise kord

Kohtumäärus ei kuulu edasikaebamisele vastavalt TsMS § 661 lg 4.


ASJAOLUD JA ASJA VARASEM KÄIK

Viru Maakohtu menetluses on Korteriühistu Pisuhänna 5 hagi A. B.`i vastu võlgnevuse
nõudes. Hageja esindaja esitas 04.09.2015 kohtule taotluse kostja A. B.`i asendamiseks
kostjate O. B. ja A. B.`iga.

Viru Maakohtu 06.10.2015 määrusega asendati kostja A. B. kostjate O. B. ja A. B.`iga.

04. mail 2016.a esitasid pooled kohtule kompromissi, mille palusid kohtul kinnitada ja
lõpetada tsiviilasja menetlus. Kompromissi kohaselt leppisid pooled kokku, et kostja O. B.
kohustub tasuma KÜ-le Pisuhänna 5 kokku 500 eurot, igakuiste 100 euro suuruste
osamaksetena alates kompromissilepingu kinnitamisele järgneva kuu 15-ndast kuupäevast.
KÜ Pisuhänna 5 loobub hagist A. B.’i vastu. Poolte menetluskulud jäävad poolte endi kanda.
Hageja kinnitab, et kompromissilepingust tulenevate kohustuste nõuetekohasel täitmisel
puuduvad tal mistahes muud nõuded O. B. vastu käesoleva lepingu sõlmimise seisuga. Pooled
loobuvad edasikaebe õigusest. Hageja palus tagastada ½ hagi esitamisel tasutud riigilõivust.

KOHTUMÄÄRUSE PÕHJENDUSED

Kohus, tutvunud asja kirjalike materjalidega, leiab, et poolte taotlus on põhjendatud ja kuulub
rahuldamisele.

TsMS § 428 lg 1 p 4 kohaselt lõpetab menetluse otsust tegemata, kui pooled on sõlminud
kompromissi ja kohus kinnitab selle.

TsMS § 430 lg 1 kohaselt pooled võivad menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega. Pooltevaheline
kompromiss on seadusega kooskõlas, mistõttu kohus kinnitab poolte kompromissi ja lõpetab
tsiviilasja menetluse.
                                                                                               3
Kooskõlas TsMS § 431 lg 1 selgitab kohus menetlusosalistele menetlustoimingu tegemise
või tegemata jätmise tagajärgi, et vastavalt TsMS § 432 menetluse lõpetamise korral seoses
poolte kompromissi kinnitamisega ei või samad pooled sama hagi eseme suhtes esitada uut
hagi.

Täitemenetluse seadustiku § 2 lg 1 p 1 kohaselt juhul, kui kostja ei täida kompromissiga
võetud kohustust, siis hagejal on õigus pöörduda kohtutäituri poole         kohtumääruse
sundtäitmiseks.

Vastavalt TsMS § 150 lg 2 p 1, pool menetluses tasutud riigilõivu tagastatakse, kui pooled
sõlmivad kompromissi. TsMS § 150 lg 4 kohaselt, riigilõivu tagastab kohus, kelle menetluses
asi viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti./---/ Riigilõiv tagastatakse menetlusosalisele, kes selle pidi tasuma, või tema
korraldusel muule isikule. Hageja taotles esitatud kompromissis hagi esitamiselt tasutud
riigilõivust poole tagastamist.

Hageja on hagi esitamiselt tasunud 17.01.2014 riigilõivu summas 225 eurot ja 23.09.2015
summas 25 eurot, kokku 250 eurot. Sellest lähtuvalt tagastab kohus hagejale pool riigilõivust
summas 125 eurot.

TsMS § 632 lg 4 alusel loobusid pooled määruskaebuse esitamise võimalusest.

Eelpooltoodu alusel ja juhindudes TsMS § 428 lg 1 p 4, § 430, § 431 lg 1, § 433, § 463 lg 1,
§ 465, § 661 lg 4 kinnitab kohus poolte vahelise kompromissi ja lõpetab tsiviilasjas
menetluse.


/allkirjastatud digitaalselt/

Helgi Vinni
Kohtunik
