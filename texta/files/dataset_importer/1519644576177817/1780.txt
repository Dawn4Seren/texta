                         KOHTUMÄÄRUS
Kohus                                  Tallinna Ringkonnakohus
Kohtukoosseis                          Ruth Plaks, Oliver Kask ja Virgo Saarmets
Määruse tegemise aeg ja koht           29.11.2016, Tallinn
Haldusasja number                      3-16-2261
Haldusasi                              AN riigi õigusabi taotlus
Menetlusosalised                       Taotleja – AN
Vaidlustatud kohtulahend               Tallinna Halduskohtu 15.11.2016 määrus
Menetluse alus ringkonnakohtus         AN määruskaebus
Asja läbivaatamine                     Kirjalik menetlus

RESOLUTSIOON
Jätta AN määruskaebus rahuldamata ja Tallinna Halduskohtu 15.11.2016 määrus hal-
dusasjas nr 3-16-2261 muutmata.
EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse kättetoi-
metamisest arvates.
ASJAOLUD JA MENETLUSE KÄIK
1.    AN esitas Tallinna Halduskohtule 11.11.2016 taotluse riigi õigusabi saamiseks seoses
asjaoluga, et tal on halduskohtus väga palju kohtuasju ja Tallinna Vangla jätkab tema õiguste
rikkumist.
2.     Tallinna Halduskohus jättis 15.11.2016 määrusega AN riigi õigusabi taotluse rahul-
damata, leides, et taotlus on põhjendamatu. Riigi õigusabi seadus (RÕS) ei näe ette võimalust
määrata riigi õigusabi määratlemata hulgas kohtuasjades esindamiseks, vaid iga konkreetse
küsimuse puhul tuleb eraldi hinnata riigi õigusabi vajalikkust. On õige, et AN on esitanud
halduskohtule palju kaebusi, kuid enamjaolt on need kaebused kuulunud tagastamisele seoses
sellega, et kaebajal puudub ilmselgelt kaebeõigus või ta pole läbinud eelnevat kohustuslikku
kohtueelset menetlust või ei kuulu selliste kaebuste lahendamine halduskohtu pädevusse. Sell-
iste asjade puhul on riigi õigusabi andmine välistatud RÕS § 7 lg 1 p-st 2 tulenevalt ehk põh-
jusel, et taotlejal ei saa olla õigust, mille kaitsmiseks ta õigusabi taotleb. Teiseks tuleks AN
kaebustega seotud kohtumenetlustes keelduda riigi õigusabi andmisest RÕS § 7 lg 1 p 1 alusel
ehk põhjusel, et kaebaja on ise võimeline kaitsma oma õigusi. Kaebaja on kinnipeetav Tallin-
na Vanglas, tema kaebused on seotud vangistuse täideviimise ja vangla olmetingimustega.
Tegemist ei ole faktiliselt keerukate küsimustega ning kaebuste õiguslik põhjendamine ei ole
vajalik. Asjaolud, millele kaebaja tugineb, ning selle, mida ta soovib, suudab AN ise kirja
panna ega vaja selleks õigusnõustajat. Vajadusel saab kohus kaebuses esitatud nõudeid nende
eesmärgi valguses tõlgendada, mida sageli AN kaebuste puhul ka tehakse. Kui kaebaja leiab,
                                                                                       3-16-2261

et ta vajab mõnes konkreetses kohtuasjas, kus on tõepoolest kaalul tema olulised õigushüved,
tingimata advokaadi abi kaebuse koostamiseks või puudustega kaebuse parandamiseks, on tal
võimalik esitada vastav taotlus konkreetse kohtuasja raames. Sel juhul tuleb tal ära näidata,
miks ta arvab, et tal on just konkreetse asja ajamiseks vaja riigi õigusabi. Riigi õigusabi selli-
selt, nagu AN seda praegusel juhul taotleb (kõigi tema poolt esitatud kaebustega seotud hal-
duskohtumenetluste tarbeks), ei ole võimalik anda ning selle järgi puudub ka igasugune vaja-
dus.
3.    AN esitas halduskohtu 15.11.2016 määruse peale 18.11.2016 määruskaebuse. Tallinna
Halduskohus jättis määruskaebuse rahuldamata ja edastas selle 21.11.2016 lahendamiseks
ringkonnakohtule.
MENETLUSOSALISTE SEISUKOHAD RINGKONNAKOHTUS
4.    AN soovib määruskaebuses Tallinna Halduskohtu 15.11.2016 määruse tühistamist,
jäädes kõigi halduskohtule esitatud taotluste juurde.
RINGKONNAKOHTU PÕHJENDUSED
5.     Määruskaebuse väited ei anna alust halduskohtu määruse tühistamiseks ja kaebajale
riigi õigusabi andmiseks. Ringkonnakohus nõustub halduskohtu põhjendustega ning ei pea
HKMS § 203 lg-le 2 ja § 201 lg-le 4 tuginedes vajalikuks neid korrata. Halduskohus jättis
õigustatult AN põhjendamatu taotluse rahuldamata. Riigi õigusabi taotlemise ja andmise põh-
juseks saab olla asjaolu, et maksejõuetul isikul puuduvad konkreetse kohtuasja algatamiseks
ja ajamiseks vajalikud teadmised ja oskused, mitte asjaolu, et isikul on kohtumenetluses ja
ettevalmistamisel palju asju.


/allkirjastatud digitaalselt/     /allkirjastatud digitaalselt/       /allkirjastatud digitaalselt/
Oliver Kask                                Ruth Plaks                             Virgo Saarmets




                                                                                              2(2)
