                            KOHTUMÄÄRUS

Kohus                                Viru Maakohus

Määruse tegemise aeg ja koht         17.02.2016, Rakvere kohtumaja

Kohtuasja number                     4-15-7843

Kohtunik                             Tiit Kullerkupp

Kohtuasi                             Politsei- ja Piirivalveameti Lääne prefektuuri avaldus Beivo
                                     Ismaelile asenduskaristuse määramiseks

Menetlusosalised                     Avalduse esitaja: Politsei- ja Piirivalveameti Lääne prefektuur

                                     Võlgnik: Beivo Ismael (ik: 38110155226; elukoht: xxxx)
RESOLUTSIOON

Jätta Politsei- ja Piirivalveameti Lääne prefektuuri avaldus Beivo Ismaelile asenduskaristuse
määramiseks rahuldamata.

Kohtumääruse peale on õigus esitada määruskaebus määruse teinud kohtule 15 päeva jooksul alates
päevast, mil isik sai vaidlustatavast määrusest teada või pidi teada saama.

Kohtumääruse ärakiri saata menetlusosalistele.

Asjaolud ja kohtumääruse põhjendused

22.09.2015 saabus Pärnu Maakohtu Rapla kohtumajale Politsei- ja Piirivalveameti Lääne prefektuuri
avaldus Beivo Ismaelile asenduskaristuse määramiseks. Pärnu Maakohtu 03.12.2015 määrusega
saadeti Politsei- ja Piirivalveameti Lääne prefektuuri avaldus Beivo Ismaelile asenduskaristuse
kohaldamise lahendamiseks kohtualluvuse järgi Viru Maakohtu Rakvere kohtumajale.

Avalduse kohaselt määrati Politsei- ja Piirivalveameti Lääne prefektuuri korrakaitsebüroo Rapla
politseijaoskonna Kehtna konstaablijaoskonna piirkonnavanem Jaan Sildoja 22.12.2013 otsusega
väärteoasjas nr 2700,13,003449 Beivo Ismaelile KarS § 218 lg 1 alusel karistuseks rahatrahv
30 trahviühikut summas 120 eurot. Kohtuvälise menetleja otsus jõustus 08.01.2014. Kuna Beivo
Ismael ei tasunud rahatrahvi vabatahtlikult, alustas kohtutäitur Kersti Kaljula 30.04.2014 tema suhtes
antud väärteoasjas täitemenetluse. 21.08.2015 teavitas kohtutäitur kohtuvälist menetlejat rahatrahvi
sissenõudmise võimatusest. Eeltoodu alusel ja juhindudes KarS § 72 lg-st 1 ja TMS § 201 lg-st 1,
taotleb kohtuväline menetleja aresti või üldkasuliku töö kohaldamist Beivo Ismaelile määratud
tasumata rahatrahvi 120 euro osas.
                                                                                                       1
25.01.2016 saabus Viru Maakohtule maksekorraldus nr 43, mille kohaselt on Beivo Ismael
09.11.2015 Rahandusministeeriumi arveldusarvele nr EE821010220034800017 AS’s SEB Pank
viitenumbriga 10220135310134 tasunud 120 eurot, selgitusega „Trahv Beivo Ismael“.

16.02.2016 kinnitas sissenõudja, et võlgnikule väärteoasjas nr 2700,13,003449 määratud rahatrahv
on võlgniku poolt 09.11.2015 täies ulatuses tasutud otse sissenõudja kontole.

Täitemenetluse seadustiku (edaspidi TMS) § 206 lg 2 kohaselt kui rahalise karistusena või varalise
karistusena mõistetud rahasummat määratud tähtpäevaks ei tasuta või kui osastatud rahalise karistuse
tasumise tähtaega ei järgita ja rahalise karistusena või varalise karistusena mõistetud rahasumma
tasumise tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt kolme aasta möödumisel rahalise karistuse või varalise karistuse kohtutäituri
menetlusse võtmisest, kuid mitte hiljem kui seitsme aasta möödumisel kohtuotsuse jõustumisest,
sissenõudjale täitmise võimatusest. Kui puuduvad karistuse asendamist välistavad asjaolud, saadab
sissenõudja avalduse rahalise karistuse või varalise karistuse asendamiseks vangistusega vastavalt
karistusseadustiku §-des 70 ja 71 sätestatule kohtuotsuse täitmisele pööranud maakohtule.

TMS § 206 lg 3 kohaselt kui võlgnik on enne asenduskaristuse kohaldamist rahalise karistuse summa
täies ulatuses tasunud, lõpetab kohtutäitur menetluse rahalise karistuse ja varalise karistuse
sissenõudes, teatades maakohtule viivitamata kirjalikult rahalise karistuse ja varalise karistuse
tasumisest.

Eeltoodust tulenevalt jätab kohus Politsei- ja Piirivalveameti Lääne prefektuuri avalduse Beivo
Ismaelile asenduskaristuse määramiseks rahuldamata, kuna võlgnikule määratud rahatrahv on enne
asenduskaristuse kohaldamise otsustamist tasutud.


Kohtunik                            /digitaalselt allkirjastatud/                   Tiit Kullerkupp




                                                                                                  2
