                                                                                           1




                               KOHTUMÄÄRUS
Kohtuasja number                2-16-115115

Määruse tegemise aeg ja koht    21. oktoober 2016. a, Jõhvi

Kohus                           Viru Maakohus
Kohtunik                        Viljo Junolainen

Kohtuasi                        Condor Inkasso OÜ avaldus M. P.i vastu võlgnevuse
                                nõudes

Menetlustoiming                 Menetluse lõpetamine / Kompromissi kinnitamine

Kohtuistungi toimumise aeg      Kirjalik menetlus

Menetlusosalised                Avaldaja:           Condor     Inkasso   OÜ       (registrikood
                                                    11081243, asukoht: Pallasti 28 – PK 1292,
                                                    11402 Tallinn)

                                Avaldaja            Anastassia       Vassiljeva    (lepinguline
                                esindaja:           esindaja, e-post: info@condorinkasso.ee)

                                Võlgnik:            M. P. (isikukood xxx, elukoht: xxx, e-post:
                                                    xxx)


RESOLUTSIOON


1. Kinnitada Condor Inkasso OÜ ja M. P.i vaheline kompromiss, mille kohaselt:

1.1. M. P. tunnistab Condor Inkasso OÜ poolt maksekäsu avalduses esitatud nõuet
summas 292 (kakssada üheksakümmend kaks) eurot ja 43 senti (põhivõlg 222,74 eurot,
viivis 69,69 eurot).

1.2 Kohustada M. P.it tasuma Condor Inkasso OÜ-le 292,43 eurot maksegraafiku alusel
igakuiste osamaksetena 50 (viiskümmend) eurot ja viimase osamaksena summas 42
(nelikümmend kaks) eurot 43 senti.

1.3 Esimese osamakse teostab M. P. 10.11.2016. a ja viimase osamakse 10.04.2017. a.
1)     10.11.2016 – 50 eurot;
2)     10.12.2016 – 50 eurot;
3)     10.01.2017 – 50 eurot;
                                                                                           2
4)     10.02.2017 – 50 eurot;
5)     10.03.2017 – 50 eurot;
6)     10.04.2017 – 42,43 eurot.
2. M. P.il kanda kokkulepitud summad Condor Inkasso OÜ arveldusarvele nr EE
732200221056838021, selgitusega „kompromiss 2-16-115115, M. P.“.

3. Kui M. P. nõuetekohaselt kokkulepet ei täida, on Condor Inkasso OÜ-l õigus esitada
M. P.le ilma täiendavata tähtaega andmata kokkulepe täitmiseks kohtutäiturile.

4. Juhul, kui M. P. ei täida nõuetekohaselt punkt 1.3 märgitud kohustust, sh eraldi
võetuna iga punkt 1.3 osamakset, on avaldajal õigus nõuda põhinõudelt (222,74 eurolt)
viivist määras 0,5% iga viivitatud päeva eest kuni kohase tasumiseni. M. P.i poolt
kohustuse rikkumise hetkeks tasutud summad arvestatakse võlgnevusest maha.

5. Kompromissis nimetamata kohtukulud jäävad poolte endi kanda.

6. Lõpetada menetlus Condor Inkasso OÜ avalduses M. P.i vastu võlgnevuse nõudes.

7. Kohtumäärus saata Condor Inkasso OÜ esindajale teadmiseks ja M. P.ile täitmiseks.


Edasikaebamise kord


Poolte kokkuleppel võib määrusele menetluse lõpetamise osas esitada määruskaebuse
Tartu Ringkonnakohtule Viru Maakohtu kaudu 1 (ühe) päeva jooksul kohtumääruse
kättetoimetamisest alates


ASJAOLUD JA ASJA VARASEM KÄIK


1. Condor Inkasso OÜ esitas 15.07.2016. a Pärnu Maakohtule maksekäsu kiirmenetluse
avalduse M. P.i vastu 222,74 euro võlgnevuse, viivise ja menetluskulude nõudes. Kohus tegi
01.08.2016. a võlgnikule makseettepaneku, mis on võlgnikule kätte toimetatud.

19.10.2016. a esitasid pooled Pärnu Maakohtule kinnitamiseks kompromisslepingu TsMS §
430 lg 1 ja 2 alusel. Pärnu Maakohtu 20.10.2016. a määrusega edastati tsiviilasi
kohtualluvusel Viru Maakohtule.

2. 19.10.2016. a esitatud kompromissi kohaselt tunnistab võlgnik avaldaja maksekäsu
avalduses esitatud nõuet summas 292,43 eurot. M. P. tasub võlgnevuse summas 292,43 eurot
avaldajale 6 osamaksena maksegraafiku alusel. Esimese osamakse teostab M. P. 10.11.2016. a
summas 50 eurot ja viimase osamakse summas 42,43 eurot 10.04.2017. a. Tähtaegselt
tasumata jätmisel on avaldajal õigus nõuda põhinõudelt 222,74 eurolt) viivist määras 0,5% iga
viivitatud päeva eest kuni kohase tasumiseni. Pooled kinnitavad, et on teadlikud kompromissi
sõlmimise ning menetluse lõpetamisega kaasnevatest õiguslikest tagajärgedest. Pooled
lühendavad edasikaebe õigust 1 kalendripäevani ja paluvad lõpetada tsiviilasja menetlus.


KOHTUMÄÄRUSE PÕHJENDUSED
                                                                                              3
3. Kohus, tutvunud asja kirjalike materjalidega, leiab, et poolte taotlus on põhjendatud ja
kuulub rahuldamisele.

4. Tsiviilkohtumenetluse seadustiku (TsMS) § 486 lg 1 p-de 2 ja 3 alusel makseettepaneku
koostanud kohus jätkab asja menetlemist hagimenetluses või annab asja hagimenetluses
menetlemiseks üle maksekäsu kiirmenetluse avalduses nimetatud kohtule või poolte ühises
taotluses nimetatud kohtule, kui võlgnik esitab õigel ajal makseettepanekule vastuväite ning
avaldaja ei ole sõnaselgelt väljendanud soovi vastuväite esitamise korral menetlus lõpetada;
avaldaja ja võlgnik on enne maksekäsu tegemist esitanud kohtule kirjaliku
kompromissilepingu. Sama paragrahvi lõike 4 kohaselt kohus menetleb kompromissilepingut
käesoleva seadustiku §-des 430 ja 431 sätestatu kohaselt. Kui kohus kompromissi ei kinnita,
jätkab ta asja menetlemist hagimenetluses käesoleva seadustiku §-s 487 sätestatu kohaselt.

5. TsMS § 428 lg 1 p 4 kohaselt kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt pooled võivad
menetluse kuni hagi kohta tehtud lahendi jõustumiseni lõpetada kompromissiga.

19.10.2016. a esitasid pooled kohtule taotluse, milles paluvad kinnitada nende vahel sõlmitud
kompromiss ning lõpetada asja menetlus.

6. TsMS § 430 lg 1 kohaselt, pooled võivad menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega.
Pooltevaheline kompromiss on seadusega kooskõlas, mistõttu kohus kinnitab poolte
kompromissi ja lõpetab tsiviilasja menetluse.

7. Kooskõlas TsMS § 431 lg 1 selgitab kohus menetlusosalistele menetlustoimingu tegemise
või tegemata jätmise tagajärgi, et vastavalt TsMS § 432 menetluse lõpetamise korral seoses
poolte kompromissi kinnitamisega ei või samad pooled sama hagi eseme suhtes esitada uut
hagi.

8. Täitemenetluse seadustiku § 2 lg 1 p 1 kohaselt juhul, kui kostja ei täida kompromissiga
võetud kohustust, siis hagejal õigus on pöörduda kohtutäituri poole kohtumääruse
sundtäitmiseks.

9. TsMS § 661 lg 4 kohaselt poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada.

Pooled lühendasid edasikaebeõigust 1 (ühe) päevani.

Eelpooltoodu alusel ja juhindudes TsMS § 486 lg 4, § 430, § 431 lg 1, § 433, § 463 lg 1, §
465, § 661 lg 4 kinnitab kohus poolte vahelise kompromissi ja lõpetab tsiviilasjas menetluse.

/ allkirjastatud digitaalselt /

Viljo Junolainen
Kohtunik
