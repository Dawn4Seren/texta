                             KOHTUOTSUS
                             E ES TI V AB AR I I G I N I M EL
                                       Tagaseljaotsus
Kohus                                     Harju Maakohus, Kentmanni kohtumaja
Kohtunik                                  Marget Henriksen
Otsuse avalikult tegemise aeg ja koht     16. juuni 2016. a, Tallinn
Tsiviilasja number                        2-16-100731
Tsiviilasi                                XXXXAS hagi XXXXvastu võlgnevuse nõudes
Tsiviilasja hind                          1342,36 eurot
Menetlusosalised ja nende esindajad       Hageja: XXXXAS (reg.kood: XXXX; asukoht:
                                          XXXX)
                                          Hageja lepinguline esindaja: Kaido Tori (e-post:
                                          kaido.tori@rkas.ee)
                                          Kostja: XXXX(IKXXXX; elukoht: XXXX; e-
                                          post: XXXX)
Asja läbivaatamine                        Kirjalikus menetluses
RESOLUTSIOON
         1.      Rahuldada XXXXAS           hagi    XXXX       vastu    võlgnevuse     nõudes
                 tagaseljaotsusega.
         2.      Mõista XXXX´ilt XXXXAS kasuks välja põhivõlg 1167,79 eurot ja seisuga
                 05.05.2016 sissenõutavaks muutunud viivised 80,57 eurot.
         3.      Mõista XXXX´ilt XXXXAS kasuks välja viivis alates 06.05.2016 VÕS §
                 113 lg 1 teises lauses sätestatud määras kuni põhinõude täitmiseni (kuid
                 mitte rohkem, kui 1167,79 eurot).
         4.      Menetluskulude jaotus ja kindlaksmääramine:
              4.1.    Jätta menetluskulud kostja kanda.
              4.2.    Mõista XXXX´ilt XXXXAS kasuks välja menetluskulu 200 eurot
                      (riigilõiv).
              4.3.    Tagaseljaotsus on tagatiseta viivitamata täidetav.
Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule
(Pärnu mnt 7, Tallinn, menetlusposti aadress talrk.menetlus@kohus.ee) 30 päeva jooksul
alates otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Apellatsioonkaebuse esitamisel tuleb tasuda riigilõiv, mille suurus sõltub
tsiviilasja hinnast. Kostjal on õigus esitada tagaseljaotsuse peale kaja menetluse taastamiseks
Harju      Maakohtule        (Kentmanni        13,      Tallinn,     menetlusposti       aadress
hmkkentmanni.menetlus@kohus.ee)           30     päeva      jooksul    alates    tagaseljaotsuse
kättetoimetamisest, kui tema poolt hagiavaldusele vastamata jätmine oli tingitud mõjuvatest
põhjustest. Kui tagaseljaotsus toimetatakse kätte avalikult, võib kaja esitada 30 päeva jooksul
alates päevast, kui kostja sai tagaseljaotsusest või selle täitmiseks algatatud täitemenetlusest
teada. Kaja võib esitada sõltumata mõjuva põhjuse olemasolust, kui hagile vastamata jätmise
puhul oli hagi kostjale või tema esindajale kätte toimetatud muul viisil kui isiklikult allkirja
vastu üleandmisega või elektrooniliselt, kui kohtuistungile ilmumata jäämise puhul oli
kohtukutse toimetatud kostjale või tema esindajale kätte teisiti kui isiklikult allkirja vastu
üleandmisega või kohtuistungil või kui tagaseljaotsust ei võinud seaduse kohaselt teha. Kajale
tuleb lisada kõik asja ettevalmistamise lõpuleviimiseks vajalik. Kajalt tuleb tasuda kautsjon
summas, mis vastab riigilõivule poolelt hagihinnalt, kuid mitte vähem kui 100 eurot ja mitte
rohkem kui 1500 eurot. Kautsjon tasuda Rahandusministeeriumi arvelduskontole nr
EE571010220229377229 AS-is SEB Pank, nr EE062200221059223099 Swedbank AS-is, nr
EE513300333522160001 Danske Bank A/S Eesti filiaalis või nr EE221700017003510302
Nordea Bank AB Eesti filiaalis. Maksekorralduse selgitusse märkida tsiviilasja number. Koos
kajaga tuleb esitada andmed kautsjoni tasumise kohta.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi
taotleja tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab
kohus mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.
Kohtu põhjendused
Tsiviilkohtumenetluse seadustiku (TsMS) § 407 lg 1 kohaselt võib kohus hageja nõusolekul
hagi tagaseljaotsusega rahuldada hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud, isegi kui hagi toimetati kostjale kätte välisriigis või kui see toimetati
kätte avalikult. Sel juhul loetakse hageja esitatud faktilised väited kostja poolt omaksvõetuks.
Kohus võttis antud tsiviilasjas hagiavalduse menetlusse 13.05.2016 kohtumäärusega.
Hagiavaldus koos tsiviilasja menetlusse võtmise kohtumäärusega on kostjale toimetatud kätte
24.05.2016 isiklikult allkirja vastu.
Kostja ei ole kohtule tähtaegselt vastust esitanud, seega rahuldab kohus TsMS § 407 lg 1
alusel hagi tagaseljaotsusega hagiavalduses märgitud ja asjaoludega õiguslikult põhjendatud
ulatuses.
Kohus mõistab XXXX´ilt XXXXAS kasuks välja põhivõla 1167,79 eurot ja seisuga
05.05.2016 sissenõutavaks muutunud viivised 80,57 eurot ning TsMS § 367 alusel viivise
alates 06.05.2016 VÕS § 113 lg 1 teises lauses sätestatud määras kuni põhinõude täitmiseni
(kuid mitte rohkem, kui 1167,79 eurot).
TsMS § 162 lg 1 sätestab, et hagimenetluse kulud, sealhulgas kohtumenetluse tõttu tekkinud
vajalikud kohtuvälised kulud, kannab pool, kelle kahjuks otsus tehti. TsMS § 138 lg 1
kohaselt on menetluskulud menetlusosaliste kohtukulud ja kohtuvälised kulud. TsMS § 138 lg
2 kohaselt on kohtukulud riigilõiv, kautsjon ning asja läbivaatamise kulud.
Kuna kohus rahuldab hagi täies ulatuses, tuleb asja menetlemisega kaasnenud menetluskulud
jätta kostja kanda. Hageja menetluskuluks on TsMS § 138 lg 2 kohaselt riigilõiv 200 eurot.


                                                                                           2 (3)
Kohus mõistab kostjalt hageja kasuks välja riigilõivu 200 eurot.
/allkirjastatud digitaalselt/
Marget Henriksen
kohtunik




                                                                   3 (3)
