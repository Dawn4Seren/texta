                         KOHTUOTSUS
                              EESTI VABARIIGI NIMEL
                                Tagaseljaotsus


Kohus                         Pärnu Maakohus
                              Pärnu kohtumaja
Kohtukoosseis                 Kohtunik Maili Tartu
Istungisekretär               Getter Piiroja
Otsuse avalikult teatavaks    16. september 2016.a, kell 16.00
tegemise aeg ja koht          Pärnu Kohtumaja Rüütli tn 19 kantselei
Tsiviilasja number            2-13-61741
Tsiviilasi                    M. K.i hagi J. E.i vastu 22369.- € ja viivise nõudmiseks.

Tsiviilasja hind              24245.10 eurot.
Menetlusosalised ja nende     Hageja: M. K. (isikukood xxxxxxxxxxx), elukoht xxxxxxxxxx
esindajad                     xx x x, xxxxxxx, xxxxx ja xxxx xx-xx, xxxxxxx, e-post: xxx,
                              lepinguline       esindaja       Erki       Casar,      e-post:
                              adolfioigus@gmail.com.
                              Kostja: J. E. (isikukood xxxxxxxxxxx), telefon, xxxxxxx,
                              sideaadress registris xxx xx xx-xx, xxxxx, e-post: xxx.

                              30. august 2016.a., Pärnu
Eelistungi toimumise aeg ja
koht
RESOLUTSIOON                  Rahuldada hagi.

                              Välja mõista J. E.’lt 09.02.2010.a. laenulepingust tulenev
                              võlgnevus summas 22369.- euri M. K.i kasuks.

                              Välja mõista J. E.’lt viivis arvestatuna võlgnevuse
                              põhiosalt, s.o 22369.- eurolt alates 30.12.2013.a kuni
                              põhivõla täieliku tasumiseni võlaõigusseaduse § 113 lg 1
                              teises lauses sätestatud määras, kuid mitte rohkem kui
                              põhivõla ulatuses, M. K.i kasuks.

                              Tunnistada tagaseljaotsus tagatiseta viivitamata täidetavaks.
Menetluskulude jaotus ja   Jätta menetluskulud kostja J. E.i kanda.
menetluskulude rahaline    Määrata kindlaks hageja M. K.i menetluskulud summas 750.-
kindlaksmääramine          eurot, mis koosneb riigilõivust.

                           Välja mõista kostjalt J. E.ilt menetluskuludena 750.- eurot M.
                           K.i kasuks.

                           Menetluskulude kindlaksmääramise peale võib esitada kaebuse
                           menetluskulude      kindlaksmääramist     taotlenud      ja
                           menetluskulusid kandma kohustatud isik, kui kaebuse hind
                           ületab 200 eurot.

Kaja esitamine             Kostja võib esitada tagaseljaotsuse peale kaja, kui tema
                           tegevusetus, mis oli tagaseljaotsuse tegemise aluseks, oli
                           tingitud mõjuvast põhjusest. Kaja võib esitada sõltumata
                           mõjuva põhjuse olemasolust, kui hagile vastamata jätmise
                           puhul oli hagi kostjale või tema esindajale kätte toimetatud
                           muul viisil kui isiklikult allkirja vastu üleandmisega või
                           elektrooniliselt, kohtuistungile ilmumata jäämise puhul oli
                           kohtukutse toimetatud kostjale või tema esindajale kätte teisiti
                           kui isiklikult allkirja vastu üleandmisega kohtuistungil või
                           elektrooniliselt, tagaseljaotsust ei võinud seaduse kohaselt
                           teha. Kaja võib esitada tagaseljaotsuse kättetoimetamisest
                           alates 30 päeva jooksul. Kui tagaseljaotsus toimetatakse kätte
                           avalikult, võib kaja esitada 30 päeva jooksul alates päevast, kui
                           kostja sai tagaseljaotsusest või selle täitmiseks algatatud
                           täitemenetlusest teada. Kohtuotsus loetakse avalikult
                           kättetoimetatuks 15 päeva möödumisel otsuse väljavõtte
                           väljaandes Ametlikud Teadaanded ilmumise päevast.
                           Kajalt tasutakse kautsjon. Kautsjonina tasutakse summa, mis
                           vastab riigilõivule poolelt hagihinnalt, kuid mitte vähem kui
                           100 eurot ja mitte rohkem kui 1500 eurot. Kajale tuleb lisada
                           kõik asja ettevalmistamise lõpuleviimiseks vajalik koos
                           dokumentide ja nende lisade ärakirjadega vastavalt
                           menetlusosaliste arvule.

Edasikaebamise kord        Hageja võib apellatsioonkaebuse esitada 30 päeva jooksul,
                           alates otsuse apellandile kättetoimetamisest, kuid mitte hiljem
                           kui viie kuu möödumisel esimese astme kohtu otsuse avalikult
                           teatavakstegemisest. Apellatsioonkaebus tuleb esitada Tallinna
                           Ringkonnakohtule. Kaebus võidakse lahendada kirjalikus
                           menetluses, kui kaebuses ei taotleta selle lahendamist istungil.
                           Seaduses sätestatud tähtaja järgimiseks peab menetlusabi
                           taotleja tegema tähtaja kestel ka menetlustoimingu, mille
                           tegemiseks ta menetlusabi taotleb, eelkõige esitama kaebuse.
                           Kaebuse põhjendamiseks või riigilõivu tasumiseks või
                           kaebuses esineva sellise puuduse kõrvaldamiseks, mis on


                                                                                     2(6)
                                 seotud menetlusabi taotlemisega, annab kohus mõistliku
                                 tähtaja pärast menetlusabi andmise taotluse lahendamist, kui
                                 nimetatud taotlus ei olnud esitatud põhjendamatult või tähtaja
                                 pikendamise eesmärgil. See ei välista menetlustähtaja
                                 ennistamist.

    1. Menetluse käik.
  M. K. esitas 30.12.2013.a. hagiavalduse J. E.i vastu 22369.- eur ja viivise nõudmiseks.
Hagiavalduse kohaselt vormistasid pooled 09.02.2010.a. laenulepingu, mille kohaselt kostja
võttis hagejalt laenu 22369.- eur tagasimaksmisekohustusega 09.05.2010.a. Hageja palus
kostjalt välja mõista põhivõlgnevus 22369.- eur ja alates hagi esitamisest viivis VÕS par 113
lg 1 2. lauses sätestatud määras. Hageja on nõus asja lahendamisega kirjalikus menetluses.
Hagiavaldusele on lisatud laenuleping 09.02.2010.a. J. E.i poolt M. K.’lt laenu 350000.-
krooni s.o. 22369.08 € võtmise kohta.
    Kostja J. E. 16.12.2014.a. kirjalikus vastuses hagile on teatanud, et tema ei ole hagejalt
laenu summas 350000.- krooni saanud. Laenulepingut ei ole tema kirjutanud ja laenulepingul
olev allkiri erineb tema allkirjast, millest järelduvalt tegemist on väljapressimisega ja hagi
kostja seetõttu õigeks ei võta (tl 85, 1 kd).
      07.01.2015.a. esitas hageja arvamuse kostja kirjaliku vastuse kohta.
      Hageja selgitab, et laenuleping on koostatud hageja poolt ja kostja poolt alla kirjutatud.
Kostja võõrandas hagejale kuuluvat metsa ilma hageja teadmata ning saadud raha omastas,
Müüdud metsa väärtus oli ca 500000.- krooni. Kostja rahaline kohustus hageja ees vormistati
summas 350000.- krooni s.o. 22369.08 eur (tl 103-105, 1 kd). Hageja on 23.01.2015.a.
esitanud esitatud asjaolude tõendamiseks tõendid (tl 117-118, 1 kd).
      Kostja 27.04.2015.a. esitatud tõendid ja seisukoht (tl 150, 1 kd).
      Metsateatise 03.03.2009.a. faksis M. K. kostjale ja selle alusel toimus metsaraie koos
metsamaterjali realiseerimisega Xxxxxxx Xxxxx-xxx-xxxxxxe OÜ kaudu, kus J. E. oli
juhtause liige, ja seega ei olnud tegemist ebaseadusliku tegevusega xxxxx kinnistul. Vastavalt
kokkuleppele raieteenuse koos väljaveoga tellis kostja V.K.-lt ja metsamaterjali äraveo tellis
tema omakorda A.V.-lt , kes vedas materjali kostja poolt ette antud kohtadesse, mida nemad
ka kinnitavad ja mis on ka tabelisse korrapäraselt sisestatud, sest esitas omanikule kõik
materjali müüki puutuvad dokumendid korrektselt. Tabelis olevate teenuste hindadega ei
nõustu. Xxxxxxx Xxxxx-xxx-xxxxxxe OÜ-le on tänaseni veel laekumata mõned viimased
arved. Kostja leiab, et hagejale ei ole võlgu mitte kostja vaid äärmisel juhul Xxxxxxx Xxxxx-
xxx-xxxxxxe OÜ. Esitatud Xxxxxxx Xxxxx-xxx-xxxxxxe OÜ 09.03.2009.a. töövõtuleping
OÜ-ga Xxxxxx, millest nähtuvalt OÜ Xxxxxx võttis endale alates 09.03.2009.a. kuni
09.03.2010.a. kohustuse tellija Xxxxxxx Xxxxx-xxx-xxxxxxe OÜ ülesandel teostada xxxxx
kinnistul 1961 tm ulatuses metsaraide koos metsamaterjali koondamisega vahelattu.
       Hageja esitas 28.12.2015.a. oma nõude ja põhjendused.
       Hageja saatis kostjale 2009.a. alguses 03.03.2009.a. metsateatise hagejale kuuluva
Xxxxx kinnistu osas, et saada kostjalt hinnapakkumist. Hageja avastas 2010.a. alguses Xxxxx
kinnistul ebaseadusliku raide. Omavolilise raide eest vastutab kostja, kellega on 09.02.2010.a.
sõlmitud laenuleping, mille aluseks oli arvestuslik tabel, summas 350000.- krooni
maksetähtajaga 09.05.2010.a. Kostja oli seotud ja vastutab hageja omandiõiguse rikkumise
eest. Kostja on märkinud metsamaterjali võõrandamisel, et Xxxxx kinnistu omanikuks on
Xxxxxxx Xxxxx-xxx-xxxxxxe OÜ (lisa 7, 8) Kostja oli Xxxxxxx Xxxxx-xxx-xxxxxxe OÜ
juhatuse liige ja omanik. Xxxxxxx Xxxxx-xxx-xxxxxxe OÜ poolt on tehtud tehingud
metsamaterjaliga. Vahetu kahju tekitaja oli kostja. Vastutust ei välista asjaolu, et
metsamaterjaliga seotud tehingud on vormistatud kostja osalusega äriühingu nimel.


                                                                                           3(6)
Võlaõigusseadus võimaldab kohustuse ülevõtmist. Riigikohus on märkinud lahendis 3-2-1-
69-06, et deklaratiivse võlatunnistuse andmise võimalus sisaldub esmajoones VÕS § 396 lg-s
2 sätestatud võlgnevuse tunnustamises laenuna. Deklaratiivse võlatunnistuse puhul on
võlgniku kohustus tõendada, et võlga ei ole või see on lõppenud. Riigikohus on oma lahendis
3-2-1-15-09 märkinud, et võlatunnistuse sõnastus ei ole määrava tähendusega. Analüüsida
tuleb võlatunnistuse andmise põhjust ja eesmärki, samuti lepingueelsete läbirääkimiste
asjaolusid, poolte huve, jms. Kostja oli enne laenulepingu vormistamist vastutav hagejale
õigusvastaselt tekitatud kahju eest. Hageja palub välja mõista kostjalt hageja kasuks põhivõlg
22 369.- eurot ja välja mõista kostjalt hageja kasuks viivis alates hagi edastamisest VÕS § 113
lg 1 II lauses sätestatud määras kuni põhinõude tasumiseni.
   Pärnu Maakohus 07.03.2016.a. määrusega andis hagejale 28.12.2015.a. hagi muutmise
avalduses puuduste kõrvaldamiseks.
   Hageja esitas 18.03.2016.a. taotluse hagi avalduse muutmiseks ja uue hagiavalduse
redaktsiooni ja nõude alternatiivsel alusel.
  Pärnu Maakohus 14. juuni 2016.a. määrusega võttis menetlusse M. K.i 18.03.2016.a.
muudetud hagiavalduse (terviktekst esitatud) ja nõude 22369.- € nõudmiseks alternariivsel
alusel ja määras menetleda seda koos menetluses oleva hagiga.
   Hageja 18.03.2016.a. nõue ja põhjendused.
Nõue VÕS pr 392 lg 2 alusel.
09.02.2010a sõlmisid kostja ja hageja laenulepingu, millega kostja võttis kohustuse maksta
hagejale laenuna 22 369.08 eurot kolme kuu jooksul (lisa nr 1).Tegemist on laenulepinguga,
millega asendati kostja kohustus hüvitada hageja metsa ebaseadusliku metsaraiega
põhjustatud kahju. Kostja teostas omavolilise raie Xxxxx kinnistul. Kostja realiseeris metsa
temale kuulunud ettevõtte kaudu, kelle juhatuse liige ta oli. Hagejal oli koostatud arvestuslik
tabel, millest antud kokkuleppe sõlmimisel lähtuti. Kostja teostas omavolilise raie hagejale
kuuluval kinnistul asukohaga: Xxxxx, xxxxx-xxxxx, xxxxxxxxxxxx, katastritunnus
xxxxxxxxxxxx (lisa nr 3). Kostja on oma 27.04.2015a vastuses kinnitanud, et tema teostas
hagejale kuulunud metsa raie ja realiseerimise. Kostja ei ole esitanud ühtegi tõendit, mis
kinnitaks, et viimasel oli selleks õigus. Samas vastuses on kostja selgitanud, et tema
realiseeris metsa temale kuulunud ettevõtte kaudu, kelle ainsaks juhatuse liikmeks ta ise oli.
Hageja leiab, et antud asjas ei võta kostja vastutust asjaolu, et hageja omand realiseeriti
äriühingu kaudu, sest kostja oli antud äriühingu ainsaks juhatuse liikmeks ja omanikuks (lisa
nr 4) ning äriühing ilma juhatuse liikme tegevuseta ei oleks saanud hagejale kahju põhjustada.
Kostja vastutas hagejale tekitatud kahju eest, mille viimane tekitas ilma hageja loata hagejale
kuulunud metsa raiumises ja võõrandamises. Kostja on hagejale kuulunud metsamaterjali
võõrandamisel koostatud dokumentides märkinud, et kostja äriühing on metsamaterjali
omanik ning hageja on eelmine omanik. Samas ei ole kostja esitanud ühtegi tõendit, mis
oleks andnud viimasele õiguse, koostada sellise sisuga arveid, akte või teostada raiet ja
väljavedu. Hageja on suutnud koguda tõendeid, mis kinnitavad, temale kuulunud metsa
võõrandamist kolmandatele isikutele:
Xxxxxxx xxxx OÜ-le esitatud (lisa nr 5)
akt arve nr 39 summas 94,91.- eurot;
akt arve nr 33 aummas 747,26.- eurot;
OÜ-le xxxxxxxxx esitatud (lisa nr 6)
arve nr 09-19 summas 928,52.- eurot;
AS-ile xxx-xxx xxxx esitatud (lisa nr 7)
arve nr 09-13 summas 2784,41.- eurot;
arve nr 09-21 summas 1546,46.- eurot;
arve nr 09-30 summas 1210,52.- eurot.


                                                                                          4(6)
Antud arvete alusel saab hageja tõendada, et tekitatud kahju suurus oli vähemalt 22 369,08
eurot. Arvetel olev hind näitab turuhinna ja hageja poolt kutsutud tunnistajatega saab teada
raiutud metsamaterjali mahu. Riigikohus on lahendis 3-2-1-146-11 ja 3-2-1-69-06 leidnud, et
deklaratiivse võlatunnistuse andmise võimalus sisaldub esmajoones VÕS § 396 lg-s 2
sätestatud võlgnevuse tunnustamises laenuna. Deklaratiivse võlatunnistuse puhul on võlgniku
kohustus tõendada, et võlga ei ole või see on lõppenud. Riigikohus on oma lahendis 3-2-1-15-
09 märkinud, et võlatunnistuse sõnastus ei ole määrava tähendusega. Analüüsida tuleb
võlatunnistuse andmise põhjust ja eesmärki, samuti lepingueelsete läbirääkimiste asjaolusid,
poolte huve, jms. VÕS § 396 lg 2 kohaselt isik, kes võlgneb rahasumma või asendatava asja
muul õiguslikul alusel, võib võlausaldajaga kokku leppida, et rahasumma või asi võlgnetakse
laenuna. Hageja palub, et kui kohus leiab, et hagi ei saa rahuldada VÕS § 392 lg 2 alusel,
kuna poolte vahel puudub kehtiv laenuleping, siis palub hageja rahuldada nõue VÕS § 1043 ja
1045 lg 1 p 5 alusel, sest kostja on tekitanud õigusvastase käitumisega, mis seisneb ilma
hageja nõusolekuta hagejale kuulunud metsa raiumises ja võõrandamises, kahju. Kostja raius
ja võõrandas omavoliliselt hagejale kuulunud metsa. Kostja tegevuse tõttu tekkis hagejale
varaline kahju, milleks oli ebaseaduslikult raiutud metsa turuväärtus. Kahju suurus on
tõendatud kirjalike tõenditega ning hageja saab tõendada raiutud metsamaterjali mahtu ja
maksumust tunnistajate ütlustega. Kostja ei ole esitanud tõendeid, mis tõendaks, et viimasel
oli õigus hagejale kuuluvat metsa raiuda ning seda võõrandada.
Hageja palub:
1.      Välja mõista kostjalt hageja kasuks 22 369.- eurot;
2.      Välja mõista kostjalt hageja kasuks viivis alates hagi esitamisest VÕS § 113 lg 1 II
lauses sätestatud määras kuni põhinõude tasumiseni;
3.      Jätta kõik menetluskulud kostja kanda.

Kostja esitas kirjaliku vastuse 27.06.2016.a. Kostja teatas, et tema hagi ei tunnista.

2.
   Kostja 30. augustil 2016.a. kell 14.00 eelistungile ei ilmunud.
   Kostjale on kohtukutse 06.07.2016.a. e-posti teel kätte toimetatud 11.07.2016.a. (tl 138, 2
kd). Kostjat on kohtukutsega hoiatatud, et eelistungile mitteilmumisel teeb kohus hageja
taotlusel tagaseljaotsuse (tl 134, 2 kd). 29.08.2016.a esitas kostja J. E. kohtule taotluse
eelistungi edasilükkamiseks, millise taotluse jättis kohus 29. augusti 2016.a. määrusega
rahuldamata.
   Hageja esindaja esitas eelistungil taotluse teha asjas tagseljaotsus. Hageja esindaja palub
välja mõista kostjalt hageja kasuks 22 369.- eurot ning viivis arvestatuna võlgnevuse
põhiosalt, s.o 22369.- eurolt alates hagi esitamisest s.o. 30.12.2013.a kuni põhinõude täieliku
tasumiseni võlaõigusseaduse § 113 lg 1 teises lauses sätestatud määras, kuid mitte rohkem
kuid põhivõla ulatuses.
   Kohus määras teha tagseljaotsus TsMS § 410 alusel.
   Tsiviilkohtumenetluse seadustiku (TsMS) § 413 lg 1 kohaselt kui hageja taotleb
kohtuistungile ilmumata jäänud kostja vastu tagaseljaotsuse tegemist, teeb kohus hageja
kasuks tagaseljaotsuse tingimusel, et hagi on hagiavalduses märgitud ulatuses ja asjaoludega
õiguslikult põhjendatud. Sel juhul loetakse hageja esitatud faktilised väited kostja poolt
omaksvõetuks. Hageja on hagiavalduses esile toonud, et kostja Xxxxxxx Xxxxx-xxx-xxxxxxe
OÜ juhatuse liikmena tekitas hagejale kahju summas 22 369.- eurot, kusjuures J. E. ei ole
seda kategooriliselt eitanud, ja J. E. võttis kokkuleppega üle Xxxxxxx Xxxxx-xxx-xxxxxxe
OÜ võla ning kohustuse täitmine on kokku lepitud laenuna (VÕS § 175, § 132 lg 2, § 396 lg 2
). Kohus on seisukohal, et hagi on hagiavalduses märgitud ulatuses ja asjaoludega õiguslikult


                                                                                          5(6)
põhjendatud, mistõttu kohus loeb hageja esitatud faktilised väited kostja poolt omaksvõetuks
ja teeb hageja kasuks tagaseljaotsuse ning rahuldab hagi.

Menetluskulude jaotus ja menetluskulude rahaline kindlaksmääramine.
TsMS § 162 lg 1 kohaselt menetluskulud kannab pool, kelle kahjuks otsus tehti.
Kuivõrd otsus on tehtud kostja kahjuks, siis tuleb menetluskulud jätta kostja kanda.
TsMS § 177 lg 1 p 1 kohaselt kohus määrab menetluskulude rahalise suuruse kindlaks
kohtuotsuses. TsMS § 138 lg 1 kohaselt menetluskulud on menetlusosaliste kohtukulud ja
kohtuvälised kulud; lg 2 kohaselt kohtukulud on riigilõiv, kautsjon ning asja läbivaatamise
kulud.
Hageja menetluskulude nimekirja ei ole esitanud. TsMS § 174 lg 1 kohaselt menetluskulude
rahalise suuruse määrab menetluskulude jaotuse alusel vajalikus ja põhjendatud ulatuses
kindlaks asja menetlev kohus samas tsiviilasjas, millega seoses kulud tekkisid. Kohus määrab
menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või
tsiviilasja materjalid. Eelistungil hageja esindaja palus menetluskuluna kostjalt välja mõista
riigilõiv. Riigilõiv hagi esitamise seisuga hagihinnalt 24245.10 eurot on 750.- euri ja see on
hageja poolt tasutud. Eeltoodu alusel määrab kohus hageja menetluskulud kindlaks summas
750.- eurot, milleks on riigilõiv ning menetluskulu             750.- eurot kuulub kostjalt
väljamõistmisele.



/allkirjastatud digitaalselt/
Maili Tartu
kohtunik




                                                                                         6(6)
