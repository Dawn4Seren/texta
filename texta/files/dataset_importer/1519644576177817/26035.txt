                        KOHTUOTSUS
                               EESTI VABARIIGI NIMEL




Kohus                            Harju Maakohus

Otsuse tegemise aeg ja koht      18.01.2016.a Liivalaia kohtumaja, Tallinn

Kriminaalasja number             1-15-10794 (15230200635)

Kohtunik                         Aulike Salo

Sekretär                         Liilia Rehhovskaja

Tõlk                             Eevi Pant

Prokurör                         Helen Kiviloo

Menetluse liik                   kokkuleppemenetlus

Süüdistatav:
Anton Filippov: isikukood 38709210343; Eesti Vabariigi kodakondsusega; emakeel: vene keel;
põhiharidusega; töökoht: töötab mitteametlikult; elukoht: XXX; 4 kehtivat kriminaalkaristust, 10
kehtivat väärteokaristust

süüdistuses KarS § 424 järgi

RESOLUTSIOON

Süüdi tunnistada Anton Filippov KarS § 424 järgi ja karistada teda vangistusega 9 (üheksa)
kuud.

Kohaldades KarS § 68 lg 1 sätteid arvata karistusaja hulka eelvangistuses viibitud aeg,
27.06.2015.a, s.o 1 (üks) päev ning ärakandmisele kuulub vangistus 8 (kaheksa) kuud ja 29
(kakskümmend üheksa) päeva.

KarS § 74 lg-te 1, 3 sätteid kohaldades jätta mõistetud karistus täitmisele pööramata, kui Anton
Filippov ei pane 1 (ühe) aasta ja 6 (kuue) kuu pikkuse katseaja kestel toime uut kuritegu ning
täidab talle katseajaks KarS § 75 lg 1 alusel pandud kontrollnõudeid ja kohustusi.

KarS § 75 lg 1 kohaselt on süüdimõistetu käitumiskontrolli ajal kohustatud järgima järgmisi
kontrollnõudeid:

1.      elama oma alalises elukohas XXX;
2.      ilmuma kriminaalhooldaja määratud ajavahemike järel kriminaalhooldusosakonda
registreerimisele;
3.      alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4.      saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui 15 (viieteistkümneks) päevaks;
5.      saama kriminaalhooldusametnikult eelneva loa elu-, töö- või õppimiskoha vahetamiseks;
6.      saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2 alusel on Anton Filippov kohustatud käitumiskontrolli ajal mitte tarvitama
alkoholi.

KarS § 75 lg 2 p 8 alusel määrata Anton Filippovile lisakohustuseks käitumiskontrolli ajal
osalemine sotsiaalprogrammis.

Anton Filippov allutada katseajaks elukohajärgse kriminaalhooldusosakonna juhataja poolt
määratud kriminaalhooldusametniku järelevalve alla.

Katseaja algust lugeda kohtuotsuse kuulutamise päevast, s.o alates 18.01.2016.a.

KrMS § 175, § 179 alusel välja mõista Anton Filippovilt riigituludesse:

   -   sundraha 1,5 palga alammääras – 645.00 eurot
   -   määratud kaitsjale makstud tasu – 96.00 eurot

KrMS § 180 lg 3 alusel määrata, et kriminaalmenetluse kulud tuleb tasuda 10 (kümne) kuu
jooksul igakuiste maksetena, ühes kuus kuulub tasumisele mitte vähem kui 74.10 eurot,
kohtuotsuse jõustumisest arvates Maksu- ja Tolliameti arveldusarvele EE351010052031000004
SEB Pank, EE502200221014193355 Swedbank, EE873300333499990003 Danske Bank või
EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi kaudu
koos lahendiga. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS §
318 lg 4 sätestatud juhtudel. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia Kohtumajale.



                                                                                                2
SÜÜDISTUS JA KOKKULEPPE SISU

Anton Filippovit süüdistatakse selles, et tema juhtis tahtlikult 27.06.2015 kella 01:51 ajal
Tallinnas Mahta 1 juures mootorsõidukit Peugeot ilma registreerimismärkideta VIN XXX, olles
joobeseisundis (alkoholisisaldus 0,94 mg/l), millega rikkus liiklusseaduse § 69 lg 1 ja
korrakaitseseaduse § 36 lg 1 /Juht ei tohi olla joobeseisundis. Joobeseisund on alkoholi,
narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides/ ning liiklusseaduse § 69 lg 2 p 1/ alkoholijoobes olevaks
loetakse mootorsõidukijuht, trammijuht ja maastikusõidukijuht kui juhi ühes grammis veres on
vähemalt 1,50 milligrammi alkoholi või tema väljahingatavas õhus on alkoholi 0,75 milligrammi
ühe liitri kohta või rohkem/nõudeid ning põhjustas liiklusõnnetuse.

Seega Anton Filippov pani toime mootorsõiduki juhtimise joobeseisundis s.o KarS § 424 järgi
kvalifitseeritava kuriteo.

Vastavalt kokkuleppele nõuab prokurör KarS § 424 järgi ettenähtud kuriteo toimepanemise eest
süüdistatava karistamist vangistusega 9 kuud.

Lähtuvalt KarS § 68 lg 1 alusel arvata karistusaja hulka eelvangistuses kahtlustatavana
kinnipidamise aeg 27.06.2015, s.o 1 päev, mõistes süüdistatavale lõplikuks ja ära kandmisele
kuuluvaks karistuseks vangistuse 8 kuud ja 29 päeva, mis jätta KarS § 74 lg 1 ja 3 alusel
tingimisi täielikult täitmisele pööramata, kui süüdimõistetu ei pane 1 aasta 6 kuu pikkuse
katseaja jooksul toime uut kuritegu ja täidab talle KarS §-s 75 lg 1 p 1-6 ja §-s 75 lg 2 p 2 ja p 8
sätestatud käitumiskontrolli ajaks pandud kontrollnõudeid, mille kohaselt süüdimõistetu
kohustub:

        1)     elama kohtu määratud alalises elukohas;
        2)     ilmuma kriminaalhooldaja määratud ajavahemike järel kriminaalhooldusosakonda
registreerimisele;
        3)     alluma kriminaalhooldaja kontrollile oma elukohas ning esitama talle andmeid
oma kohustuste täitmise ja elatusvahendite kohta;
        4)     saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
        5)     saama kriminaalhooldusametnikult eelneva loa elu-, töö- või õppimiskoha
vahetamiseks;
        6)     saama kriminaalhooldusametnikult eelneva loa Eesti territooriumilt lahkumiseks
ja väljaspool Eesti territooriumi viibimiseks;
        7)     mitte tarvitama alkoholi;
        8)     osalema sotsiaalprogrammis.

Toimunud kokkuleppemenetluse läbirääkimiste käigus prokuratuur, süüdistatav ja tema kaitsja
jõudsid KrMS § 245 lg 1 sätestatud tingimustes kokkuleppele.

Anton Filippov nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.

KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on

                                                                                                  3
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.
Arvestades eeltoodut tuleb Anton Filippov temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Anton Filippovi
süü suurusele ning karistuse eesmärkidele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 180 lg 3 kohaselt juhul, kui menetluskulude hüvitamine käib
süüdimõistetule ilmselt üle jõu, võib kohus osa neist jätta riigi kanda või määrata, et
kriminaalmenetluse kulud hüvitatakse ositi.

Riigikohus on oma otsuses kriminaalasjas nr 3-1-1-105-12 selgitanud, et menetluskulusid
määrates võtab kohus arvesse nii süüdistatava varalise seisundi kui ka tema
taasühiskonnastamise väljavaateid. Isikule mõistetud karistuse liik ja määr ei ole iseenesest
otsustava tähendusega, arvesse tuleb võtta süüdistatava sissetulekud ja varaline seisund
tervikuna. Seetõttu saab ka sama karistuse saanud süüdistatavate kohtlemine menetluskulude
väljamõistmisel siiski olla erinev. Käesoleva kriminaaltoimiku materjalidest ei nähtu asjaolusid,
mis lubaksid järeldada, et Anton Filippovil esineksid takistused kriminaalmenetlusega riigile
põhjustatud kulude hüvitamiseks või käiks nende kulude hüvitamine talle ilmselt üle jõu. Ka
seadusest tulenevate menetluskulude suuruse vähendamise ja osaliselt riigi kanda jätmise
otsustus peab tuginema kindlatele faktilistele asjaoludele ja tõenditele, mis viitavad
süüdimõistetu maksejõuetusele. Käesolevas süüdistusasjas selliseid asjaolusid tuvastatud ei ole.
Kriminaalmenetluse üldiste kulude sissenõudmine toimub süüdimõistetutelt sundraha instituudi
kaudu. Sundraha eesmärk on see, et just menetluse põhjustanud isik kompenseeriks osa
kulutustest, mida riik kannab seoses oma üldise avalik-õigusliku ülesandega tagada
kriminaalmenetluse toimimine ja kuriteo tagajärgede heastamine. Sundraha instituut ei kanna
mitte karistuslikku, vaid kompensatoorset eesmärki (vt RKKKo 3-1-1-63-05).
Kuigi kohtule kinnitamiseks esitatud kokkuleppes on märgitud sundraha suuruseks 585.00 eurot,
siis Vastavalt Vabariigi Valitsuse 18.12.2015.a määruse nr 139 „Töötasu alammäära
kehtestamine“ § 1 lg-le 1 on alates 1. jaanuarist 2016.a tunnitasu alammääraks 2.54 eurot ning
kuutasu alammääraks täistööajaga töötamise korral 430 eurot ning kuivõrd sundraha suurus ei
ole seotud kuriteo toimepanemise ajaga, vaid väljamõistetava summa suurus on seotud otsuse
tegemise ajaga, siis seega tuleb süüdistataval tasuda käesolevalt KrMS § 179 lg 2 kohaselt
sundraha teise astme kuriteo eest summas 645 eurot. Süüdistatav ja prokurör jäid kohtus
sõlmitud kokkuleppe juurde ka sundraha muutumisel. Seega tuleb Anton Filippovilt välja mõista
sundraha 645.00 eurot ning lisaks veel tasu õigusabi osutamise eest kohtueelses menetluses
96.00 eurot.

KrMS § 180 lg 3 annab kohtule võimaluse kaaluda menetluskulude osade kaupa tasumist või ka
nende kulude ajatamist. Arvestades hüvitamisele kuuluvate menetluskulude suurust, siis käib
menetluskulude ühekorraga tasumine Anton Filippovile ilmselgelt üle jõu. Lähtudes eelnevast
peab kohus põhjendatuks kohaldada menetluskulude osas KrMS § 180 lg 3 sätteid, s.t määrata
kriminaalmenetluse kulude hüvitamine ositi 10 kuu jooksul igakuiste maksetena. Seega kuulub
ühes kuus tasumisele mitte vähem kui 74.10 eurot.

Kohus juhindus KrMS § 248 lg 1 p 5; § 249; § 311; 313 sätetest.

Kohtunik
                                                                                               4
