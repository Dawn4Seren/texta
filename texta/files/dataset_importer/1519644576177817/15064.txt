                           KOHTUMÄÄRUS
Kohus                             Harju Maakohus
Määruse tegemise aeg ja koht      19.05.2016.a, Tallinn, Kentmanni kohtumaja
Kohtunik                          Lukiina Vismann
Tsiviilasja number                2-15-4264
Tsiviilasi                        XXX hagi XXX vastu elatise ja selle võlgnevuse nõudes
Menetlustoiming                   Asja läbivaatamine kohtuistungil 17.05.2016
Menetlusosalised     ja   nende Hageja XXX(isikukood XXX, aadress XXX);
esindajad
                                Hageja seaduslik esindaja XXX (isikukood XXX, aadress
                                XXX);
                                Hageja lepinguline esindaja vandeadvokaat Meelis Masso
                                (Advokaadibüroo        Heringson      GLO,       e-post
                                meelis@heringson.ee);
                                Kostja XXX(isikukood XXX, aadress XXX), tema esindaja
                                RÕA      korras      vandeadvokaat    Marje     Mängel
                                (Advokaadibüroo       Marje    Mängel    OÜ,     e-post
                                mangel@mangel.ee).

RESOLUTSIOON
Kostja XXX maksab igakuiselt viimaseks kuupäevaks elatist 50 € juhul, kui hageja XXX isalt
XXX või kohtutäiturilt ei ole hiljemalt jooksva kuu viimaseks kuupäevaks elatist või selle
võlga laekunud. Laekuvad summad sisaldavad ka Harju Maakohtu 25.01.2008 kohtulahendi
täitmist. Kui XXX oma igakuist kohustust nõuetekohaselt ei täida (välja arvatud juhul, kui
tegemist on kohtutäituri viivitusega), jäävad hageja menetluskulud 1600 € kostja kanda.
Hageja menetluskulude hüvitamise nõue muutub sissenõutavaks alates ülejärgmisest
kalendrikuust, millal XXX oma kohustust rikkus. Pooltevahelised teated edastatakse maili
teel. Kostja kulud jätta riigi kanda. Määruskaebuse esitamise tähtaeg 3 päeva.

Lõpetada menetlus tsiviilasjas 2-15-4264 seoses poolte kompromissi sõlmimisega ja
kinnitamisega kohtu poolt.
Edasikaebamise kord
Kohtumääruse peale määruskaebus esitamise tähtaeg 3 päeva poolte kokkuleppel.

Asjaolud ja kohtu põhjendused
Harju Maakohtu menetluses on XXX hagi XXX vastu elatise ja selle võlgnevuse nõudes.
TsMS § 428 lg 1 p 4 sätestab, et kohus lõpetab menetluse otsust tegemata, kui pooled on sõlminud
kompromissi ja kohus kinnitab selle.


                                                                                           1 (2)
Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni hagi
kohta tehtud lahendi jõustumiseni lõpetada kompromissiga. Kohus kinnitab kompromissi määrusega,
millega ühtlasi lõpetab asja menetluse. Kompromissi kinnitamise määruses märgitakse kompromissi
tingimused. Vastavalt § 430 lg-le 3 ei kinnita kohus kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole võimalik täita.

Kohus leiab, et poolte poolt esitatud kompromiss vastab seadusest tulenevatele nõuetele ning ei esine
selle kinnitamisest keeldumise aluseid. Seega kuulub kohtule esitatud kompromiss kinnitamisele ja
menetlus asjas lõpetamisele (TsMS § 430 lg 3).
Kohus selgitab menetlusosalistele, et kooskõlas TsMS § 430 lg-ga 6 asendab kokkuleppe sõlmimine
kohtu kinnitatud kompromissina kokkuleppe notariaalset tõestamist. TsMS §-st 432 tulenevalt ei saa
hageja menetluse lõpetamise korral pöörduda kohtusse hagiga sama kostja vastu vaidluses samal
alusel sama hagieseme üle. TsMS § 430 lg 8 sätestab, et kompromissi saab tühistada ja selle
tühisusele saab tugineda tsiviilseadustiku üldosa seaduses nimetatud alustel ning kompromissist saab
taganeda või selle üles öelda võlaõigusseaduses nimetatud alustel. Kompromissi saab tühistada või
selle tühisusele tugineda ning kompromissist saab taganeda või kompromissi üles öelda üksnes
kompromissi kui täitedokumendi alusel toimuva täitemenetluse hagiga lubamatuks tunnistamise
menetluses. Kui kohus sellise hagi rahuldab, loetakse, et kompromissil ei ole täielikult või osaliselt
õiguslike tagajärgi ja menetlus asjas, milles kompromiss sõlmiti, jätkub.

TsMS § 168 lg 3 sätestab, et kompromissi sõlmimise korral kannavad pooled oma menetluskulud
ise, kui nad ei ole kokku leppinud teisiti. Kuna pooled on kokku leppinud, kannavad pooled oma
menetluskulud vastavalt kokkulepitule.

TsMS § 661 lg 4 kohaselt poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada. Seega poolte kokkuleppel
on määruskaebuse esitamise tähtaeg 3 päeva.

Kompromiss kuulub kinnitamisele ja menetlus tsiviilasjas lõpetamisele.




/allkirjastatud digitaalselt/
Lukiina Vismann
Kohtunik




                                                                                             2 (2)
