                                                                               1-16-390




                              KOHTUOTSUS
                                  EESTI VABARIIGI NIMEL

Kohus                          Viru Maakohus

Otsuse tegemise aeg ja koht    11. veebruar 2016, Narva kohtumaja


Kriminaalasja number           1-16-390 (15233001828)

Kohtunik                       Galina Jasnjuk


Kohtuistungi sekretär          Ilona Berezina

Tõlk                           Riina Palmi

Kriminaalasi                   Anatoliy Pavlovi süüdistuses         KarS   §     424      järgi,
                               kokkuleppemenetluse korras
Prokurör                       Viru Ringkonnaprokuratuuri abiprokurör Veronika Laur

Süüdistatav                    Anatoliy Pavlov

                               Elukoht xxx, isikukood 38002153714, VF kodanik, keskharidus,
                               emakeel – vene keel, xxx
                               Varasem karistatus: puudub
                               Tõkend - elukohast lahkumise keeld alates 26.12.2015.
Kaitsja                        Vandeadvokaat Jekaterina Jevšina

RESOLUTSIOON


Tunnistada Anatoliy Pavlov süüdi KarS § 424 järgi ja mõista talle karistuseks 6 (kuus)
kuud vangistust.

Arvata KarS § 68 lg 1 alusel eelvangistuses viibitud aeg alates 25.12.2015 kuni 26.12.2015,
so 2 (kaks) päeva, karistusaja hulka ning mõista Anatoliy Pavlovile lõplikult ärakandmisele
5 (viis) kuud ja 28 (kakskümmend kaheksa) päeva vangistust.

Kohaldada KarS § 73 lg 1 ning mitte pöörata karistust täielikult täitmisele, kui Anatoliy
Pavlov ei pane katseajal toime uut tahtlikku kuritegu.

KarS § 73 lg 3 alusel määrata katseajaks 1 (üks) aasta.

KarS § 78 p 1 alusel lugeda katseaja alguseks 11.02.2016.

                                                                                          1
                                                                                  1-16-390



Anatoliy Pavlovile valitud tõkend, elukohast lahkumise keeld, tühistada kohtuotsuse
jõustumisel.

Mõista Anatoliy Pavlovilt riigituludesse välja menetluskulud: sundraha 645 (kuussada
nelikümmend viis) eurot, kaitsja Jekaterina Jevšina poolt kriminaalasja eeluurimisel
osutatud õigusabi eest 72 (seitsekümmend kaks) eurot, kaitsja Jekaterina Jevšina poolt
11.02.2016 kohtuistungil osutatud õigusabi eest 24 (kakskümmend neli) eurot.

Määrata, et Anatoliy Pavlovil on õigus tasuda väljamõistetud menetluskulud osade kaupa
alates kohtuotsuse jõustumisele järgnevast kuust ühe (1) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700011436 ning
selgitus „Anatoliy Pavlov, 1-16-390, kriminaalmenetluse kulud“. Kui rahalised nõuded pole täies
ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Asja kohtulikul arutamisel kohus tuvastas

Käesolevas kriminaalasjas alustati menetlus KarS § 424 tunnustel seoses sellega, et
25.12.2015 kell 10.45 Anatoliy Pavlov juhtis joobeseisundis (tema alkoholisisaldus
väljahingatavas õhus moodustas 1,45+/-0,14 mg/l, kuid mitte vähem kui 1,31 mg/l)
sõiduautot Volkswagen Caravelle reg. nr xxx, liikudes Narva linnas mööda Rahu tänavat ja
oli peatatud politseipatrulli poolt Narva linnas Tallinna maanteel maja nr 64 juures.

Sellise käitumisega rikkus ta liiklusseaduse § 69 lg-t 1, mille kohaselt ei tohi juht olla
joobeseisundis. Joobeseisund on liiklusseaduse tähenduses alkoholi, narkootilise või
psühhotroopse aine või muu sarnase toimega aine tarvitamisest põhjustatud terviseseisund,
mis avaldub väliselt tajutavates häiritud või muutunud kehalistes või psüühilistes
funktsioonides ja reaktsioonides. Samuti rikkus ta sellise käitumisega liiklusseaduse § 69 lg 2
p 1, mille kohaselt loetakse alkoholijoobes olevaks mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus alkoholi 0,75 milligrammi ühe liitri kohta või rohkem.

Sel moel Anatoliy Pavlov pani toime joobeseisundis mootorsõiduki juhtimise, mis on
kvalifitseeritav kuriteona KarS § 424 alusel.

Kooskõlas Anatoliy Pavlovi, tema kaitsja Jekaterina Jevšina ja Viru Ringkonnaprokuratuuri
Narva osakonna abiprokurör Veronika Lauri vahel 15.01.2016 sõlmitud kokkuleppega nõuab
prokurör kohtus Anatoliy Pavlovile karistuseks KarS § 424 ettenähtud kuriteo toimepanemise
eest 6 (kuus) kuud vangistust. KarS § 68 lg 1 alusel arvata karistusaja hulka eelvangistuses
                                                                                             2
                                                                                  1-16-390

viibitud aeg 25.12-26.12.2015, so 2 päeva ning lõplikuks karistuseks mõista 5 kuud ja 28
päeva vangistust. Kohaldada KarS § 73 lg 1, 3 ja mitte pöörata mõistetud karistus täitmisele
taielikult, kui katseaja jooksul pikkusega 1 aasta ei pane Anatoliy Pavlov toime uut tahtlikku
kuritegu. KarS § 50 lg 1 p 1 alusel mõista lisakaristusest sõiduki juhtimise õiguse äravõtmist
ei saa kohaldada kuna isikul puuduvad juhiload. Süüdimõistva kohtuotsuse korral kuuluvad
Anatoliy Pavlovilt väljamõistmisele sundraha ja kriminaalmenetluse kulud (kaitsja Jekaterina
Jevšina tasu osutatud õigusabi eest) kohtu määratud ulatuses. Vastavalt KrMS § 180 lg 1
määrata kohtukulude tasumine ositi tähtajaga 1 (üks) aasta.

Kohtuistungil Anatoliy Pavlov avaldas, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks, kokkuleppe sõlmimisel
avaldas oma tõelist tahet.

Prokurör ja kaitsja toetasid sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse
kohaldamisel kokkuleppe sõlmimine oli süüdistatava tõelise tahte avaldus, kõikidest
kokkuleppemenetluse normidest on kinni peetud.

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.


/allkirjastatud digitaalselt/
Galina Jasnjuk
Kohtunik




                                                                                             3
