                                                                  Kriminaalasi nr. 1-16-8262




                               KOHTUOTSUS
                                  Eesti Vabariigi nimel


27.september 2016.a
Tartu Maakohus Tartu kohtumaja
Kohtunik Anneli Tanum
Tõlk Alla Lašmanova
Sekretär Evelin Ets
Prokurör Ruti Kilg
Kaitsja advokaat Artur Maljukov

Kriminaalasi Aivars Marcinkevicsi süüdistuses KarS § 209 lg 1 järgi kiirmenetluses
kokkuleppemenetluse sätteid kohaldades

Süüdistatav Aivars Marcinkevics, sünniaeg: 22.september 1970.a; kodakondsus: Läti
Vabariigi kodanik; emakeel: läti keel, valdab vene keelt; haridus: 7 klassi; perekonnaseis:
abielus, alaealisi ülalpeetavaid ei ole; töökoht: XXX; elukoht: XXX; varasem karistatus:
kriminaal- ja väärteokorras karistamata; tõkend: ei ole kohaldatud

RESOLUTSIOON

Süüdi tunnistada Aivars Marcinkevics KarS § 209 lg 1 järgi ja mõista karistuseks kaks (2)
kuud vangistust.

KarS § 68 lg 1 alusel arvata karistusaja hulka Aivars Marcinkevicse eelvangistus 25-
27.september 2016.a, s.o kolm (3) päeva ning lõplikuks karistuseks mõista üks (1) kuu
kakskümmend seitse (27) päeva vangistust.
KarS § 73 alusel määrata, et mõistetud karistust ei pöörata täielikult täitmisele, kui Aivars
Marcinkevics ei pane ühe (1) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Aivars Marcinkevicse katseaega arvestama alates kohtuotsuse
kuulutamisest.

Aivars Marcinkevics kinnipidamine lõpetada ja vabastada ta kinnipidamisest kohtuotsuse
kuulutamisel.

VÕS § 1043 ja § 1045 lg 1 p 5 alusel välja mõista Aivars Marcinkevicselt kannatanu K.O.
(IK XXX; arveldusarve: XXX) kasuks kakssada viiskümmend (250) eurot.

KarS § 83 lg 1 alusel konfiskeerida tahtliku kuriteo toimepanemise vahendina mobiiltelefon
iPhone 6S piraatkoopia, pappkarp kirjetega iPhone, kõrvaklapid, laadija, mis asuvad
kriminaalasja juures ja kuuluvad hävitamisele kohtuotsuse jõustumisel.

KrMS § 180 lg 1 alusel välja mõista Aivars Marcinkevicselt riigituludesse menetluskuludena
sundraha kolmsada kakskümmend kaks (322) eurot 50 senti.

KrMS § 180 lg 3 alusel määrata, et Aivars Marcinkevicsel on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700068997.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.

KOHTUOTSUSE PÕHIOSA

Süüdistus

Aivars Marcinkevicsit (Marcinkevics) süüdistatakse selles, et tema müüs 04.septembril 2016.a
kella 15:20 paiku varalise kasu saamise eesmärgil Tartu linnas Ringtee 75 asuva Lõunakeskuse
parklas K.O. võltsimistunnustega mobiiltelefoni iPhone 6S 250 euro eest, luues eelnevalt
kannatanule teadlikult ebaõige ettekujutuse nimetatud mobiiltelefonist kui iPhone 6S
originaalist, so Apple’i kaubamärki kandvast originaaltelefonist ja kirjeldas mobiiltelefoni
odava müümise põhjusena hädavajadust raha saamiseks Venemaale sõitmiseks bussipileti
ostmiseks peale Olympic kasiino külastamist. Kelmuse toimepanemise tulemusena sai Aivars
Marcinkevics 250 eurot varalist kasu.
Sellega pani Aivars Marcinkevics toime KarS § 209 lg 1 järgi kvalifitseeritava kuriteo, s.o
teisele isikule varalise kahju tekitamine tegelikest asjaoludest teadvalt ebaõige
ettekujutuse loomise teel varalise kasu saamise eesmärgil.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

KarS § 209 lg 1 ettenähtud kuriteo toimepanemise eest nõuab prokurör kohtus süüdistatavale
Aivars Marcinkevicsile karistuseks 2 kuud vangistust.
KarS § 68 lg 1 alusel arvata eelvangistuses viibitud aeg 25–27.september 2016.a, s.o 3 päeva
karistuse hulka ja lõplikuks karistuseks mõista 1 kuu 27 päeva vangistust.
Lähtudes KarS § 73 määrata, et tingimisi jäetakse vangistus Aivars Marcinkevics suhtes
kohaldamata ja mõistetud vangistust ei pöörata täielikult täitmisele, kui ta ei pane 1 aastase
katseaja jooksul toime uut tahtlikku kuritegu.
Aivars Marcinkevics tunnustab kannatanu tsiviilhagi ja on nõus, et kohus mõistab temalt VÕS
§ 127, 1043 ja 1045 lg 1 p 5 alusel tekitatud varalise kahju hüvitamiseks välja kannatanu K.O.
kasuks 250 eurot.
Kokkuleppe kohaselt on kriminaalmenetluse kuludeks süüdimõistva kohtuotsuse korral KrMS
§ 179 lg 1 p 2 järgi sundraha, mida KrMS § 2565 lg 2 järgi vähendatakse kiirmenetluses poole
võrra, s.o 322 eurot 50 senti. KrMS § 180 lg 3 teises lausest tulenevaid asjaolusid ei esine.
KrMS § 180 lg 3 kolmandast lausest tulenevalt määrata menetluskulude tasumine ositi
igakuuliste maksetena 1 aastase tähtaja jooksul.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Aivars Marcinkevics tuleb süüdi tunnistada KarS § 209 lg 1 järgi ja mõista talle karistus
vastavalt kokkuleppele.

Kuriteoga on tekitatud kahju ja kannatanu K.O. on esitanud tsiviilhagi 250 eurot varalise kahju
hüvitamiseks.

Konfiskeerimisele kuuluvaks varaks on KarS § 83 lg 1 ja Autoriõiguse seaduse § 85 järgi
käesolevas asjas asitõendiks tunnistatud mobiiltelefoni iPhone 6S piraatkoopia, pappkarp
kirjetega iPhone, kõrvaklapid, laadija, mis on kriminaalasja juures (Pakend) ja kuuluvad
hävitamisele.

Menetluskuludena kuulub Aivars Marcinkevicselt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele. Kohus nõustub kokkuleppes tooduga, et
aluseid menetluskulude osaliselt riigi kanda jätmiseks ei esine. Arvestades väljamõistetavate
menetluskulude suurust ning süüdistatava seisukohta leiab kohus, et on alust arvata, et
menetluskulude korraga äratasumine käiks süüdistatavale ilmselt üle jõu. Seega on põhjendatud
kohaldada vastavalt kokkuleppele KrMS § 180 lg 3 ning määrata menetluskulude tasumiseks
süüdistatavale pikem tähtaeg koos võimalusega tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
