                          KOHTUMÄÄRUS


Kohus                             Pärnu Maakohus
Kohtunik                          Ivika Sillaots
Kohtujurist                       Ave Roosvalt
Määruse tegemise aeg ja koht      14. september 2016, Pärnu
Tsiviilasja number                2-16-10078
Tsiviilasi                        B.V. hagi K.L. vastu võlgnevuse väljamõistmiseks
Menetlustoiming                   Menetlusse võtmisest keeldumine
Menetlusosalised ja nende         Hageja:   B.V.,      isikukood  xxxxxxxxxxxx,         eluk.
esindajad                         Xxxxxxxxxxxx, e-post: xxxxxxxxxxxx
                                  Kostja: K.L., sünd. xxxxxxxxxxxx
RESOLUTSIOON                      Keelduda menetlusse võtmast B.V. hagiavaldust K.L.
                                  vastu võlgnevuse väljamõistmiseks. Tagastada avaldus
                                  selle esitajale.
Menetluskulude jaotus             Jätta kõik menetluskulud hageja kanda.
Edasikaebamise kord               Määruse peale võib esitada 15 päeva jooksul arvates
                                  määruse    kättesaamisest  määruskaebuse   Tallinna
                                  Ringkonnakohtule Pärnu Maakohtu kaudu.

Sisulised asjaolud ja kohtu põhjendused

B.V. esitas 01.07.2016 Harju Maakohtule hagiavalduse K.L. vastu võlgnevuse summas 182 eurot
väljamõistmiseks. Harju Maakohus 07.07.2016 määrusega keeldus hagi menetlusse võtmast ja
edastas peale määruse jõustumist 01.08.2016 hagiavalduse Pärnu Maakohtusse. Kohus jättis
esitatud avalduse 19.08.2016 määrusega käiguta ja andis hagejale tähtaja hagiavalduses esinevate
puuduste kõrvaldamiseks 14 päeva puuduste kõrvaldamise määruse kättetoimetamisest.
Määruses kohus selgitas hagejale, et määruses näidatud tähtpäevaks kohtu nõude täitmata
jätmisel keeldub kohus hagiavaldust menetlusse võtmast TsMS § 3401 lg 2 alusel. Hageja sai
puuduste kõrvaldamise määruse kätte avaliku e-toimiku (AET) kaudu 19.08.2016. Tänaseks on
kohtu antud tähtaeg möödunud, kuid hageja puudusi kõrvaldanud ei ole.

B.V. hagiavalduses on jäetud kõrvaldamata järgmised puudused:
                                                                           Tsiviilasi nr 2-16-10078

Hageja on märkinud kostjaks K.L., kes on alaealine (sünd. xxxxxxxxxxxx), seega piiratud
teovõimega isik tsiviilseadusliku üldosa seaduse (TsÜS) § 8 lg 2 kohaselt. Hagiavalduses on
märgitud K.L. esindajana V.T., kes hagiavalduse kohaselt esines tehingu tegemisel K.L. nime all.
Rahvastikuregistri andmebaasi kohaselt ei ole V.T. kostja hooldusõiguslik vanem, seega ta ei saa
olla kostja seaduslik esindaja. Võõras isik ei saa olla alaealise lapse esindaja. Hagejal tuli kohtu
määratud tähtaja jooksul otsustada, kelle vastu ta hagi esitab, kuid seda ta teinud ei ole.
Hagiavalduses oli märkimata hagihind ja tasumata oli riigilõiv. Hageja ei ole kohtu määratud
tähtajaks hagihinda märkinud ega riigilõivu tasunud.

Tsiviilkohtumenetluse seadustiku (TsMS) § 371 lõike 1 p 10 kohaselt kohus ei võta hagi
menetlusse, kui hagiavalduses esitatud nõudelt ei ole tasutud riigilõivu. TsMS § 371 lõike 1 p.9
kohaselt kohus ei võta hagiavaldust menetlusse , kui hagiavaldusel on rikutud muid
hagiavalduse olulisi vorminõudeid (ei ole selge kelle vastu on hagi esitanud).

Eeltoodu alusel ning juhindudes TsMS § 371 lõike 1 punktist 9 ja 10 ja TsMS § 340¹ lõikest 2
keeldub kohus käesoleva määrusega hagiavaldust menetlusse võtmast ning tagastab selle
esitajale. Kui kohus keeldub hagiavaldust menetlusse võtmast ja tagastab selle määrusega,
loetakse, et avaldust ei ole esitatud ja et hagi ei ole olnud kohtu menetluses (TsMS § 372 lg 6).

Vastavalt TsMS § 168 lõikele 1 tuleb kõik menetluskulud jätta hageja kanda. Kuid kohtule
teadaolevalt asjas kulusid (vähemalt riigi poolt) kantud ei ole.



/allkirjastatud digitaalselt/
Ivika Sillaots
Kohtunik




                                                                                           2(2)
