                                                                                           2-15-14201




                              KOHTUMÄÄRUS
 Kohus                                  Harju Maakohus, Tartu mnt kohtumaja
 Kohtunik                               Aleksandr Kondrašov
 Kohtujurist                            Merily Mets
 Määruse tegemise aeg ja koht           25. jaanuar 2016.a, Tallinn
 Tsiviilasja number                     2-15-14201
 Tsiviilasi                             XXXhagi XXXvastu abielu lahutamise nõudes
 Tsiviilasja hind                       3 500 eurot
 Menetlustoiming                        Hagiavalduse läbivaatamata jätmine
 Menetlusosalised ja nende              Hageja XXX(isikukood XXX, elukoht XXX, e-post XXX)
 esindajad                              Kostja XXX(isikukood XXX, elukoht XXX, e-post XXX).

 RESOLUTSIOON
    1. Jätta läbi vaatamata XXXhagi XXXvastu abielu lahutamise nõudes seoses hagi
       tagasivõtmisega.
      2. Toimetada käesolev kohtumäärus pooltele kätte.
  Menetluskulude jaotus ja kindlaksmääramine
  Jätta menetluskulud hageja kanda. Käesolevas tsiviilasjas puuduvad kostjal menetluskulud, mille
  rahalist suurust kindlaks määrata.

 Edasikaebamise kord
 Kohtumäärusele võib hageja esitada määruskaebuse Tallinna Ringkonnakohtule Harju Maakohtu
 kaudu 15 päeva jooksul alates kohtumääruse kättesaamisele järgnevast päevast.

MENETLUSE KÄIK
Harju Maakohtu menetluses on XXX(hageja) hagi XXX(kostja) vastu abielu lahutamise nõudes.
Hageja esitas kohtule 05.01.2016 avalduse selle kohta, et võtab esitatud hagi tagasi. Hageja kinnitab,
et on teadlik kõikidest hagi tagasivõtmise tagajärgedest. Kostja on 20.01.2016 esitanud kohtule
nõusoleku hagi tagasivõtmise kohta. Kostja teatas, et on nõus hagi tagasi võtmisega hageja poolt ning
kostja kinnitas, et tal ei ole käesoleva tsiviilasja raames menetluskulusid tekkinud.

KOHTUMÄÄRUSE PÕHJENDUSED
Tsiviilkohtumenetluse seadustiku (TsMS) § 424 lg 1 kohaselt võib hageja kuni eelmenetluse lõpuni
hagi kostja nõusolekuta tagasi võtta. Kostja nõusolekul võib hagi tagasi võtta hagi kohta tehtud lahendi
jõustumiseni. Hagi tagasivõtmine avaldatakse kohtule kirjalikult või protokollitakse (TsMS § 424 lg
                                                                                                       1
                                                                                           2-15-14201

2). Hagiavalduse tagasivõtmise korral jätab kohus kooskõlas TsMS § 423 lg 1 p-ga 2 hagi läbi
vaatamata.
Hageja esitas kohtule 05.01.2016 kirjaliku avalduse selle kohta, et võtab esitatud hagi tagasi. Kostja
on 20.01.2016 esitanud kohtule nõusoleku hagi tagasivõtmise kohta. Võttes arvesse, et hageja on
kohtule esitanud avalduse hagi tagasivõtmiseks ja kostja on hagi tagasivõtuga nõustunud, jätab kohus
TsMS § 424 lg 1 ja § 423 lg 1 p 2 alusel hagi läbi vaatamata.
TsMS § 173 lg 1 kohaselt märgib asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses, muu hulgas määruses, millega hagita menetluse
avaldus või teistmisavaldus lahendatakse või hagi või hagita menetluse avaldus või teistmisavaldus
jäetakse menetlusse võtmata või läbi vaatamata või asja menetlus lõpetatakse. TsMS § 174 lg 2
kohaselt määrab maakohus menetluskulude rahalise suuruse kindlaks kohtuotsuses või menetlust
lõpetavas määruses, kui menetluskulude kindlaksmääramine ei takista kohtuotsuse või menetlust
lõpetava määruse tegemist.
Vastavalt TsMS § 168 lg-le 2 kannab hageja menetluskulud, kui hagi jäetakse läbi vaatamata või kui
menetlus lõpetatakse määrusega ja sama paragrahvi lõigetest 3–5 ei tulene teisiti. TsMS § 168 lg 4
kohaselt kui hageja loobub hagist või võtab selle tagasi, kannab ta kostja menetluskulud, välja arvatud
juhul, kui ta loobub hagist või võtab selle tagasi seetõttu, et kostja on nõude pärast hagi esitamist
rahuldanud. Kohus jätab käesolevas tsiviilasjas menetluskulud hageja kanda. Kostja kinnitas
20.01.2016 menetlusdokumendis, et tal puuduvad käesolevas tsiviilasjas menetluskulud. Tulenevalt
eeltoodust puuduvad menetluskulud, mille rahalise suuruse peaks kohus kindlaks määrama.
Menetluskulude jaotuse kohta tehtud kohtulahendit saab vaidlustada üksnes selle kohtulahendi peale
edasi kaevates, millega menetluskulude jaotus kindlaks määrati. Kui koos menetluskulude jaotusega
määrati kindlaks hüvitatavate menetluskulude suurus, saab hüvitatavate menetluskulude suurust
vaidlustada selle kohtulahendi peale edasi kaevates (TsMS § 178 lg 1).


/allkirjastatud digitaalselt/
Aleksandr Kondrašov
kohtunik




                                                                                                     2
