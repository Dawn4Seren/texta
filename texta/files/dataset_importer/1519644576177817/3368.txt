                         KOHTUMÄÄRUS
Kohus                             Tallinna Ringkonnakohus

Määruse tegemise aeg ja koht      8. november 2016, Tallinn

Kriminaalasja number              1-16-6893
Kohtukoosseis                     Pavel Gontšarov, Meelika Aava ja Ivi Kesküla
Kriminaalasi                      Margarita Jefimova süüdistuses KarS § 199 lg 2 p 9 järgi
Vaidlustatud kohtulahend          Harju Maakohtu 23.09.2016 otsus lühimenetluses
Apellatsiooni esitajad            Süüdistatav Margarita Jefimova ja tema kaitsja
                                  vandeadvokaat Leelo Viil
Süüdistatav                       Margarita Jefimova
                                  isikukood 46409100275, Elukoht: XXX, XXX, XXX;
                                  Kehtivaid kriminaalkaristusi 4, viimati karistatud:
                                  06.04.2016.a Harju Maakohtu poolt KarS § 199 lg 2 p 9
                                  - § 25 lg 2 järgi, KrMS § 238 lg 2 alusel mõisteti
                                  karistuseks 2 kuud vangistust. KarS § 68 lg 1 alusel loeti
                                  kandmata karistuseks 1 kuu ja 27 päeva vangistust. KarS
                                  § 69 lg 1 alusel asendati vangistus 57 tunni üldkasuliku
                                  tööga tähtajaga 6 kuud. ÜKT tunnid on tegemata.
                                  Viibib vahi all Tallinna Vanglas, asukohaga Magasini 35,
                                  Tallinn.
                                  Tõkend: Margarita Jefimova oli KrMS § 217 alusel
                                  kahtlustatavana kinni peetud 22.04.2016 kuni 23.04.2016;
                                  07.05.2016 kuni 08.05.2016; 31.05.2016 ja vahistatud
                                  02.06.2016 Harju Maakohtu kohtumääruse alusel.
Prokurör                          Natalia Duškina
Kaitsja                           Vandeadvokaat Leelo Viil

RESOLUTSIOON

 1. Jätta süüdistatava Margarita Jefimova ja kaitsja apellatsioonid kui ilmselt
 põhjendamatud läbi vaatamata.

 2. KrMS § 185 lg 2 alusel välja mõista Margarita Jefimova’lt Eesti Vabariigi kasuks 48,00
 (nelikümmend kaheksa) eurot määratud kaitsjale makstud tasu katteks.




                                                                                         1
 Kaitsjatasu kuulub tasumisele 1 kuu jooksul Maksu- ja Tolliameti arveldusarvele kas SEB
 PANK EE351010052031000004; SWEDBANK EE502200221014193355; NORDEA PANK
 EE401700017002872300 või DANSKE BANK EE873300333499990003
 Menetluskulu tasumiseks vajalik viitenumber on kättesaadav isikule saadetavas
 makseinfos.

EDASIKAEBAMISE KORD

Määruse peale võib esitada määruskaebuse Riigikohtule 15 päeva jooksul Tallinna
Ringkonnakohtu kaudu alates päevast, mil menetlusosaline sai vaidlustatavast kohtumäärusest
teada või pidi teada saama. Süüdistataval on määruskaebuse esitamise õigus advokaadist
kaitsja vahendusel.

ASJAOLUD JA MENETLUSE KÄIK

1. Margarita Jefimova on kohtu alla antud ja süüdistatakse selles, et tema isikuna, keda on
karistatud Harju Maakohtu poolt 06.04.2016 KarS § 199 lg 2 p 9 - § 25 lg 2 järgi, uuesti, s.o
süstemaatiliselt 22.04.2016 kella 10.17 ajal viibides M OÜ-le kuuluvas kaupluses aadressil
XXX, Tallinn, võõra vallasasja ebaseadusliku omastamise eesmärgil võttis kaupluse
müügisaalist M OÜ-le kuuluvat kaupa ja nimelt võttis ühe pudeli õlut Kapteni Pilsner,
maksumusega 1,69 eurot, mille müügisaalis olles avas, jõi ära ning jättis pudeli müügisaali ning
möödus kassadest, jättes kauba eest tasumata.
Samuti tema, 07.05.2016 kella 18.11 ajal viibides S AS-le kuuluvas XXX kaupluses aadressil
XXX, Tallinn, võõra vallasasja ebaseadusliku omastamise eesmärgil võttis kaupluse
müügisaalist S AS-le kuuluvat kaupa ja nimelt ühe pudeli viina Valge viin, maksumusega 3,89
eurot ning möödus kassadest kauba eest tasumata, kuid ei viinud kuritegu lõpuni tema tahtest
mitteolenevatel põhjustel, kuivõrd oli kinni peetud kaupluse turvatöötaja poolt.
Samuti tema, 31.05.2016 kella 14.49 ajal viibides S AS-le kuuluvas SSS kaupluses aadressil
XXX, Tallinn, võõra vallasasja ebaseadusliku omastamise eesmärgil võttis kaupluse
müügisaalist S AS-le kuuluvat kaupa ja nimelt paari kõrvarõngaid, maksumusega 9,99 eurot
ning möödus kassadest kauba eest tasumata, kuid ei viinud kuritegu lõpuni tema tahtest
mitteolenevatel põhjustel, kuivõrd oli kinni peetud kaupluse turvatöötaja poolt.
Seega Margarita Jefimova isikuna, kes on süstemaatiliselt toime pannud varguseid, pani toime
võõra vallasasja äravõtmise, selle ebaseadusliku omastamise eesmärgil, see on KarS § 199 lg 2
p 9 järgi kvalifitseeritava kuriteo.

2. Harju Maakohtu 23.09.2016. a otsusega tunnistati Margarita Jefimova süüdi KarS § 199 lg 2
p 9 järgi ja karistati teda vangistusega 7 kuud. KrMS § 238 lg 2 alusel vähendati mõistetavat
karistust ühe kolmandiku võrra ja mõisteti karistuseks 4 kuud 20 päeva vangistust.
KarS § 69 lg 7, § 65 lg 2 alusel suurendati mõistetud karistust 06.04.2016.a. Harju Maakohtu
otsusega mõistetud ärakandmata karistuse, s.o 1 kuu 27 päeva, võrra ja mõisteti liitkaristuseks
vangistus 6 kuud 17 päeva.
KarS § 68 lg 1 kohaselt arvati karistusest kantuks kahtlustatavana kinnipidamise aeg 22.04.2016
kuni 23.04.2016.a. ja 07.05.2016 kuni 08.05.2016 s.o 4 päeva ning määrati, et kandmata
karistuseks on vangistus 6 kuud 13 päeva. Karistuse kandmise alguseks on 31.05.2016.a.
VÕS § 1043 ja § 1045 lg 1 p 5 ja KrMS § 310 lg 1 alusel mõisteti Margarita Jefimovilt välja M
OÜ kasuks 1.69 eurot.
Margarita Jefimovalt mõisteti välja riigituludesse menetluskulud: KrMS § 175 lg 1 p. 9 alusel
sundraha – 645 eurot ja KrMS § 175 lg 1 p. 4 alusel määratud kaitsjatasu – 264 eurot.


                                                                                              2
KrMS § 180 lg 3 alusel määrati Margarita Jefimoval kriminaalmenetluse kulude kogusummas
909 eurot tasumine ositi 12 kuu jooksul, igas kuus - 75.75 eurot.

ESITATUD APELLATSIOONID

3. Margarita Jefimova esitas Tallinna Ringkonnakohtule apellatsiooni, milles palub vähendada
temale mõistetud karistust. Süüdistatav leiab, et temale mõistetud karistus on liialt range. Ta
kahetses oma süüd puhtsüdamlikult. Varastatud kauba koguväärtus on väike – ligi 16 eurot.
Süüdistatav märgib, et vanglas saab ta XXX ning vanglast vabanemisel soovib pöörduda arsti
juurde ning elada seadusekuulekat elu.

4. Harju Maakohtu otsusele esitas apellatsiooni ka süüdistatava kaitsja vandeadvokaat Leelo
Viil.
Esitatud apellatsioonis kaitsja leiab, et süüdistatavale ei ole mõistetud tema teosüüle vastav
karistus. Kuigi KarS § 199 lg 2 sanktsioonis sätestatud karistusraamide kohaselt on käesolevas
asjas võimalik mõista kuni viieaastane vangistus, peaksid pikemad vangistusmäärad olema
kohaldatavad eelkõige sellistel juhtudel, kui karistus mõistetakse lõpuleviidud kuritegude eest,
millega on põhjustatud kahju ja tuvastatud on mitmed KarS § 199 lg-s 2 sätestatud
kvalifitseerivad asjaolud. Käesoleval juhul ei olnud vargused toime pandud grupiviisiliselt,
avalikult ega sissetungimisega.
KarS § 199 puhul on oluline, millise vara osas ning millistel asjaoludel on varavastane kuritegu
toime pandud. Margarita Jefimova on süüdi tunnistatud kolmes kuriteo-episoodis, kaks neist
on katsestaadiumisse jäänud kauplusevargused. Varastatud esemete väärtus oli väike – kolmes
varguses kokku 15,57 eurot. KarS § 218 lg 4 ja § 44 lg 2 kohaselt on väheväärtuslik asi, mille
väärtus ei ületa 200 eurot. Seega Margarita Jefimova tegevus oli suunatud väheväärtuslike
asjade vastu. Kahe varguse järgselt tagastati kaup rikkumata kauplusele ja kahju põhjustas
süüdistatav üksnes ühe vargusega 1.69 eurot. Nimetatud asjaolud on süüdistatava süü suuruse
näitajaks. Kaitsja leiab, et eeltoodu põhjal on alust hinnata Margarita Jefimova süüd väikseks.
Karistuse mõistmise üldpõhimõtete kohaselt ei või isikut karistada suuremas määras, kui on
vastav tema süü suurusele.
Maakohus on karistust kergendava asjaoluna põhjendatult arvestatud süüdistatava
puhtsüdamlikku kahetsust. Margarita Jefimova puhul esineb karistust kergendav asjaolu KarS
§ 57 lg 1 p 3 alt 2 mõttes ehk puhtsüdamlik kahetsus, kuivõrd ta on tunnistanud oma süüd ja
avaldanud kahetsust toimepandud varguste osas. Maakohtul ei olnud alust kahelda Margarita
Jefimova poolt avaldatud kahetsuse siiruses. Maakohtu hinnangul karistust raskendavaid
asjaolusid KarS § 58 mõttes Margarita Jefimova teos ei esine.
Margarita Jefimova isikuandmetega seonduvalt tuleb märkida, et ta on küll kriminaalkorras
korduvalt karistatud, kuid üksnes kergemate kuritegude eest. Karistuse mõistmisel tuleb
kaaluda, milline karistusmäär avaldaks isikule piisavat eripreventiivset mõju. Kaitsja Leiab, et
ei ole alust kahelda Margarita Jefimova selgitustes, mille kohaselt ta püüab vabaneda
alkoholisõltuvusest, on loobunud suitsetamisest ning soovib vabanedes kohe tööle asuda.
Seega on ta asunud oma hoiakuid ja eluviise muutma. Kaitsja asuv seisukohale, et lühemaajalise
vangistuse ärakandmisel ei kohaneks Margarita Jefimova vanglaeluga ning tal oleks
tõenäolisem vabanemisel tööd leida ja oma eluviise muuta.
Kaitsja ei saa nõustuda maakohtu seisukohaga, et Margarita Jefimova suhtes on võimalik
saavutada karistuse eesmärk, mõistes temale 7 kuu pikkuse reaalse vangistuse. Prokurör taotles
süüdistatava karistamist KarS § 199 lg 2 p 9 järgi kvalifitseeritava kuriteo eest vangistusega 6
kuud, mida lühimenetluses tuleb vähendada 1/3 võrra. Käesoleval juhul tuleb rõhutada, et
maakohtu seisukoht karistuse osas erines menetlusosaliste karistusettepanekust. Margarita
Jefimovale kergema karistuse mõistmist on võimalikuks pidanud ning oma ettepanekut

                                                                                              3
põhjendanud nii kaitsja kui ka prokurör, kes on silmas pidanud nii KarS §-s 56 sätestatut kui ka
väljakujunenud karistuspraktkat. Kaitsja leiab, et maakohus ei ole veenvalt põhjendanud, miks
on mõistetud vangistusmäär ainuvõimalik karistus, et tagada süüdistatava hoidumine uute
süütegude toimepanemisest ning kaitsta õiguskorda.
Kaitsja palub tühistada Harju Maakohtu 23. septembri 2016. a otsus kriminaalasjas nr 1-16-
6893 Margarita Jefimova’le karistuse mõistmise osas ning teha uus otsus, millega mõista
Margarita Jefimova’le kergem karistus.

RINGKONNAKOHTU PÕHJENDUS JA JÄRELDUSED

5. Kohtukolleegium, tutvunud kriminaalasja materjalidega ning esitatud apellatsioonidega,
leiab üksmeelselt, et süüdistatava Margarita Jefimova ja tema kaitsja Leelo Viili esitatud
apellatsioonid, milles on taotletud maakohtu otsuse tühistamist M. Jefimova’le mõistetud
karistuse osas ja palutud kergema karistuse kohaldamist, on ilmselt põhjendamatud,
perspektiivitud ning jäävad sellest tulenevalt läbi vaatamata.

6. KrMS § 326 lg 3 kohaselt võib ringkonnakohus jätta apellatsiooni määrusega läbi vaatamata,
kui kriminaalasja arutav kohtukoosseis üksmeelselt leiab, et apellatsioon on ilmselt
põhjendamatu. Riigikohus on korduvalt selgitanud, et ilmselt põhjendamatuks saab lugeda
apellatsiooni, mille rahuldamine pole võimalik põhjusel, et apellandi argumendid ei ole
õiguslikult asjakohased või mille väited on küll õiguslikult asjakohased, kuid konkreetse
kohtuasja eripärast tulenevad asjaolud võimaldavad kolmeliikmelise kohtukoosseisu liikmetel
juba eelmenetluses jõuda veendumusele, et tegemist on perspektiivitu kaebusega. Selline
olukord võib kõne alla tulla juhul, mil maakohtu otsus on kooskõlas kohtupraktikas selgelt ja
üheselt välja kujunenud seisukohtadega ja ringkonnakohus ei pea vajalikuks kohtupraktikat
muuta (vt nt RKKKm-d nr 3-1-1-120-09, p-d 8.2-8.5; 3-1-1-36-11, p 8; 3-1-1-43-11, p 6;
3-1-1-64-11, p 6; 3-1-1-71-11, p 6 ja 3-1-1-82-11, p 7).

7. Kriminaalkolleegium leiab, et Margarita Jefimova ja tema kaitsja apellatsioonidel puudub
ilmselgelt edulootus ja seda alljärgnevatel põhjustel.
KarS §-st 56 lähtudes peab kohus pärast kuriteo toimepanemise tuvastamist süü suurusest
lähtuvalt andma karistuse liiki ja määra sisaldava põhjendatud karistusõigusliku hinnangu
toimepandud kuriteole.
Riigikohtu kriminaalkolleegium on otsuses nr 3-1-1-14-07 selgitanud, et karistuse mõistmisel
tuleb süü suuruse kvantitatiivsel kindlaksmääramisel igal juhul arvestada teo toimepanemisega
seotud kergendavate ja raskendavate asjaoludega, eesmärgiga teha kindlaks karistuse
konkreetne määr vastava paragrahvi sanktsiooni piirides ja prognoosida konkreetsele isikule
mõistetava karistuse eripreventiivseid eesmärke. Täiendavalt tuleb karistuse mõistmise juures
arvestada ka veel õiguskorra kaitsmise huvisid positiivse üldpreventsiooni tähenduses.
Kohtukolleegium leiab, et maakohus on ülalnimetatut järginud. Esitatud apellatsioonis kaitsja
ise märgib, et maakohus on karistust kergendava asjaoluna põhjendatult arvestatud süüdistatava
puhtsüdamlikku kahetsust ja süü tunnistamist. Maakohtu poolt tähelepanuta jäetud KarS § 57
loetellu kuuluvaid karistust kergendavaid asjaolusid ringkonnakohus ei tuvastanud ja nendele
pole viidatud ka apellatsioonis.
KarS § 199 lg 2 ettenähtud sanktsiooni keskmiseks määraks on 2 aasta 6 kuuline vangistus, mis
oli antud juhul lähtepunktiks. Maakohus on kaugelt alla sanktsiooni keskmist määra jääva
karistuse mõistmisel arvestanud M. Jefimova süü suurust ning kergendava asjaoluna
puhtsüdamlikku kahetsust. Vaatamata asjaolule, et varguse episoodid jäid kahel korral kolmest
katsestaadiumisse ning varastatu koguväärtus ei ole suur, maakohus asus ainuõigele
seisukohale, et M. Jefimova süüd ei saa hinnata väikeseks. Maakohus märkis õigesti, et lõpule

                                                                                              4
viidud varguse pani ta toime kõigest kaks nädalat pärast eelmise kohtuotsuse kuulutamist.
Seejärel pani ta toime veel kaks varguse katset ühe kuu jooksul. Maakohus järeldas õigesti, et
järjestikuste varavastaste kuritegude toimepanemine viitab sellele, et süüdistatava käitumine
varguste toimepanemisel oli intensiivne. Kohtukolleegium märgib, et M. Jefimova jaoks
poodidest varguste toimepanemine on muutunud kuritegeliku käitumise mustriks.
Apellatsioonis ei ole esitatud ühtegi asjaolu, mis oleks jäänud maakohtu poolt karistuse
mõistmisel arvestamata.
Maakohus on ammendavalt põhjendanud süüdistatavale mõistetava karistuse liigi ja määra
valikut ning asus õigele lõppseisukohale, et isikut, kellel on 4 kehtivat kriminaalkaristust
varavastaste kuritegude toimepanemise eest ning kes on sisuliselt valinud varguste
toimepanemist oma         elustiiliks, ei ole võimalik muul moel mõjutada süütegude
teoimepanemisest hoiduma, kui reaalse vangistuse kohaldamisega.
Kohtukolleegium nõustub täielikult maakohtu põhjendustega karistuse mõistmise osas ning ei
pea vajalikuks neid korrata.

8. Eelnevast tulenevalt leiab kohtukolleegium, et maakohus on kriminaalasja lahendamisel
arvestanud täiel määral kõiki aspekte, mida kehtiva seaduse kohaselt tuleb silmas pidada ning
mis on asjakohased. Ringkonnakohus asub üksmeelselt seisukohale, et apellatsioon on ilmselt
põhjendamatu ja perspektiivitu. Eeltoodu alusel ja juhindudes KrMS § 326 lg-st 3 jätab
kohtukolleegium esitatud apellatsiooni kui ilmselt põhjendamatu läbi vaatamata.

9. Õigusabi osutanud kaitsja on taotlenud kulude hüvitamist koos käibemaksuga 48 eurot.
Menetlustoiminguks on taotluses märgitud apellatsiooni koostamine ja ajakuluks 1 tund.
Kolleegium leiab, et taotlus kuulub rahuldamisele, kuna on kooskõlas KrMS § 175 lg 2 p 4
ettenähtuga. KrMS § 185 lg 2 sätestab, et kui apellatsioonimenetluses jätab ringkonnakohus
esimese astme kohtuotsuse muutmata, siis jäävad menetluskulud selle isiku kanda, kellel need
on tekkinud. Seega jääb kaitsjatasu Margarita Jefimova kanda.



/allkirjastatud digitaalselt/




                                                                                            5
