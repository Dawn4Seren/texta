                                                               Kriminaalasi nr. 1-16-4279




                      KOHTUOTSUS
                              EESTI VABARIIGI NIMEL




Kohus                           Harju Maakohus Liivalaia Kohtumaja
Otsuse tegemise aeg ja koht     18.05.2016.a. Tallinnas

Kohtunik                        Aime Ivanson
Sekretär                        Triin Pilberg
Tõlk                            Marianna Sidorok
Prokurör                        Žanna Morozova

Süüdistatav                     Jevgeni Reznikov, isikukood 38301080285
                                Kriminaalkorras varem karistatud 13.01.2014.a. Harju
                                Maakohtu poolt KarS § 184 lg 1 järgi vangistusega 1 aasta
                                1 kuu, tingimisi KarS § 74 alusel katseajaga 1 aasta 6 kuud.
                                Kriminaalhooldus lõppes seoses katseaja lõppemisega
                                12.07.2015 a
                                Elukoht: XXX
                                Ei tööta
                                Kinni peetud 16.05.2016.a. kell 10.15

Süüdistus                       KarS § 121 lg 2 p 2, 3 järgi
Kriminaalasja nr.               16231500550
Menetluse liik                  kokkuleppemenetlus (kiirmenetluse korras)



RESOLUTIIVOSA
Süüdi mõista Jevgeni Reznikov KarS § 121 lg 2 p 2, 3 järgi ja karistada vangistusega 2
aastat 6 kuud.

KarS § 74 lg 2 alusel kuulub koheselt ärakandmisele 2 kuud vangistust, mille kandmise
alguseks lugeda KarS § 68 lg 1 alusel 16.05.2016 (kahtlustatavana kinnipidamine ).

KarS § 74 lg 1, 3 alusel jätta karistusest 2 aastat ja 4 kuud täitmisele pööramata, kui
Jevgeni Reznikov ei pane 3-aasta pikkuse katseaja jooksul toime uut tahtlikku kuritegu ja
täidab käitumiskontrolli ajal kriminaalhooldaja järelevalve all KarS § 75 lg 1 sätestatud
kontrollnõudeid ja kohustusi:
    1) elama oma alalises elukohas XXX;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitada talle andmeid oma
       kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg 2 p 2, 21 ja 8 alusel määrata Jevgeni Reznikovile täiendavad kohustused
käitumiskontrolli ajal:
   - mitte tarvitada alkoholi
   - mitte omada või tarvitada narkootilisi või psühhotroopseid aineid
   - osaleda sotsiaalprogrammis

Tõkend – elukohast lahkumise keeld – tühistada kohtuotsuse kuulutamisel.

KrMS § 130 lg 41 alusel kohaldada süüdimõistva otsusega mõistetud ja koheselt
ärakandmisele kuuluva vangistuse täitmise tagamiseks Jevgeni Reznikovi suhtes tõkendit –
vahistamine alates 18.05.2016.a. ja võtta Jevgeni Reznikov vahetult peale kohtuotsuse
kuulutamist kohtus vahi alla.

KarS § 78 p 1 järgi hakkab Jevgeni Reznikovi katseaeg kulgema kohtuotsuse
kuulutamisest, s.o 18.05.2016.a. KarS § 75 sätestatud käitumiskontrolli nõuded
kohaldatakse pärast kohtulahendi jõustumist.

Jevgeni   Reznikov    allutada    katseajaks   XXX      Vangla    XXX       maakonna
kriminaalhooldusosakonna juhataja poolt määratud kriminaalhooldaja järelevalve alla.


VÕS § 1055 ja KrMS § 3101 alusel kohaldada Jevgeni Reznikovi’le lähenemiskeeld
kannatanu XXX suhtes tähtajaga 36 kuud:
*Keelata Jevgeni Reznikovi’l viibida kannatanu XXX elukohas: aadressil XXX.
*Jevgeni Reznikov ei tohi viibida XXX lähemal kui 100 m.
*Jevgeni Reznikovi’l on keelatud suhelda XXX kirja, telefoni, interneti, e-posti teel ( tel.
+372 XXX ).

Kriminaalmenetluse kulud
Välja mõista Jevgeni Reznikovilt riigituludesse:
1) KrMS § 175 lg 1 p. 9 ja § 2565 lg 2 alusel sundraha – 322.50 eurot
2) KrMS § 175 lg 1 p. 4 alusel kaitsjatasu - 96 eurot

KrMS § 180 lg 3 alusel määrata Jevgeni Reznikovil kriminaalmenetluse kulude kogusummas
418.50 eurot tasumine ositi 12 kuu jooksul järgmiselt: esimesel 11. kuul tasuda igas kuus 34.87
eurot, 12. kuul 34.93 eurot.

Kriminaalmenetluse kulude esimene makse tasuda ühe kuu jooksul alates kohtuotsuse
jõustumisest, järgmised maksed tasuda iga kuu viimaseks kuupäevaks.

KrMS § 159 lg 3 kohaselt makseinfo (maksegraafik koos kontode ja viitenumbriga)
menetluskulude tasumiseks edastatakse Jevgeni Reznikovile eraldi dokumendina.



Edasikaebe kord
                                                                                             2
Kohtuotsuse peale võib esitada apellatsiooni juhul, kui tegemist on KrMS 9.peatüki 2. jao sätete
või § 339 lõike 1 rikkumisega. Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on KarS-i järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb Harju Maakohtu Liivalaia kohtumajale kirjalikult
teatada 7 (seitsme) päeva jooksul alates kohtuotsuse kuulutamisest.
Apellatsioon esitatakse Tallinna Ringkonnkohtule kirjalikult 15 (viieteistkümne) päeva jooksul
alates otsuse avalikult teatavakstegemisest.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb             Harju Maakohtu Liivalaia
kohtumajale kirjalikult teatada 7 (seitsme) päeva jooksul alates kohtuotsuse kuulutamisest

Süüdistus
Jevgeni Reznikov’ile KarS § 121 lg 2 p 2, 3 järgi kvalifitseeritava kuriteo toimepanemises, teise
inimese, nimelt temaga lähisuhtes oleva isiku tervise kahjustamises, samuti muus füüsilist valu
tekitavas kehalises väärkohtlemises, kui see on toime pandud korduvalt, mis seisnes selles, et
tema, isikuna, kes on süüdi mõistetud 01.02.2008 Harju Maakohtu kohtuotsusega nr 1-06-9021
KarS 121 järgi kvalifitseeritava kuriteo toimepanemise eest ja karistus kehtib, taas, 20.11.2015
kella 20.00-22.00 vahel viibides korteris aadressil XXX, kasutas füüsilist vägivalda oma
elukaaslase XXX suhtes. Nimelt, olles alkoholijoobes (0,55 mg/l) tuli verbaalse konflikti käigus
XXX kallale, sikutades temal juustest ja seejärel tassis magamistuppa, kus tõukas voodile pikali
ja lõi vähemalt kolmel korral jalgadega kõhtu ja kahel korral rinda, samuti sikutas juustest,
millega põhjustas kannatanule füüsilist valu. Pärast seda õnnestus kannatanul Jevgeni Reznikovi
käest lahti rabeleda ja minna teisse tuppa, kuhu talle järgnes Jevgeni Reznikov ja väänas vasaku
käe rannet ning surus põlevat sigaretti vastu vasaku käe käelaba välimisel pinnal olevat
kolmanda ja neljanda sõrme vahet, millega põhjustas füüsilist valu ja põletushaava. Kui hiljem
hakkas kannatanu korterist lahkuma, haaras Jevgeni Reznikov temal juustest, millega põhjustas
füüsilist valu. Vastavalt 14.12.2015 XXX isiku läbivaatuse protokollile esines kannatanu parema
käe käelaba välimisel pinnal, kolmanda ja neljanda sõrme vahel arm läbimõõduga ca 0,7 cm, mis
on kaetud valge koorikuga.

Samuti, 20.01.2016 kella 22.30-23.00 kella ajal XXX asuvas korteris, olles alkoholijoobes
(0,55 mg/l) tuli korterisse tulnud tuttava XXX kallale, haarates teda esikus juustest ja raputades,
mille tulemusel tundis kannatanu füüsilist valu ja üritas haardest lahti rabeleda. Vastupanu
osutamise ajal õnnestus XXX Jevgeni Reznikovi haardest lahti rabeleda, mille tagajärjel kukkus
kannatanu ja lõi pealaega vastu esikus olnud kappi, saades peavigastusi. Seejärel lõi Jevgeni
Reznikov XXX rusikaga selga, põhjustades kannatanule füüsilist valu. Jevgeni Reznikov oli
eelnevalt samal õhtul XXX juuresolekul kasutanud füüsilist vägivalda oma elukaaslase suhtes
ja sellest puhkes konflikt.

Samuti, 09.05.2016 kella 15:00 paiku, viibides korteris aadressil XXX, lõi ta üks kord rusikaga
vastu kukalt ja kolm korda jalaga vastu keha kannatanu XXX, mille tulemusena kannatanu
kukkus. Siis peksis ta põrandal lamavat kannatanut jalgadega vastu keha, nägu, käsi ja jalgu,
lüües 5-7 korda. Seejärel, kui kannatanu tõusis põrandalt püsti, haaras teda juustest ja sikutas.
Kui kannatanu istus peegli ees olevale tumbale, lõi teda juustest hoides peaga vastu peeglit,
tekitades XXX tugevat füüsilist valu. Vastavalt 09.05.2016 koostatud isiku läbivaatuse
protokollile oli kannatanul: verevalum vasakul puusal, verevalum paremal jalal, verevalumid ja
marrastused seljal, verevalumid ja marrastused paremal käel, verevalumid ja marrastused
vasakul käel, verevalumid parema ja vasaku silma all, punetused ja marrastused näol.
Oma tegevusega Jevgeni Reznikov pani toime kehalise väärkohtlemise, s.o teise inimese tervise
kahjustamise, valu tekitanud muu kehalise väärkohtlemise, kui see on toime pandud lähisuhtes
ning korduvalt s.o KarS § 121 lg 2 p 2,3 järgi kvalifitseeritava kuriteo.
                                                                                                 3
Kokkulepe
Süüdistatava, kaitsja ja prokuröri vahel sõlmitud kokkuleppe kohaselt on süüdistatava
karistuseks KarS § 121 lg 2 p 2, 3 järgi vangistus 2 aastat 6 kuud.
KarS § 74 lg 2 alusel kuulub koheselt ärakandmisele 2 kuud vangistust, mille kandmisele
alguseks lugeda KarS § 68 lg 1 alusel 16.05.2016 (kahtlustatavana kinnipidamine ).
KarS § 74 lg 1 ja 3 jätta karistuse osa, s.o 2 aastat 4 kuud vangistust tingimisi täitmisele
pööramata, kui süüdimõistetu ei pane talle kohtu poolt määratud 3-aastase katseaja jooksul toime
uut tahtlikku kuritegu ning täidab talle katseajaks KarS § 75 lg 1 alusel pandud kontrollnõudeid
vastavalt KarS §-le 75 lg 1 ja kohustusi.
KarS § 75 lg 2 p 2, 21, 8 alusel määrata, et Jevgeni Reznikov on kohustatud käitumiskontrolli
ajal: mitte tarvitama alkoholi, mitte omama või tarvitama narkootilisi või psühhotroopseid
aineid, osalema sotsiaalprogrammis. Jevgeni Reznikov allutada katseajaks XXX Vangla XXX
maakonna kriminaalhooldusosakonna juhataja poolt määratud kriminaalhooldaja järelevalve alla
VÕS § 1055 ja KrMS § 3101 alusel kohaldada Jevgeni Reznikovi’le lähenemiskeeld kannatanu
XXX suhtes tähtajaga 36 kuud. Keelata Jevgeni Reznikovi’l viibida kannatanu XXX elukohas
aadressil XXX . Jevgeni Reznikov ei tohi viibida lähemal kui 100 m. Jevgeni Reznikovi’l on
keelatud suhelda XXX kirja, telefoni, internet, e-post (telefonikõned – tel. +372 XXX ) teel.
Kriminaalmenetluse kuludeks on sundraha 322.50 eurot ja määratud kaitsja tasu kohtueelses
menetluses 96 eurot. Jevgeni Reznikov taotleb ja nõustub tasuma sundraha ja menetluskulud
summas 418.50 eurot ositi 12 kuu jooksul, tasudes ühes kuus mitte vähem kui 34.87 eurot.


Kohus juhindub KrMS § 2561, § 2564 , § 2565 lg 1 p 2, § 239 – 249.



(allkirjastatud digitaalselt)
Aime Ivanson
kohtunik




                                                                                              4
