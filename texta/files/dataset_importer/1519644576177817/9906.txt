                            KOHTUOTSUS
                               EESTI VABARIIGI NIMEL


                                    4-16-2637
 Kohtuasja number

 Otsuse kuupäev                     04. august 2016 Kuressaare

 Kohtunik                           Külli Mõlder

 Kohtuasi                           Ivar Meiterni kaebus PPA Lääne Prefektuuri Kuressaare
                                    pj 22. 03. 2016.a. otsusele nr. 2740,16,000077 süüdistatuna
                                    Liiklusseaduse § 223 lg. 1 järgi
 Kaebuse esitaja                    Ivar Meitern

 Asja läbivaatamise kuupäev         19. 07. 2016

 Istungil osalenud isikud           Kaebuse esitaja Ivar Meitern, isikukood 38307150027
                                    kohtuvälise menetleja Lääne Prefektuuri Kuressaare
                                    politseijaoskonna esindaja Meelis Juhandi
 Resolutsioon                       Rahuldada kaebus. Tühistada Lääne Prefektuuri Kuressaare
                                    politseijaoskonna 22. 03. 2016.a. otsus väärteoasjas nr.
                                    2740,16,000077 ja lõpetada menetlus Väärteomenetluse
                                    seadustiku § 30 lg, 1 p. 1 alusel




 Edasikaebamise kord                Kohtuotsusele võivad pooled esitada kassatsioonkaebuse
                                    Riigikohtule sama Pärnu Maakohtu Kuressaare kohtumaja
                                    kaudu, teatades hiljemalt seitsme päeva jooksul, arvates
                                    kohtuotsuse kuulutamise päevast kirjalikult oma soovist
                                    kasutada kassatsiooniõigust ja esitades kassatsiooni 30 päeva
                                    jooksul arvates päevast mil kohtuotsus on pooltele tutvumiseks
                                    kättesaadav . Kassatsiooniõigus on kohtumenetluse pooltel
                                    advokaadist esindaja vahendusel.

                                    Kohtuotsuse on pooltele tutvumiseks kättesaadav 04. augustil
                                    2016.
Asjaolud, kaebuse esitaja taotlus


                                                                                          1
1.      Lääne Prefektuuri Kuressaare politseijaoskonna 22. 03. 2016 otsusega mõisteti Ivar
Meitern süüdi liiklusseaduse (LS) § 223 lg 1 järgi kvalifitseeritavas väärteos ja talle määrati
karistusena rahatrahv 50 trahviühiku (200 €).

Vastavalt otsusele juhtis Ivar Meitern 23. 01. 2016 kella 18.42 ajal Kuressaare linnas,
Kihelkonna mnt. x juures traktorit XXX, reg. nr. XXXXXX ning enne vasakpöörde sooritamist
ei veendunud piisavalt, et see on ohutu ega ohusta teisi liiklejaid. Ivar Meitern jättis seejuures
täitmata liiklusseaduse nõude, mille kohaselt peab pöördel olev juht ristmikul sõitma nii, et
sõidutee lõikumisalalt välja sõites ei satuks ta vastassuunavööndisse. Selle liiklusseaduse punkti
eiramise tõttu põhjustas Ivar Meitern varalise kahjuga liiklusõnnetuse, traktorist möödasõidul
oleva sõiduauto M B V reg. nr. XXXXXX ning vasakpööret sooritava traktori vahelise
kokkupõrke.

2.    Kaebuses esitatud taotluse sisu ja põhjendus
Kaebuse esitaja palub otsuse tühistada põhjusel, et:

1. Kohtuvälises menetluses ei võetud tema ütlusi tõena, viidates minevikule.
2. Kaebuse esitaja juhitud traktoril põles kollane vilkur ja enam kui 3 sek enne pööret vasak
suunatuli.
3. Kui ta alustas manöövrit, ei olnud möödasoidul ega alustanud temast möödasõitu ükski
sõiduk.
4. Kaebuse esitaja juhitud traktoriga koos manöövrit alustanud sõiduauto eiras täielukult traktori
suunamärguannet, lisaks ei näinud kaebuse esitaja tema suunamärguannet kui alustas pööret ega
ka siis kui oli toimunud kokkupõrge.
5. Kui toimus kokkupõrge, oli traktor jóudnud esiosaga üle vastassuuna vööndi, hoovi
sissesõidu teele. (vt. Fototabelis olevaid pilte)
6. Kaebuse esitaja leiab, et ei ramminud sõidukit vaid sõiduk rammis tema juhitud traktorit
(uurija H.Vipp väitis minule vastupidist) fototabelitelt on selgelt näha kus on olnud
sõidukiga kokkupõrge.
7. Seal ei ole tegu ristmikuga vaid õuealalt, hoovist väljasõidu teega, seega ei saanud ta sattuta
kuidagi vastassuuna vööndisse peale manöövrit. Samas ei kaldunud ka teel olles vastasuuna
vööndisse. Isegi kui ta seda oleks teinud , oleks pidanud see tähendama tagaliikuvale autole, et
eesliikuja alustab eesolevast takistusest möödumist ja topelt möödasõit pole lubatud üherealisel
teel.
8. Ükski autojuht (ka kutseline autojuht) ei ole suuteline tegema vasakut pööret, jälgides samal
ajal pingsalt vasak tahavaate peeglit. Seega on normaalne, et kui enne manöövri alustamist
veenduti selle ohutuses ja alustati manöövrit ning keskenduti manöövrile ei saanudki märgata
enam tagant moodasõitu alustanud autot.
9. Suunatule näitamise harjumus on kaebuse esitajal vähene saarlaste seas, kuid seda näitab ta
ka metsavahel kus ei liigu ükski sõiduk, tagurdades parklas või parkla alal mida saarlased ei
pea millegiks, rääkimata parema käe reeglist.
10. Kaebuse esitaja väitel oli ta sisse lülitanud lülitanud traktoril vasaku suunatule rnärguande
ja mäletab selgelt, et veenus veeüle õla vaadates et traktoril vasak TAGUMINE suunatuli põleb.
(traktori tuled asuvad teadagi kabiini taga ja on üle õla kergesti nähtavad!)



                                                                                                2
Orna sellise tegevusega leiab kaebuse esitaja, et teda on alusetult süüdi mõistetud. Ja rahatrahv
on ülekohus kõikide juhtide suhtes, sest kutselise juhina on ta olukorda hinnanud paljude
kutseliste juhtitega ja ühiselt leidnud et süüdi olla tema ei tohiks.

3.     Kohtuvälise menetleja seisukoht
Kohtuväline menetleja ei nõustu menetlusaluse isiku kaebusega, põhjendades seda järgnevalt:
Kohtuväline menetleja on karistuse määramisel arvestanud, et Ivar Meiterni tegevuses
puuduvad karistusseadustiku (KarS) §-s 57 ja 58 loetlelud karistust kergendavad ja
raskendavad asjaolud.
27.02.2016 esitas menetlusalune isik vastulause, mille kohaselt ei ole ta süüdi liiklusõnnetuse
tekitamises ning tema poolt antud ütlusi ei võeta tõena. Lisaks märkis menetlusalune isik orna
vastulauses erinevad põhjendused, miks tema süül ei ole õnnetus toimunud. Kohtuväline
menetleja on 22.03.2016 koostanud otsuse üldmenetluse protokollile, milles vastas esitatud
vastulausele: vastulauset ei võeta arvesse, kuna menetlusaluse isiku poolt toime pandud
rikkumine on tõendatud väärteomenetluse käigus kogutud materjalidega.
05.04.2016 esitas menetlusalune isik Ivar Meitern Pätrnu Maakohtu Kuressaare kohtumajale
kaebuse.

Kohtuväline menetleja ei nõustu kaebusega ja seda järgmistel põhjustel:

Kaebuse p 1 vastus
Oma kaebuses viitab menetlusalune isik sellele, et tema ütlusi ei võetud tõena, viidates tema
minevikule. Menetlusaluse isiku ja kohtuvälise menetleja omavaheline vestlus ega I. Meiterni
minevik ei puutu menetlusse. Ühelgi tõendil, kaasa arvatud menetlusaluse isiku ütlustel, ei ole
ette kindlaksmääratud jõudu. Nende tõele vastavuse hinnangu andis politsei protokolli ja otsuse
koostamisega.

Kaebuse p 2 vastas
Seda, et traktoril põles kollane vilkur, kinnitavad mõlemad liiklusõnnetuse pooled.
Liiklusseadus § 44 lg 2 kohaselt võib nimetatud traktoril kollane vilkur olla teel liigeldes sisse
lülitatud, et äratada teiste liiklejate tähelepanu. Mingisugust eelist see liikluses ei anna.
Liiklusseadus § 17 lg 2 kohaselt peab andma teed teel töötavale, sisselülitalud kollase vilkuriga
sõidukile ja niisuguse sõidukiga saadetavale sõidukile. Vajaduse korral peab liikleja tee
andmiseks seisma jääma. Väärteomenetluse käigus on tuvastatud, et lvar Meitern teel tööd ei
teinud, mida ta kinnitab ka ise, ja soovis vaid pöörata traktoriga Kihelkomia mnt X hoovi.
Fakti, et traktoril põles enne manöövri alustamist suunatuli, ei kinnita peale I. Meiterni antud
ütluste üksi muu tõend.

Kaebuse P 3 ja 4 vastus
Liiklusseaduse § 39 lg 1 kohaselt peab juht pärast suunamärguannet veenduma, et talle antakse
teed ja et sõidu jätkamine on ohutu. Antud juhul on I. Meitern selle nõude jätnud täitmata. Sisse
lülitatud suunatuli ei anna eesõigust manöövri sooritamiseks. On väär arvata, et traktori taga
sõitev sõidukijuht võtab sellise riski, kui on selgesti arusaadav, et ees sõitev sõiduk soovib
vasakpööret sooritada. Antud juhul ei olnud traktorijuhi käitumine üheselt arusaadav traktori
taga sõitnud autojuhile.

Kaebuse p 5 ia 6 vastus
Ivar Meiterni väidet, et kokkupõrke momendil oli tema juhitud traktor jõudnud esiosaga üle
vastassuunavööndi hoovi sissesõidu teele, ei kinnita menetluse käigus kogutud tõendid (vt.
sündmuskoha vaatlusprotokoll ja fototabelid). Fotol nr 3 on sõiduki M jälgede järgi näha, et
sõiduki parempoolsed ehk traktoripoolsed rattad asusid enne sunnitud suunamuutust ise
                                                                                                3
vastassuunavööndis, seega ei saanud kokkupõrkemomendil traktor olla mujal kui tervenisti
vastassuunavööndis ehk oma manöövri alguses.

Kaebuse p 7 vastus
Sündmuskoha vaatlusprotokollilt ja fototabeli fotolt ni 1 ja nr 7 ning liiklusõnnetuse aktilt nähtub,
et I. Meiterni juhitud traktor on sattunud vastassuunavööndisse oluliselt varem kui seda oleks
nõudnud korrektne vasakpööre. Liiklusseaduse § 48 lg 2 kohaselt peab pöördel olev juht sõitma
nii, et sõiduteede ristumisalalt välja sõites ei satuks ta vastassuunavööndisse. Liiklusõnnetuse
skeemi vaadates on näha, et kui traktori juht I. Meitern oleks saanud pöörde lõpetada nii nagu ta
seda alustas (ehk oluliselt varem enne õiget kohta), oleks ta sattunud Kihelkonna mnt X
sissesõiduteel vastassuunavööndisse, mis on antud juhul vastuolus liiklusseaduse § 48 lg 2 välja
toodud nõudega. Nimetatud paragrahvi kohaselt peab pöördel olev juht ristmikul sõitma nii, et
sõiduteede lõikumisalalt välja sõites ei satuks ta vastassuunavööndisse.

Kaebuse p 8-1O on informatiivsed.
Inimliku eksimuse tõttu on väärteootsuses märgitud traktori XXX registreerimisnumbriks
XXXXXX, kuigi tegelikuks sõidukiks, millega isik sõitis, oli XXX reg nr XXXXXX. Ivar
Meitern on enda ülekuulamise jätnud samuti selle eksimuse tähelepanuta. Isik on teadlik
väärteoprotokollil sisse viidud muudatusest, mis puudutab registreerimisnumbrí parandust.
Menetlusaluse isikule Ivar Meiternile tutvustati 21.02.2016väärteoprotokolli muudatusi, kuid
Ivar Meitern keeldus protokollile allkirja andmast. Koopia väärteoprotokollist, millele tehti
parandused, anti ka menetlusalusele isikule.
Menetlusaluse isikul kehtivad väärteokaristused puuduvad. Tulenevalt eeltoodust ning
juhindudes VTMS § 132 p 1 on kohtuväline menetleja seisukohal, et Ivar Meiterni kaebus tuleks
jätta rahuldamata ja kohtuvälise menetleja otsus muutmata.

Kohtu seisukoht ja põhjendused
4.    Kohus, tutvunud asjas esitatud materjalidega, leidis, et esitatud kaebus on
põhjendatud ja kuulub rahuldamisele järgmistel põhjustel:

4.1. Esimesena tuleb siinjuures hinnata, kas menetlusalune isik pani toime Liiklusseaduse §
§ 223 lg 1 järgi kvalifitseeritava väärteo, milleks on mootorsõiduki-, maastikusõiduki- või
trammijuhi poolt liiklusnõuete rikkumine, kui sellega on tekitatud teisele isikule varaline kahju
või ettevaatamatusest tervisekahjustus ja kas ta on selles rikkumises süüdi.

LS § 33 lg. 2 p. 8 järgi enne paigalt liikuma hakkamist, manöövri või sõiduki seismajäämise
alustamist peab juht veenduma, et see on ohutu ega takista või ohusta teisi liiklejaid ning teel
töötajaid;
LS § 48 lg. 2 järgi pöördel peab juht ristmikul sõitma nii, et sõiduteede lõikumisalalt välja sõites
ei satuks ta vastassuunavööndisse.

Väärteoprotokolli kohaselt ei veendunud Ivar Meitern enne vasakpöörde sooritamist, et
manööver on ohutu ja ei ohusta teisi liiklejaid. Samuti jättis ta täitmata liiklusseaduse nõude,
mille kohaselt peab pöördel olev juht ristmikul sõitma nii, et sõidutee lõikumisalalt välja sõites
ei satuks ta vastassuuna vööndisse.

Kohtuväline menetleja on liiklusõnnetuse toimumise kohta käsitlenud ristmikuna põhjusel, et
ala kuhu kaebuse esitaja suundus, ei ole märgistatud õueala märgiga. Samas on Liiklusseaduse
§ 2 p. 18 määratlenud, et “Ristmikuks ei loeta parkla, õueala, puhkekoha ega teega külgneva
ala teega piirnemise kohta, samuti parkla, õueala, puhkekoha ega teega külgneva ala

                                                                                                   4
juurdesõiduteed, üherajalise tee ning põllu- või metsatee teega lõikumise kohta ja selliste teede
omavahelisi lõikumisi“.
Kohtu hinnangul ei ole põhjendatud sündmuskoha käsitlemine ristmikuna, kuigi teelt
ladustusalale suunduv tee ei ole õueala märgiga tähistatud.
Samas kehtib vasakule pöörde puhul igal juhul üldine reegel, mille kohaselt vasakule või tagasi
pöörates tuleb anda teed vastutulevale liiklejale ja möödasõidul olevale juhile, kui
liikluskorraldusvahendid ei määra teisiti.

Küsimus on, kas kaebuse esitaja, alustades vasakpööret, andis sellest õigeaegselt märku
suunatulega.
Kaebuse esitaja väitel lülitas ta suunatule sisse õigeaegselt. Tunnistajana ära kuulatud T.N-i
sõnul ta suunatuld ei näinud.
Kuna muid tõendeid selle kohta ei ole, tekib siin nn. sõna sõna vastu olukord. Kohtuväline
menetleja on otsuse tegemisel lähtunud tunnistaja ütlustest ja kinnitab, et see ongi ainus tõend,
põhjendamata asjaolu, miks kohtuvälises menetluse ei peetud menetlusaluse isiku ütlusi
sedavõrd usaldusväärseks kui seda on tunnistaja ütlused.
Kohus nõustub siinkohal kohtuvälise menetlejaga, et ei vilkuri kasutamine ega suunatule sisse
lülitamine ei anna liiklejale eelisõigust, kui ta vastavalt seadusele oleks pidanud andma teed
teisele liiklejale. Samas ei saa ka taga sõitva sõiduki juht alustada möödasõitu, kui eessõitja on
andnud märku vasakule pöörde soovist.
Antud juhul ei ole üheselt tõendatud kas kaebuse esitaja lülitas suunatule sisse õigeaegselt e.
siis kas taga sõitjal oli piisavalt aega võimalust aru saada tema kavatsusest. Kohtu hinnangul
võis just vilkuri kasutamine segada taga liikujat sedavõrd, et ta ei märganud suunatuld. Kohus
ei saa ka tunnistaja ütlusi käsitleda absoluutse tõena võrreldes menetlusaluse isiku ütlustega ja
leiab, et olemasolevate tõendite baasil ei ole tagantjärele võimalik välja selgitada, kas tagant
tulija alustas möödasõitu enne, kui eessõitja vasakpööret.

Riigikohus oma 7. 12. 2015.a. otsuses on asunus seisukohale, et juhul, kui tõendeid on
ebapiisavalt, peab kohus eriti põhjalikult vaagima kõiki süüstavate tõendite (sh. ütlused)
uurimisel tõstatanud kahtlusi ja need veenvalt kummutama. Selline põhjendamiskohustus on
efektiivse kaitseõiguse teostamise põhimõttest lähtudes oluline ka liiklusõiguserikkumiste
kontekstis. Isiku süüditunnistamine eeldab vältimatult ka seda, et kohus välistab nende tõendite
hindamise tulemusel          kahtlused tõendite usaldusväärsuses ning menetlusaluse isiku
süüdiolekus.
Antud juhul on kohtul tekkinud kahtlus selles, kes kokkupõrke osalistest rikkus liiklusseaduse
nõudeid. Võimalik, et taga sõitva sõiduki juht ei märganud sisse lülitatud suunatuld.
Sellesisulist kahtlust ei ole olemasolevate tõendite pinnalt võimalik kummuda.
Selge ei ole ka, kas tagant tulev sõiduk oli möödasõidul või alustas möödasõitu samal ajal, kui
ees liikuja vasakpööret. Seda enam, et tunnistaja on möönnud, et „lootis jõuda enne kui traktor
pöörab“

Tunnistaja T.N-i sõnul oli ta sunnitud pöörama võimalikult vasakule, et välistada külgpuutumist
traktoriga. Ka selles osas ei anna väärteoasjas kogutud tõendid konkreetselt midagi, sest traktori
liikumistrajektoori tegelikkuses fikseeritud ei ole. Ka ei selgu fotodest mis põhjusel ei saanud
tagapool liikuv sõiduk oma manöövrit katkestada, vaid liikus paralleelselt traktoriga vasakule
ca 15 meetrit selle asemel, et seisma jääda. Ka ei saa kohus lugeda usaldusväärseks tunnistaja
ütlusi selle kohta, et auto liikus traktori kõrval, sama ei toimunud ühtegi puudet traktoriga.

Kaebuse esitaja kinnitab, et nägi enne vasakpöörde alustamist teist sõidukit enda taga liikumas.
Kohus ei näe põhjust miks peaks kaebuse esitaja ütlusi lugema vähem usaldusväärseks
võrreldes tunnistaja omaga.
                                                                                              5
Eeltoodust tulenevalt ei saa kohus lugeda tõendatuks, et Ivar Meitern, juhtides mootorsõidukit,
ei veendunud enne vasakpöörde sooritama asumist selle ohutuses ega selles, et ta ei ohustaks
teisi liiklejaid.
Tegemist on sisuliselt sõna sõna vastu olukorraga ja tekkinud kahtlused, mida ei ole võimalik
kummutada, tuleb tõlgendada süüdistatava kasuks.

Teiseks rikkumiseks milles Ivar Meiterni süüdistatakse, on pöörde tegemisel sattumine
vastassuunavööndisse.
Kui käsitleda kokkupõrke toimumise kohta ristmikuna, siis pööras I. Meitern oma traktoriga
kõrvaltee nn vastassuuna vööndisse, mida tõendavad liiklusõnnetuse kohal koostatud
dokumendid ja tehtud fotod.

4.2    KarS § 15 lg.3 järgi on väärteona karistatav tahtlik või ettevaatamatu tegu, mis on
süüteokoosseisu subjektiivne ja ühtlasi obligatoorne pool.
Antud juhul võib rääkida hooletusest rikkumise toimepanemisel.

Kuigi I. Meitern on süüdi liiklusseaduse nõude rikkumise, mis keelab vasakpöörde sooritamise
järel sattuda vastassuunavööndisse, tuleb analüüsida kas on täidetud LS § 223 lg. 1 koosseis,
e. siis kas tema selline rikkumine põhjustas varalise kahjuga liiklusõnnetuse.
Kohtu hinnangul ei saanud selline rikkumine viia sõidukite kokkupõrkeni.
Kuigi teine kokkupõrkes osalenu on väitnud, et lootis enne pöörde sooritamist kaebuse esitaja
poolt, tema traktorist mööda pääseda, ei ole tõendamist leidnud, et kui Ivar Meitern oleks pööret
alustanud mõnevõrra hiljem, ei oleks kokkupõrget toimunud. Pigem võib arvata, et sellisel juhul
oleks sõiduauto põrganud vastu traktori külge.
 Tunnistades, et lootis traktorist enne pöörde sooritamist mööda pääseda, on tunnistaja
tegelikult kinnitanud, et ta sai aru ees liikunud traktori juhi kavatsusest, mis omakorda välistab
Ivar Meiterni vastutuse toimunud kokkupõrke eest.

Kohtu hinnangul puuduvad menetluses tõendid millega saaks lugeda tõsikindlalt tõendatuks
Ivar Meiterni süü väärteo toimepanemise ja millega seonduvaid kahtlusi oleks võimalik
kummutada. Ainsaks tõendiks siinjuures on tunnistaja ütlused, sest ei sündmuskoha
vaatlusprotokoll ega tehtud fotod ei anna toimunust täpset pilti, sest traktori liikumistrajektoor
on jäänud fikseerimata. Vaid skeemi järgi võib tuvastada, et kokkupõrke koht oli teelt väljas.

4.2. Seega on asja menetluse käigus selgunud, et kaebuse esitaja poolt on põhimõtteliselt
toime pandud LS § 48 lg. 2 nõuete rikkumise, kuid asja kohtulikus menetluses ei ole tõendatud,
et see rikkumine iseenesest viis sõidukite kokkupõrkeni ja varalise kahju tekkimiseni.
Väärteomenetluse seadustiku § 30 lg. 1 p. 1 järgi võib menetleja väärteomenetluse lõpetada
otstarbekuse kaalutlusel, mis antud juhul on kohtu hinnangul asjakohane kuna menetlusaluse
isiku süü ei ole suur , samuti ei tingi avalik menetlushuvi tema karistamist sisuliselt
ettevaatamatusest toime pandud rikkumise eest. Ka ei täida menetlusaluse isiku karistamine
ilmselt karistuse eesmärki mõjutada süüdlast edaspidi hoiduma süütegude toimepanemisest ega
ole õiguskorra kaitsmise huvides vajalik.
4.3. Siinkohal peab kohus vajalikuks märkida, et Ivar Meiterni juhitud sõiduki
registreerimisnumber on talle saadetud otsuse vale, on XXXXXX kuid peab olema XXXXXX,
mis tegelikult on mõnevõrra eksitav kuid mitte oluline rikkumine.

Kohus ei pea otstarbekaks uue otsuse tegemist selleks, et kõrvaldada kohtuvälise menetleja
ebatäpsust.

                                                                                                6
Kohus juhindub otsuse tegemisel VTMS § 132 p.3, 133-135.



/digitaalselt allkirjastatud/
Külli Mõlder
Kohtunik                                  /allkiri/




                                                           7
8
