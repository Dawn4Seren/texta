                           KOHTUMÄÄRUS
Kohus                               Harju Maakohus

Kohtunik                            Viktor Brügel

Kohtujurist                         Erika Õisla

Määruse tegemise aeg ja koht        01. juuli 2016.a, Tallinn, Kentmanni kohtumaja

Tsiviilasja number                  2-15-7870

Tsiviilasi                          XXX (pankrotis) pankrotimenetlus
Menetlustoiming                     Pankrotimenetluse lõpetamine raugemisega pärast pankroti
                                    väljakuulutamist, võlgniku kohustustest vabastamise
                                    menetluse algatamine
                                    Võlgnik: XXX(pankrotis, isikukood XXX, elukoht XXX e-
Menetlusosalised
                                    post: XXX);
                                    Võlgniku lepinguline esindaja: Andrei XXX (isikukood
                                    XXX, e-post: XXX);
                                    Pankrotihaldur: Martin Krupp (Cavere Õigusbüroo OÜ,
                                    aadress Estonia pst 1, 10143 Tallinn, e-post:
                                    martin@cavere.ee).
Menetlustoimingu tegemise viis      Kirjalik menetlus

RESOLUTSIOON
   1. Lõpetada XXX(pankrotis, isikukood XXX) pankrotimenetlus raugemise tõttu pärast
      pankroti väljakuulutamist.
   2. XXX(pankrotis) võlausaldajatel on tunnustatud nõuete eest jäänud raha saamata
      alljärgnevalt:
                                       Rahuldamis-                       Saamata nõue
                Võlausaldaja                             Jaotis (%)
                                          järk                             (eurodes)
        Kohtutäitur Katrin Vellet          II               6,01             272,29
        Kohtutäitur Elin Vilippus          II               18,22            825,62
        Osaühing Aktiva Finants            II               15,15            686,63
        BIGBANK AS                         II               60,62           2 746,49
   3. Võlgnik XXXvõlausaldajate pankrotimenetluses esitatud nõudele vastuväiteid ei
      esitanud.
   4. Vabastada Martin Krupp XXX(pankrotis) pankrotihalduri kohustustest.
  5. Määrata XXX(pankrotis) pankrotihaldur Martin Krupp tasuks 765 eurot, millele
     lisandub käibemaks 153 eurot, kokku 918 eurot väljamaksmisega haldurit teenindava
     büroole Saneerimismenetluse OÜ.
  6. Jätta XXX(pankrotis) pankrotimenetluse kulud XXX(pankrotis) kanda.
  7. Rahuldada pankrotihaldur Martin Krupp taotlus menetlusabi saamiseks. Määrata
     XXX(pankrotis) halduri tasu osaliseks hüvitamiseks menetlusabi summas 397 eurot,
     millele lisandub käibemaks 79,40 eurot, kokku 476,40 eurot.
  8. Riigi Tugiteenuste Keskusel maksta välja pankrotihalduri tasu summas 397 eurot,
     millele lisandub käibemaks 79,40 eurot, kokku 476,40 eurot Saneerimismenetluse OÜ
     arvelduskontole EE092200221044428799.
  9. XXX(pankrotis) maksejõuetuse tekkimise põhjuseks on muu asjaolu PankrS § 163 lg 5
     tähenduses.
  10. Algatada XXX(pankrotis) kohustustest vabastamise menetlus, jätta usaldusisik
      määramata ning kohustada võlgnikku ennast täitma usaldusisiku kohustusi vastavalt
      PankrS §-le 172.
  11. Kohustada XXXesitama kohtule iga-aastaselt alates käesoleva määruse kuupäevast
      usaldusisiku aruande, millest nähtub kas ja kuidas võlgnik oma kohustusi täidab ning
      milles kajastuvad andmed võlausaldajatele võimalike teostatud väljamaksete kohta.
      Vastavalt jaotusettepanekus ettenähtud jaotistele tuleb võlgnikul teha väljamaksed
      võlausaldajatele üks kord aastas.
  12. Avaldada teade pankrotimenetluse lõpetamise ja võlgniku kohustustest vabastamise
      menetluse algatamise kohta väljaandes Ametlikud Teadaanded.
  13. Toimetada kohtumäärus kätte võlgnikule ja pankrotihaldurile ning saata Eesti Vabariigi
      Rahandusministeeriumile ja peale jõustumist täitmiseks käesoleva kohtumääruse
      resolutsiooni p 8 osas Riigi Tugiteenuste Keskusele.


Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu kaudu 15 päeva
jooksul alates määruse kättetoimetamisest PankrS § 164 lg 1 alusel võlgnik. PankrS § 164 lg 2
kohaselt võib võlausaldaja pankrotimenetluse lõpetamise määruse peale esitada kaebuse, kui ta
menetluse lõpetamise avalduse vastu esitas vastavalt käesoleva seaduse § 161 lõikele 2 või § 163
lõikele 2 vastuväite.
Määruse peale, millega kohus on algatanud võlgniku kohustustest vabastamise menetluse, võib
määruskaebuse esitada võlausaldaja, kes on esitanud kohtule vastuväite vastavalt PankrS § 171 lg-le
1. Määruskaebuse esitamisel tuleb tasuda riigilõiv.
Maakohtu või ringkonnakohtu menetlusabi andmise või sellest keeldumise määruse peale ja
kummagi määruse muutmise või tühistamise määruse peale, võib menetlusabi taotleja või saaja või
Eesti Vabariik Rahandusministeeriumi või rahandusministri määratud Rahandusministeeriumi
valitsemisala asutuse kaudu esitada määruskaebuse.

                                            Asjaolud
25.05.2015 esitas XXXHarju Maakohtule pankrotiavalduse ja kohustustest vabastamise avalduse.
11.08.2015 kuulutas kohus välja XXXpankroti ja nimetas pankrotihalduriks Martin Krupp.
10.05.2016 kohtumäärusega kinnitati jaotusettepanek.
20.06.2016 esitas pankrotihaldur kohtule võlgniku pankrotimenetluses koostatud aruande ning
taotluse lõpetada XXX(pankrotis) pankrotimenetlus raugemisega pärast pankroti väljakuulutamist,

                                                                                           2
kinnitada halduri tasu summas 765 eurot (lisandub käibemaks), anda võlgnikule halduri tasu osaliseks
hüvitamiseks menetlusabi summas 397 (millele lisandub käibemaks 79,40 eurot), vabastada haldur
võlgniku pankrotimenetluses pankrotihalduri kohustustest ja otsustada võlgniku kohustustest
vabastamise menetluse algatamine ning usaldusisiku nimetamine.
Pankrotihaldur Martin Krupi poolt XXX(pankrotis) pankrotimenetluses koostatud ning kohtule
esitatud aruanne on menetlusdokumendina võetud käesoleva tsiviilasja juurde.

                                   Kohtumääruse põhjendused
Pankrotiseaduse (PankrS) § 157 p 2 kohaselt pankrotimenetlus lõpeb pankrotimenetluse raugemisega.
PankrS § 158 lg 1 kohaselt kui pankrotivarast ei jätku massikohustuste ja pankrotimenetluse kulude
katteks vajalike väljamaksete tegemiseks, peab haldur sellest viivitamata kohtule teatama, lõike 3
kohaselt esitab haldur kohtule aruande, mis peab sisaldama PankrS § 162 lõigetes 2 ja 3 nimetatud
andmeid. PankrS § 158 lg 4 sätestab, et pärast haldurilt aruande saamist lõpetab kohus halduri
ettepanekul pankrotimenetluse raugemise tõttu, kui kohus tuvastab, et pankrotivarast ei jätku
massikohustuste ja pankrotimenetluse kulude katteks vajalike väljamaksete tegemiseks. PankrS § 158
lg 6 kohaselt ei lõpeta kohus menetlust käesoleva paragrahvi lõike 4 alusel, kui võlausaldaja või
kolmas isik maksab massikohustuste ja pankrotimenetluse kulude katteks deposiidina selleks
ettenähtud kontole kohtu poolt määratud summa.
Kohtule esitatud aruande kohaselt XXX(pankrotis) pankrotimenetluses puuduvad vahendid, mille
arvelt pankrotimenetlust läbi viia. Kohus on teinud 27.06.2016 ettepaneku väljaandes Ametlikud
Teadaanded XXX(pankrotis) pankrotimenetlusest huvitatud isikutele (eelkõige võlausaldajatele)
tasuda massikohustuste ja pankrotimenetluse kulude katteks deposiidina selleks ettenähtud kontole 1
800 eurot tähtajaga kuni 30.06.2016 alates ettepaneku avaldamisest väljaandes Ametlikud
Teadaanded. Tähtaja jooksul ei ole võlausaldajad ega kolmas isik avaldanud kohtule valmisolekut
kanda võlgniku pankrotimenetluses täiendavaid kulusid. Seega esineb PankrS § 158 lg 4 sätestatud
alus pankrotimenetluse lõpetamiseks raugemise tõttu.
Kohus, tutvunud pankrotihalduri aruandega, võtnud arvesse asjas esitatud kirjalikke tõendeid ja
hinnanud neid kogumis leiab, et XXX(pankrotis) pankrotimenetlus tuleb lõpetada raugemise tõttu
pärast pankroti väljakuulutamist. Võlgniku pankrotimenetluses on tunnustatud nelja võlausaldaja II
rahuldamisjärgu nõuet kogusummas 4 531,03 eurot. Vaidlused nõuete ja nende rahuldamisjärkude
üle puuduvad. Võlgnikul müümata vara puudub. Võlgnikul teistelt isikutelt saada olevat vara ei ole.
Rahaliste vahendite puudumisel võlausaldajatele väljamakseid jaotiste alusel tehtud ei ole.
Pankrotimenetluses ei ole hagisid esitatud ning haldur ei kavatse hagisid esitada. Pankrotihalduri
hinnangul tekkisid võlgnikul makseraskused juba 2009.a, kui võlgniku suhtes algatati esimene
pankroti väljakuulutamiseni menetluses olnud täitemenetlus. Pankrotihalduri hinnangul on võlgniku
maksejõuetuse põhjuseks eelkõige asjaolu, et võlgnik on võtnud laene erinevatelt kõrge intressiga
kiirlaenu pakkujatelt, et tasuda oma eelnevaid võlgnevusi. Võlgnik on üle hinnanud oma
maksevõimet, võttes juurde üha uusi kohustusi, kuid võlgniku sissetulekud ei kasvanud.
Pankrotihaldur ei ole tuvastanud, et XXX(pankrotis) maksejõuetuse põhjuseks oleks kuriteo
tunnustega tegu. Kohus nõustub pankrotihalduri seisukohaga ja leiab, et võlgniku maksejõuetuse
põhjuseks on muu asjaolu pankrotiseaduse tähenduses.
Võlgnik võlausaldajate nõudele vastuväidet esitanud ei ole. PankrS § 168 kohaselt, ulatuses, milles
võlausaldajate pankrotimenetluses tunnustatud nõue on jäänud pankrotimenetluses rahuldamata, on
käesolev kohtumäärus XXX(pankrotis) pankrotimenetluses rahuldamata jäänud nõuete osas
täitedokumendiks.
PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest ei
tulene teisiti. Kohus leiab, et Martin Krupp tuleb vabastada XXX(pankrotis) pankrotihalduri
kohustustest.


                                                                                            3
PankrS § 65 lg 1 kohaselt on halduril õigus saada oma ülesannete täitmise eest tasu, mille suuruse
määrab kohus pankrotimenetluse lõpparuande kinnitamisel. PankrS § 66 lg 1 kohaselt on halduril
lisaks tasule õigus nõuda oma kohustuste täitmiseks tehtud vajalike kulutuste hüvitamist.
PankrS § 65 lg 11 kohaselt kui kohus on kuulutanud pankroti välja käesoleva seaduse § 171 lõike 11
alusel ja võlgnikul ei ole pankrotimenetluse kulude katmiseks piisavalt vara, määrab kohus halduri
tasu käesoleva seaduse § 23 lõigete 1-3 alusel. Halduri tasu ja kulutuste hüvitamiseks võib kohus
määrata menetlusabi andmise. Menetlusabi taotluse võib esitada haldur. PankrS § 23 lg-te 1 ja 2
kohaselt on ajutisel halduril õigus saada oma ülesannete täitmise eest tasu, mille suuruse määrab
kohus, samuti nõuda oma ülesannete täitmiseks tehtud vajalike kulutuste hüvitamist. Tasu suuruse
määramisel arvestab kohus ajutise halduri ülesannete mahtu ja keerukust ning ajutise halduri
kutseoskusi. Kohus kontrollib ajutise halduri ülesannete täitmiseks tehtud kulutuste põhjendatust ja
kinnitab vajalike ning põhjendatud kulutuste suuruse. Tasu suuruse arvestamise aluseks on ülesannete
täitmisele kuluv aeg. Ajutine haldur esitab kohtule tööaja arvestuse andmed ja taotluse kulutuste
hüvitamiseks koos käesoleva seaduse § 22 lõikes 5 nimetatud aruandega. Kulutuste hüvitamise
taotluses märgib haldur kulutuse suuruse, tekkimise põhjuse või aluse ja tekkimise aja. Lõike 3
kohaselt on ajutise halduri tunnitasu ülemmäär 96 eurot.
Haldur on esitatud aruande kohaselt kulutanud ülesannete täitmiseks 8,5 tundi. Töötasu arvutamisel
on haldur lähtunud tunnitasu määrast 90 eurot. Töötatud tundide ja tunnitasu määrast lähtuvalt
kujuneb halduri tasuks 765 eurot. Haldur taotleb tasu väljamaksmist büroole, mille kaudu ta tegutseb.
Kuivõrd Saneerimismenetluse OÜ on käibemaksukohustuslane, lisandub halduri tasule käibemaks
summas 153 eurot, kokku 918 eurot. Haldur on võlgniku pankrotimenetluses läbi viinud kõik
vajalikud pankrotimenetluse toimingud. Võlgnik ja võlausaldajad halduri tasu osas vastuväited
esitanud ei ole. Kohus leiab, et halduri nõutud tasu 765 eurot, millele lisandub käibemaks 153 eurot,
kokku 918 eurot on mõistlik, põhjendatud ning kooskõlas tehtud töö mahuga ja halduri
kutseoskustega. Tulenevalt eelnevast määrab kohus pankrotihaldur Martin Krupp töötasuks võlgniku
pankrotimenetluses 918 eurot (s.h käibemaks 153 eurot) väljamaksmisega büroole, mille kaudu
haldur tegutseb. Oma kohustuste täitmiseks tehtud vajalike kulutuste hüvitamist haldur taotlenud ei
ole.
PankrS § 150 lg 1 p 2, 3 ja 5 kohaselt on ajutise halduri ja halduri tasu ning vajalikud kulutused oma
ülesannete täitmiseks pankrotimenetluse kulud.
PankrS § 150 lg 4 ja tsiviilkohtumenetluse seadustiku (TsMS) § 172 lg 2 alusel jätab kohus
pankrotimenetluse kulud võlgniku XXX(pankrotis) kanda.
Kuivõrd kohus lõpetab XXX(pankrotis) pankrotimenetluse raugemise tõttu, võlgniku varast ei piisa
pankrotimenetluse kulude katmiseks ja XXX(pankrotis) pankrot on välja kuulutatud PankrS § 171
lõike 11 alusel, siis määrab kohus võlgnikule pankrotihalduri taotlusel ning PankrS § 65 lg 11 ja
TsMS § 183 lg 2 alusel halduri tasu hüvitamiseks menetlusabi. TsMS § 183 lg 2 kohaselt ei või
pankrotihalduri tasu ja kulutuste katteks määratud menetlusabi, mida ei mõisteta riigi tuludesse välja,
olla suurem kui 397 eurot, sealhulgas seaduses ettenähtud maksud, väljaarvatud käibemaks. Seega
tuleb riigi vahenditest menetlusabi korras välja mõista pankrotihalduri tasu summas 397 eurot, millele
lisandub käibemaks 79,40 eurot. Halduri taotlusel määrab kohus halduri tasu väljamaksmise haldurit
teenindavale büroole Saneerimismenetluse OÜ.
PankrS § 171 lg 1 järgi otsustab kohus võlgniku kohustustest vabastamise menetluse algatamise
§ 158 lõikes 4 sätestatud juhul või lõpparuande kinnitamisel. Kohus kuulab ära võlgniku ja halduri
arvamuse. Võlausaldaja võib PankrS § 171 lõikes 2 nimetatud asjaolule tuginedes esitada võlgniku
kohustusest vabastamisele vastuväite. XXX(pankrotis) on koos pankrotiavaldusega esitanud kohtle
taotluse füüsilisest isikust võlgniku kohustustest vabastamise menetluse algatamiseks. Võlgnik
kinnitab, et talle ei ole teada asjaolusid, mis võiksid tema kohustustest vabastamise välistada ning et
ta kohustub täitma pankrotiseaduse §-s 173 nimetatud kohustusi. PankrS § 170 lg 1 kohaselt võib


                                                                                               4
võlgniku kohustustest vabastamise avalduse võlgnik esitada mh pankrotiavalduses. Seega on
võlgniku poolt avaldus kohustustest vabastamiseks esitatud õigeaegselt.
Kohtule ei ole teada asjaolusid, mis vastavalt PankrS § 171 lg-le 2 võiksid välistada kohustustest
vabastamise menetluse algatamise. Võlausaldajad ega haldur ei ole kohtule esitanud vastuväidet
võlgniku kohustustest vabastamise menetluse algatamisele. Kohus leiab, et tuleb algatada
XXX(pankrotis) kohustustest vabastamise menetlus.
PankrS § 172 lg 1 kohaselt kui kohus algatab võlgniku kohustustest vabastamise menetluse, nimetab
ta võlausaldajate üldkoosoleku ettepanekul usaldusisiku, kellele võlgnik teeb käesoleva seaduse
§ 173 lõigetes 3 ja 6 nimetatud makseid. PankS § 172 lg 6 kohaselt võib kohus mõjuval põhjusel,
eelkõige juhul, kui usaldusisiku määramine tooks ilmselt kaasa põhjendamatuid kulutusi ja kohus on
veendunud, et võlgnik suudab usaldusisiku kohustusi ise täita, jätta usaldusisiku määramata ja
kohustada võlgnikku ennast täitma usaldusisiku kohustusi. Sel juhul kontrollib kohus, kas võlgnik
oma kohustusi täidab.
Aruandest nähtuvalt kutsus pankrotihaldur 04.02.2016 kokku võlausaldajate üldkoosoleku, mille
väljakuulutatud päevakorras oli muu hulgas võlausaldajate seisukoha avaldamine võlgniku
kohustustest vabastamise menetluse algatamise ja usaldusisiku nimetamise kohta. Toimunud
võlausaldajate üldkoosolekust ükski võlausaldaja osa ei võtnud, seega puuduvad võlausaldajate
ettepanekud usaldusisiku nimetamise kohta, samuti ei ole ükski võlausaldaja ega kolmas isik andnud
nõusolekut usaldusisikuks asumise kohta. Võlgnik on edastanud kohtule nõusoleku täita ise
usaldusisiku kohustusi. Kuivõrd usaldusisiku määramine tooks kaasa põhjendamatuid kulutusi, mis
veelgi survestaks võlgniku varalist seisu, on mõistlik kohustada võlgnikku ennast täitma usaldusisiku
kohustusi.
Võlgnik on kohustatud PankrS § 173 lg 1 kohaselt tegelema mõistlikult tulutoova tegevusega ja kui
tal seda tegevust ei ole, siis seda otsima. PankrS § 173 lg 2 kohaselt peab võlgnik viivitamatult
teatama kohtule ja usaldusisikule igast elu- ja tegevuskoha vahetusest, mitte varjama saadud tulusid
ning vara, samuti andma kohtu ja usaldusisiku nõudel teavet oma tegevuse või selle otsimise, oma
sissetulekute ja vara kohta. PankrS § 173 lg 3 kohaselt loetakse võlgniku töö- või teenistussuhtest või
muust sarnasest suhtest saadud tulu või ettevõtlusest saadud tulu nõuded loovutatuks usaldusisikule.
Usaldusisik peab sellest tasude maksmiseks kohustatud isikutele teatama. PankrS
§ 173 lg 4 kohaselt peab usaldusisik käesoleva paragrahvi lõikes 3 nimetatud tulust võlgnikule üle
andma 25 protsenti. Kohus võib asjaolusid arvestades määrata sellest erineva määra. PankrS § 173
lg 5 järgi ei pea võlgnik usaldusisikule üle andma tulu, millele seadusest tulenevalt ei saa pöörata
sissenõuet. PankrS § 172 lg 2 kohaselt peab usaldusisik võlgnikult saadud maksed hoidma oma varast
eraldi ja need vastavalt jaotusettepanekus ettenähtud jaotistele üks kord aastas võlausaldajatele välja
maksma. Lõike 4 järgi esitab usaldusisik kohtule võlgniku kohustustest vabastamise menetluse
lõpuks aruande ja menetluse lõpetamisel vabastab kohus usaldusisiku.
PankrS § 84 kohaselt teostab kohus järelevalvet pankrotimenetluse seaduslikkuse üle ja täidab muid
seadusest tulenevaid ülesandeid. Kohtul on õigus kontrollida, kas ja kuidas võlgnik täidab oma
kohustusi kohustustest vabastamise menetluse kestel. Eelnevast tulenevalt kohus kohustab võlgnikku
esitama kohtule iga-aastaselt alates käesoleva määruse kuupäevast usaldusisiku aruande. Vastavalt
jaotusettepanekus ettenähtud jaotistele tuleb võlgnikul teha väljamaksed võlausaldajatele üks kord
aastas.
PankrS § 175 lg 1 kohaselt pärast viie aasta möödumist võlgniku kohustustest vabastamise menetluse
algatamisest otsustab kohus võlgniku taotlusel tema pankrotimenetluses täitmata jäänud kohustustest
vabastamise, tehes selle kohta määruse. PankrS § 175 lg 1¹ kohaselt võib kohus oma kohustusi
nõuetekohaselt täitnud võlgniku asjaolusid arvestades vabastada pankrotimenetluses täitmata jäänud
kohustustest ka enne viie aasta möödumist menetluse algatamisest, kuid mitte enne kolme aasta
möödumist menetluse algatamisest, eelkõige kui võlgnik on oma kohustusi menetluse ajal


                                                                                               5
nõuetekohaselt täitnud ja rahuldanud võlausaldajate nõudeid arvestatavas ulatuses.


/Allkirjastatud digitaalselt/
Viktor Brügel
Kohtunik




                                                                                     6
