                                                                                      2-16-117429




                          KOHTUMÄÄRUS
Kohtuasja number                   2-16-117429
Määruse tegemise aeg ja koht       18. november 2016, Jõhvi
Kohus                              Viru Maakohus
Kohtunik                           Tarmo Tina
Kohtuasi                           OÜ Aktiva Finants avaldus E. L. vastu võlgnevuse 613, 75
                                   euro nõudes
Menetlustoiming                    Avalduse menetlusse võtmisest keeldumine
Menetlusosalised ja esindajad      Avaldaja: OÜ Aktiva Finants (RK 10746479, asukoht
                                   Weisenbergi 20, 10151 Tallinn)
                                   Avaldaja lepinguline esindaja: Kadri Timuska (e-post
                                   Inkasso@julianus.ee )
                                   Võlgnik: E. L. (IK xxx, rahvastikuregistri järgne elukoht xxx,
                                   täpne aadress teadmata)
RESOLUTSIOON
  1. Keelduda OÜ Aktiva Finants avalduse E. L. vastu võlgnevuse nõudes menetlusse
     võtmast.

   2. Jätta menetluskulud OÜ Aktiva Finants kanda.

   3. Saata määrus avaldaja esindajale teadmiseks.

EDASIKAEBAMISE KORD
Kohtumääruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul kohtumääruse kättetoimetamisest.

ASJAOLUD

Pärnu Maakohtu 16.11.2016 määrusega lõpetati maksekäsu kiirmenetlus ning anti avaldaja nõue
võlgniku vastu üle Viru Maakohtule menetluse jätkamiseks hagimenetluses. Määrusest nähtub, et
isik elab Venemaal, Eestis käib harva.

KOHTUMÄÄRUSE PÕHJENDUSED

Kohus, tutvunud tsiviilasja materjalidega, leiab, et avalduse menetlusse võtmisest tuleb keelduda.




                                                                                               1(2)
                                                                                        2-16-117429
Tsiviilkohtumenetluse seadustiku (TsMS) § 371 lg 1 p 2 kohaselt kohus ei võta hagiavaldust
menetlusse, kui hagi ei allu sellele kohtule. TsMS § 372 lg 7 kohaselt kui asi ei allu kohtule, kuhu
hagi esitati, kohaldatakse menetlusse võtmisest keeldumisel käesoleva seadustiku §-s 75 sätestatut.

Avalduse saanud kohus kontrollib kas rahvusvahelise kohtualluvuse sätete järgi võib avalduse
esitada Eesti kohtule. Kui asi sellele kohtule ei allu, saadab kohus avalduse kohtule, kellele avaldus
allub, välja arvatud juhul, kui kohus leiab, et asi ei allu rahvusvahelise kohtualluvuse järgi Eesti
kohtule (TsMS § 75 lg 1 ja 2).

Avalduses on võlgniku elukohaks märgitud xxx. Rahvastikuregistri andmetel on võlgnik Venemaa
kodanik ja omab välisriigi passi nr 516219499. Võlgniku isa ja tütar kinnitavad, et võlgnik elab
Venemaal, Eestis käib harva (tl 1).

TsMS § 70 lg 1 ja 2 kohaselt määratakse rahvusvahelise kohtualluvuse sätete järgi, millal võib asja
menetleda Eesti kohus. Asi allub Eesti kohtule, kui Eesti kohus võib selle lahendada pädevuse ja
kohtualluvuse sätete kohaselt või kohtualluvuse kokkuleppest tulenevalt, kui seadusest või
välislepingust ei tulene teisiti.

Kuna võlgnik on Venemaa kodanik ja tema tegelik elukoht on Venemaal (täpne aadress teadmata)
tuleb kohtualluvuse määramisel juhinduda Eesti Vabariigi ja Vene Föderatsiooni lepingu õigusabi
ja õigussuhete kohta tsiviil-, perekonna- ja kriminaalasjades (edaspidi Leping) kohtualluvuse
sätetest. Lepingu artikli 21 p. 1 kohaselt, kui käesolev leping ei näe ette teisiti, on kummagi
lepingupoole kohtud pädevad arutama tsiviil- ja perekonnaasju, kui kostjal on tema territooriumil
elukoht. Lepingu artiklis 21 p. 1 on sätestatud kohtualluvuse üldpõhimõte, st. asi allub selle
liikmesriigi kohtule, kelle territooriumil on võlgniku elukoht. Leping võlgnevuse nõude
kohtualluvuse osas üldpõhimõttest kõrvale kalduvaid kohtualluvuse erinorme ette ei näe. Järelikult
ei allu asi rahvusvahelise kohtualluvuse järgi Eesti kohtule ning avalduse menetlusse võtmisest
tuleb keelduda ja tagastada avaldus koos lisadega avaldajale.

Menetluskulude jaotus

Asja menetlenud kohus märgib menetluskulude jaotuse menetlusosaliste vahel muu hulgas
määruses, millega avaldus jäetakse menetlusse võtmata. Menetluskulude jaotus tuleb
kohtulahendis märkida ka siis, kui menetlusosalised seda ei taotle (TsMS § 173 lg 1 ja 2).

TsMS § 168 lg 1 kohaselt kannab avaldaja menetluskulud, kui kohus keeldub avaldust menetlusse
võtmast ja tagastab selle.

Menetluskulud jäävad avaldaja kanda.



Tarmo Tina
Kohtunik
/allkirjastatud digitaalselt/




                                                                                                 2(2)
