                                                                              1-16-9368




                              KOHTUOTSUS
                                  EESTI VABARIIGI NIMEL


Kohus                         Viru Maakohus

Otsuse tegemise aeg ja koht   19. detsember 2016, Narva kohtumaja

Kriminaalasja number          1-16-9368 (14233000648)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Ogurova

Kriminaalasi                  Boriss Rezanovi süüdistuses KarS § 199 lg 2 p 9 järgi,
                              kokkuleppemenetluse korras
Prokurör                      Viru Ringkonnaprokuratuuri abiprokurör Marina Zagorets

Süüdistatav                   Boriss Rezanov
                              isikukood 37708102225; elukoht xxx; Eesti Vabariigi
                              kodakondsus; põhiharidus; emakeel vene keel; xxx
                              kriminaalkorras karistatud 8-l korral, viimati:
                              28.01.2016 Harju Maakohtu Liivalaia kohtumaja otsusega nr 1-15-
                              11028 KarS § 199 lg 2 p 4 ja 5 järgi 3-kuulise vangistusega, mida
                              vähendati KrMS § 238 lg 2 alusel 1/3 võrra ning KarS § 64 lg 1, §
                              65 lg 1, § 73 lg 1, 3 alusel mõisteti liitkaristus 7 kuud 27 päeva
                              vangistust katseajaga 3 aastat
                              tõkendit ei ole kohaldatud
Kohtuistungi toimumise aeg    19.12.2016



RESOLUTSIOON

Tunnistada Boriss Rezanov süüdi KarS § 199 lg 2 p 9 järgi ning mõista talle karistuseks 4
(neli) kuud vangistust.

KarS § 65 lg 1 ja § 64 lg 1 alusel liita mõistetud karistus Harju Maakohtu Liivalaia kohtumaja
28.01.2016 kohtuotsusega mõistetud karistusega – 7 (seitse) kuud ja 27 (kakskümmend seitse)
vangistust – ning lugedes kergem karistus kaetuks raskeima karistusega mõista Boriss
Rezanovile liitkaristuseks 7 (seitse) kuud ja 27 (kakskümmend seitse) päeva vangistust.


                                                                                          1
                                                                                   1-16-9368

KarS § 73 lg 1, 3 alusel jätta mõistetud vangistus täitmisele pööramata tingimusel, et Boriss
Rezanov ei pane 3 (kolme) aasta pikkuse katseaja kestel toime uut tahtlikku kuritegu.

Katseaja alguseks lugeda 19.12.2016.

Asitõendid:
- CD-plaat jätta kriminaalasja juurde.

Mõista Boriss Rezanovilt riigituludesse välja kaitsja Jekaterina Jevšina poolt kohtueelses
menetluses osutatud õigusabi kulud 144 (ükssada nelikümmend neli) eurot.

Jätta riigi kanda sundraha 645 (kuussada nelikümmend viis) eurot.

Määrata, et Boriss Rezanovil on õigus tasuda väljamõistetud menetluskulud (summas 144
eurot) osade kaupa alates kohtuotsuse jõustumisele järgnevast kuust 6 (kuue) kuu jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700089581 ning selgitus
„Boriss Rezanov, 1-16-9368, kriminaalmenetluse kulud“. Kui rahalised nõuded pole täies ulatuses
tähtaegselt tasutud suunatakse nõuded täitemenetluse läbiviimiseks kohtutäiturile täitemenetluse
seadustikus sätestatud korras.


Edasikaebamise kord

Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.

Asjaolud

Boriss Rezanov on antud kohtu alla süüdistatuna KarS § 199 lg 2 p 9 järgi selles, et tema, olles isik,
kes on varem toime pannud vargusi süstemaatiliselt – viimane vargus 26.07.2014, mille eest oli teda
karistatud KarS § 199 lg 2 p 9 järgi – ajavahemikul 16.09.-03.10.2014 viibides Narvas, Tallinna
mnt 41 asuvas kaupluses House pani toime kauplusele kuuluva jope HouseDesign, maksumusega
59,99 eurot, varguse.

Samuti tema, olles isik, kes kahe kuu jooksul pani toime 2 vargust – 26.07.2014 ja ajavahemikul
16.09.2014-03.10.2014, taas 09.12.2014 kella 18.50 paiku viibides Narvas, Kangelaste 29 asuva
kaupluse Prisma müügisaalis püüdis varastada AS Prisma Peremarket kuuluvat jopet maksumusega
149,95 eurot, kuid ei jõudnud oma kavatsust lõpule viia ning varastatud kaupa kasutada ega
käsutada, kuna oli kaupluse turvatöötaja poolt kinni peetud ja kaup oli tagastatud kauplusele.
Oma tegevusega Boriss Rezanov pani toime võõra vallasasja äravõtmise selle ebaseadusliku
omastamise eesmärgil, süstemaatiliselt, s.o KarS § 199 lg 2 p 9 järgi kvalifitseeritava kuriteo.




                                                                                               2
                                                                                  1-16-9368
Kooskõlas Boriss Rezanovi, tema kaitsja Jekaterina Jevšina ja abiprokurör Marina Zagoretsi vahel
21.10.2016 sõlmitud kokkuleppega nõuab prokurör kohtus Boriss Rezanovile KarS § 199 lg 2 p 9
ettenähtud kuriteo toimepanemise eest karistuseks 4 kuud vangistust. KarS § 65 lg 1 ja § 64 lg 1
alusel mõista liitkaristus 28.01.2016 Harju Maakohtu Liivalaia kohtumaja kohtuotsuse järgi
mõistetud karistusega - 7 kuud 27 päeva vangistust, katseajaga 3 aastat – ning lugedes kergema
karistuse kaetuks raskeima karistusega, mõista liitkaristuseks 7 kuud 27 päeva vangistust. KarS §
73 alusel jätta vangistus täielikult täitmisele pööramata, kui Boriss Rezanov ei pane katseajal toime
uut tahtlikku kuritegu. Katseajaks määrata 3 aastat.

Prokurör palub süüdimõistva otsuse korral mõista süüdistatavalt välja ka menetluskulud: kaitsja
Jekaterina Jevšina poolt kriminaalasja eeluurimisel osutatud õigusabi eest 144 eurot.
Kokkuleppe kohaselt tuleks Boriss Rezanov vabastada sundraha tasumisest täies ulatuses, kuna
tegemist on liitkaristusega KarS § 65 lg 1 alusel.

Kohtuistungil märkis Boriss Rezanov, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks ning kokkuleppe sõlmimisel avaldas
oma tõelist tahet.

Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte arvamused,
on kohus seisukohal, et süüdistatav on kokkuleppest aru saanud ja kokkuleppe sõlmimine vastab
tema tõelisele tahtele. Kriminaalasja menetlemisel on järgitud kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Boriss Rezanovit KarS §
199 lg 2 p 9 järgi vastavalt sõlmitud kokkuleppele.

Asitõendina toimikus olev CD-plaat 09.12.2014 salvestisega jätta kriminaalasja materjalide juurde.

Vastavalt sõlmitud kokkuleppele jätab kohus sundraha riigi kanda kuivõrd menetluse esemeks
olevad teod pandud toime enne eelmist kohtuotsust, mille raames mõisteti muu hulgas välja ka
sundraha, ning süüdistatava huvides olnuks nende kriminaalasjade lahendamine ühes menetluses.
Seetõttu ei ole põhjendatud uuesti sundraha väljamõistmine. Väljamõistmisele kuulub kaitsja
Jekaterina Jevšina poolt osutatud õigusabi kulud summas 144 eurot. Arvestades menetluskulude
suurust on ilmne, et nende kohene ja täies ulatuses tasumine käib süüdistatavale üle jõu. Seetõttu
annab kohus süüdistatavale õiguse tasuda väljamõistetud menetluskulud ositi kuue kuu jooksul
alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.


(allkirjastatud digitaalselt)

Astrid Asi
kohtunik




                                                                                              3
