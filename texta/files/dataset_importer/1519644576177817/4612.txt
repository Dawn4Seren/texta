                          KOHTUOTSUS
                                      Tagaseljaotsus

Kohus                          Harju Maakohus
Kohtunik                       Helina Luksepp

Otsuse tegemise aeg ja koht 20. oktoober 2016 Tallinn, Kentmanni kohtumaja

Tsiviilasja number             2-16-109915

Tsiviilasi                     XXXXOÜ hagi XXXXvastu võlgnevuse nõudes
Tsiviilasja hind                1 566,88 eurot
Menetlusosalised ja nende Hageja: XXXXOÜ (endine nimi XXXXOÜ, registrikood XXXX,
esindajad                 asukoht XXXX);
                                Hageja lepinguline esindaja: Anne-Liis Veski (isikukood
                                48403030231, OK Incure OÜ, registrikood 11542046, asukoht
                                Mustamäe      tee    16, 10617  Tallinn,   e-post:  anne-
                                liis.veski@okincure.ee);
                                Kostja: XXXX(isikukood XXXX, tegelik elukoht teadmata).
Menetluse liik                 Kirjalik menetlus

RESOLUTSIOON
  1. Rahuldada hagi tagaseljaotsusega kostja XXXX suhtes, kuna kostja ei ole kohtu poolt
     määratud tähtaja jooksul hagile vastanud.
  2. Mõista kostjalt XXXX (isikukood XXXX) hageja XXXXOÜ (registrikood XXX) kasuks
     välja poolte vahel 18.06.2014 sõlmitud laenulepingu alusel võlgnevus 749,68 eurot,
     intressid 608,40 eurot ja viivis 208,80 eurot.
  3. Menetluskulude jaotus ja kindlaksmääramine:
     3.1. Jätta menetluskulud kostja kanda.
     3.2. Mõista kostjalt XXXX hageja XXXXOÜ kasuks välja menetluskulud summas
            225 eurot (riigilõiv).
  4. Tagaseljaotsus on tagatiseta viivitamata täidetav.
  5. Avaldada tagaseljaotsuse resolutsioon väljaandes Ametlikud Teadaanded.
Edasikaebamise kord

Hageja võib esitada tagaseljaotsuse peale apellatsioonkaebuse Tallinna Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Ringkonnakohus võib apellatsioonkaebuse lahendada kirjalikus menetluses,
kui kaebaja ei taotle selle lahendamist istungil.
Kostja võib esitada tagaseljaotsuse peale kaja Harju Maakohtule 30 päeva jooksul tagaseljaotsuse


                                             1
kättetoimetamisest juhul, kui tema tegevusetus, mis oli tagaseljaotsuse tegemise aluseks, oli tingitud
mõjuvast põhjusest. Kaja võib esitada sõltumata mõjuva põhjuse olemasolust, kui: 1) hagile
vastamata jätmise puhul oli hagi kostjale või tema esindajale kätte toimetatud muul viisil kui
isiklikult allkirja vastu üleandmisega või elektrooniliselt; 2) kohtuistungile ilmumata jäämise puhul
oli kohtukutse toimetatud kostjale või tema esindajale kätte teisiti kui isiklikult allkirja vastu
üleandmisega kohtuistungil või elektrooniliselt; 3) tagaseljaotsust ei võinud seaduse kohaselt teha.
Kui tagaseljaotsus toimetatakse kätte avalikult, võib kaja esitada 30 päeva jooksul alates päevast,
kui kostja sai tagaseljaotsusest või selle täitmiseks algatatud täitemenetlusest teada. Kaja esitamisel
tuleb kostjal tasuda kautsjonina summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1 500 eurot.
Kohus selgitab, et menetlusabi taotlemise korral peab seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks menetlusabi taotletakse, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist. Kohus
selgitab, et menetlustoimingut, mille tegemiseks on kehtestatud tähtaeg, võib teha tähtaja viimasel
päeval kuni kella 24.00-ni (TsMS § 62 lg 2).
Kohtuotsuse selgitused
1. TsMS § 444 lg 3 järgi võib kohus teha tagaseljaotsuse kirjeldava ja põhjendava osata. Seetõttu
märgib kohus lühidalt vaid alljärgnevat:
Hageja esitas 13.05.2016 kostja vastu Pärnu Maakohtule maksekäsu kiirmenetluse avalduse. Pärnu
Maakohus tegi kostjale makseettepaneku, mida ei õnnestunud mõistliku aja jooksul kostjale kätte
toimetada. Pärnu Maakohus andis 29.06.2016 määrusega hageja nõude üle Harju Maakohtule.
Hageja esitas 14.07.2016 Harju Maakohtule hagi kostja vastu. Nõude aluseks on poolte vahel
18.06.2014 sõlmitud laenuleping. Harju Maakohus võttis hagi 30.08.2016 määrusega menetlusse.
Hageja nõuab kostjalt võlgnevust 749,68 eurot, intressi 608,40 eurot ja viivist 208,80 eurot. Hageja
taotleb menetluskulude hüvitamist summas 225 eurot (riigilõiv 225 eurot).
2. Hagiavaldus toimetati kostjale kätte avalikult väljaande Ametlikud Teadaanded kaudu (teate
avaldamise kuupäev 30.08.2016). Kostja ei ole kohtu poolt määratud tähtajaks ega käesoleva ajani
hagile vastanud. Kohus leiab, et hagi on hagiavalduses märgitud asjaoludega õiguslikult põhjendatud
ja tuleb rahuldada. Eeldused hagiavalduse ja ka otsuse kättetoimetamiseks avalikult TsMS § 317
alusel on täidetud.
3. TsMS § 162 lg 1 kohaselt hagimenetluse kulud kannab pool, kelle kahjuks otsus tehti. Asja
menetlenud kohus märgib kohtuotsuses ka menetluskulude jaotuse menetlusosaliste vahel (TsMS
§ 173 lg 1). Menetluskulude rahalise suuruse määrab kohus menetluskulude jaotuse alusel vajalikus
ja põhjendatud ulatuses kindlaks sõltumata poolte sellekohasest taotlusest, võttes aluseks
menetluskulude nimekirja või tsiviilasja materjalid (TsMS § 174 lg 1). Kohus vaadanud läbi hageja
menetluskulude nimekirja leiab, et need kuuluvad rahuldamisele TsMS § 162 lg 1 ja § 138 lg 2
alusel.
4. TsMS § 178 lg-te 1,2 ja 4 kohaselt saab menetluskulude jaotust ja nende suurust vaidlustada
üksnes selle kohtulahendi peale edasi kaevates, millega menetluskulude jaotus ja suurus kindlaks
määrati. Menetluskulude kindlaksmääramise peale võib edasi kaevata menetluskulude hüvitamiseks
õigustatud või menetluskulusid kandma kohustatud isik, kui vaidlustatav menetluskulude summa
ületab 200 eurot. Menetluskulude kindlaksmääramise vaidlustamisel tekkinud kulusid ei hüvitata.




                                              2
/allkirjastatud digitaalselt/
Helina Luksepp
kohtunik




                                3
