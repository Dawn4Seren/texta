                               KOHTUOTSUS
                               EESTI VABARIIGI NIMEL

                                      Tagaseljaotsus


Määruse tegemise aeg ja koht    Tartu Maakohtu Viljandi kohtumaja         10. november 2016
Tsiviilasja nr ja hagi ese      nr 2-16-13376
                                L. V. ja V. V. hagi K. V. vastu elatise väljamõistmiseks

Hagihind                        7770 eurot (2 x 215 x 9 + 3900)
Kohtunik                        Kadi Aavik
Hageja I                        L. V. (isikukood xxx; elukoht xxx xxx xxx, xxx xxx, xxx)

Hageja II                       V. V. (isikukood xxx; elukoht xxx xxx xxx, xxx xxx, xxx)

Hagejate seaduslik esindaja     J. T. (isikukood xxx; elukoht xxx xxx xxx, xxx xxx, xxx; e-
                                post: xxx@xxx )
Kostja                          K. V. (isikukood xxx, elukoht xxx xxx xxx, xxx, xxx; e-post:
                                xxx@xxx.xxx)

RESOLUTSIOON
    1.     Rahuldada hagi.
    2.     Välja mõista K. V. L. V. kasuks elatis 215 (kakssada viisteist) eurot (kuid mitte
    vähem kui pool Vabariigi Valitsuse kehtestatud kuupalga alammäär) igakuiselt alates
    11. november 2016 kuni L. V. täisealiseks saamiseni.
    3.     Välja mõista K. V. L. V. kasuks ühekordse elatis perioodi eest 01.09.2015-
    10.11.2016 summas 2380 (kaks tuhat kolmsada kaheksakümmend) eurot (1950+430).
    4.     Välja mõista K. V. V. V. kasuks elatis 215 (kakssada viisteist) eurot (kuid mitte
    vähem kui pool Vabariigi Valitsuse kehtestatud kuupalga alammäär) igakuiselt alates
    11. november 2016 kuni L. V. täisealiseks saamiseni.
    5.     Välja mõista K. V. V. V. kasuks ühekordse elatis perioodi eest 01.09.2015-
    10.11.2016 summas 2380 (kaks tuhat kolmsada kaheksakümmend) eurot (1950+430).
    6.     Määrata elatise tasumine iga kalendrikuu eest ette, s.o iga järgmise kuu elatis
    hiljemalt eelneva kuu viimasel kuupäeval.
    7.     Vabariigi Valitsuse kehtestatud kuupalga alammäära muutumisel arvestada
    kohtuotsuse täitmisel väljamõistetud elatis lapse kohta ümber uuele Vabariigi
    Valitsuse kehtestatud kuupalga alammäära poolele osale.
    8.     Kohtuotsusega väljamõistetud elatise rahasumma kuulub igakuise maksena
    ülekandmisele või üleandmisele laste emale J. T. (pangakonto nr xxx xxx xxx)
    9.     Jätta menetluskulud kostja kanda.
    10.    Tunnistada kohtuotsus viivitamatult täidetavaks.
    11.    Tühistada kohtuotsuse jõustumisel Tartu Maakohtu 06.09.2016 hagi tagamise
    kohtumäärus.
    12.    Toimetada kohtuotsuse koopia kätte menetlusosalistele ja nende esindajatele.
                                          1
Selgitused otsusele
13.1TsMS § 444 lg 3 kohaselt võib kohus tagaseljaotsuse teha kirjeldava ja põhjendava osata.
13.2 Hagimaterjalid on kostjale 01.10.2016 isiklikult allkirja vastu kätte toimetatud (tl 17).
13.3 TsMS § 420 lg 1 järgi ei saa kostja tagaseljaotsuse peale apellatsioonkaebust esitada, kuid
    võib esitada kaja. Hageja, kelle avalduse alusel on tehtud tagaseljaotsus või kelle avaldust
    kostja vastu tagaseljaotsuse tegemiseks ei rahuldata ja jäetakse tema hagi rahuldamata, võib
    esitada otsuse peale apellatsioonkaebuse. TsMS § 632 lg 1 järgi võib apellatsioonkaebuse
    esitada 30 päeva jooksul alates otsuse hagejale kättetoimetamisest, kuid mitte hiljem kui viie
    kuu möödumisel kohtuotsuse teatavakstegemisest.
13.4 TsMS § 415 lg 1 kohaselt võib kostja esitada tagaseljaotsuse peale kaja, kui tema
    tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja
    võib esitada sõltumata mõjuva põhjuse olemasolust, kui: 1) hagile vastamata jätmise puhul
    oli hagi kostjale või tema esindajale kätte toimetatud muul viisil kui isiklikult allkirja vastu
    üleandmisega või elektrooniliselt; 2) kohtuistungile ilmumata jäämise puhul oli kohtukutse
    toimetatud kostjale või tema esindajale kätte teisiti kui isiklikult allkirja vastu üleandmisega
    või kohtuistungil; 3) tagaseljaotsust ei võinud seaduse kohaselt teha.
13.5 TsMS § 415 lg 2 järgi võib kaja esitada tagaseljaotsuse kättetoimetamisest alates 30 päeva
    jooksul. Kui tagaseljaotsus toimetatakse kätte avalikult, võib kaja esitada 30 päeva jooksul
    alates päevast, kui kostja sai tagaseljaotsusest või selle täitmiseks algatatud täitemenetlusest
    teada.
13.6. TsMS § 142 lg 1 kohaselt tasutakse kajalt kautsjon. Sama sätte lg 2 kohaselt tasutakse
    kautsjonina summa, mis vastab riigilõivule poolelt hagihinnalt, kuid mitte vähem kui 100
    eurot ja mitte rohkem kui 1500 eurot. Kautsjon 325 eurot tuleb kostjal tasuda
    Rahandusministeeriumi kontole nr EE571010220229377229 SEB Pank; nr
    EE062200221059223099 Swedbank; nr EE513300333522160001 Danske Bank;
    EE221700017003510302 Nordea Bank, selgitusega „kautsjon tsiviilasjas nr 2-16-13376“.
    TsMS § 149 lg 5 kohaselt tagastatakse kautsjon kaja osalise või täieliku rahuldamise korral
    kohtumääruse alusel. Kaja rahuldamata jätmise korral arvatakse kautsjon riigituludesse.
13.7 TsMS § 417 lg 2 kohaselt rahuldab kohus kaja ja taastab menetluse vastavalt kaja ulatusele
    olukorras, millises see oli enne tagaseljaotsuse põhjustanud toimingu tegemata jätmist, kui
    kaja on esitatud õiges vormis ja õigel ajal ning avaldaja on põhistanud mõjuva põhjuse, mis
    takistas tal tagaseljaotsuse aluseks olnud menetlustoimingut tähtaegselt tegemast ja kohtule
    sellest teatamast või kui esineb muu alus, mille tõttu ei võinud tagaseljaotsust teha.
    Menetluse taastamiseks ei ole vajalik mõjuv põhjus, kui kaja esitamiseks ei ole mõjuv
    põhjus vajalik.
13.8 TsMS § 187 lg 6 kohaselt, kui menetlusosaline taotleb menetlusabi, peab ta esitama tähtaja
    kestel apellatsioonkaebuse; kaebuse põhjendamiseks või riigilõivu tasumiseks või kaebuses
    esineva sellise puuduse kõrvaldamiseks, mis on seotud menetlusabi taotlemisega, annab
    kohus mõistliku tähtaja pärast menetlusabi taotluse lahendamist, kui see taotlus ei ole
    esitatud põhjendamatult või tähtaja pikendamise eesmärgil.

(allkirjastatud digitaalselt)

Kadi Aavik
kohtunik




                                                 2
