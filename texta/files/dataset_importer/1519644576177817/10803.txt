                                                                 Tsiviilasi nr 2-16-108699




                        KOHTUOTSUS
                             EESTI VABARIIGI NIMEL
                                   Tagaseljaotsus

Kohus                          Tartu Maakohus
Kohtunik                       Heiki Kolk

Otsuse avalikult teatavaks     12. juulil 2016, Võru kohtumaja
tegemise aeg ja koht
Tsiviilasja number             2-16-108699

Hagi ese                       Võru Kinnisvara OÜ hagi K. V. vastu võlgnevuse
                               nõudes
Tsiviilasja hind               1 339, 14 eurot
Pooled ja nende esindajad      Hageja Võru Kinnisvara OÜ, registrikood 10287913,
                               asukoht Vabaduse 22 Võru 65609; seaduslik esindaja
                               Mati Kriis; e-post:mati@vorukinnisvara.ee;
                               Kostja K. V. , isikukood: xxxxxxxxxxx, elukoht
                               xxxxxxxxxxxxxxxxxxxxxxxx,             xxxxxxxxxxxxxx-
                               xxxxxxxx, e-post: xxxxxxxxxxxxx@gmail.com.
Menetluse liik                  Kirjalik menetlus
RESOLUTSIOON

1. Rahuldada Võru Kinnisvara OÜ hagi K. V. vastu.

2. Välja mõista K. V. `lt Võru Kinnisvara OÜ kasuks põhivõlg summas 1002, 06 eurot ja
seisuga 02.06.2016 viivis summas 117, 63 eurot.
3. Välja mõista K. V. `lt OÜ Võru Kinnisvara kasuks alates 03.06. 2016 viivis 0,06%
päevas tasumata põhivõlalt kuni põhivõla, so 1002, 06 euro täitmiseni, kusjuures
viivisenõue kokku koos sissenõutavaks muutunud viivisega 117, 63 eurot ei või ületada
põhinõude 1002, 06 euro suurust.
4. Tunnistada kohtuotsus tagatiseta viivitamata täidetavaks.

Menetluskulude jaotus
5. Jätta menetluskulud K. V. kanda.
6. Välja mõista K. V. `lt Võru Kinnisvara OÜ kasuks menetluskulu 200 eurot.
Edasikaebamise kord

Võru Kinnisvara OÜ võib esitada apellatsioonkaebuse 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel Tartu Maakohtu otsuse

                                                                                      1(3)
 avalikult teatavaks tegemisest, Tartu Ringkonnakohtule, kusjuures kaebus võidakse
 lahendada kirjalikus menetluses, kui kaebuses ei taotleta selle lahendamist istungil.

 K. V. võib esitada Tartu Maakohtule Võru kohtumajja tagaseljaotsuse peale kaja, kui tema
 tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja
 võib esitada sõltumata mõjuva põhjuse olemasolust, kui: 1) hagile vastamata jätmise puhul
 oli hagi kostjale või tema esindajale kätte toimetatud muul viisil kui isiklikult allkirja vastu
 üleandmisega või elektrooniliselt; 2) kohtuistungile ilmumata jätmise puhul oli kohtukutse
 toimetatud kostjale või tema esindajale kätte teisiti kui isiklikult allkirja vastu
 üleandmisega või kohtuistungil; 3) tagaseljaotsust ei võinud seaduse kohaselt teha. Kaja
 võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
 toimetatakse kätte avalikult, võib kaja esitada 30 päeva jooksul alates päevast, kui kostja
 sai tagaseljaotsusest või selle täitmiseks algatatud täitemenetlusest teada. Kui
 tagaseljaotsus tehti eelmenetluses seetõttu, et kostja ei vastanud tähtaegselt kohtule või ei
 ilmunud eelistungile, tuleb kajale lisada kõik asja ettevalmistamise lõpuleviimiseks vajalik.
 Kajalt tuleb tasuda kautsjon summas, mis vastab riigilõivule poolelt hagihinnalt, kuid mitte
 vähem kui 100 eurot ja mitte rohkem kui 1500 eurot (TsMS § 142 lg 2). Menetlusabi
 taotlemisel peab menetlusabi taotleja seaduses sätestatud tähtaja järgimiseks tegema tähtaja
 kestel ka menetlustoimingu, mille tegemiseks ta menetlusabi taotleb, eelkõige esitama kaja
 (TsMS § 187 lg 6).

KIRJELDAV JA PÕHJENDAV OSA

1. Tartu Maakohtu menetluses on Võru Kinnisvara OÜ hagi K. V. vastu võlgnevuse põhinõude
1002, 06 euro ja seisuga 02.06. 2016 sissenõutavaks muutunud viiviste 117, 63 euro nõudes
viivisemääraga 0,06% päevas. Samuti taotleb hageja TsMS § 367 alusel välja mõista alates
03.06.2016 viivis 0,06% päevas põhinõudelt kuni põhinõude täieliku tasumiseni. Hagiavalduse
kohaselt kuulub kostjale korteriomand aadressil Kose tee 7, Võrus, korteri nr 7. Hageja on
korteriomanike otsustega valitud elamu valitsejaks. Kostja pole tasunud korteriomandi
valitsemisest tulenevaid perioodil 31.05.2014 kuni 31.03.2016 esitatud arveid. Hagiavalduse
esitamise seisuga (so 02.06.2016) oli tasumata kohustuse põhinõue 1002, 06 eurot ja
viivisenõue 117, 63 eurot. Hageja on oma nõude põhjendamiseks esitanud kohtule Kose tee 7
korteriomanike üldkoosoleku protokollid, võla- ja viivise arvestused ning kostjale esitatud
arved alates 31.05.2014-31.03.2016 (tl 10-36).Tsiviilkohtumenetluse seadustiku (TsMS) § 444
lõike 3 alusel jätab kohus käesolevast otsusest välja kirjeldava ja põhjendava osa.

2. Hagimaterjalid ja kirjaliku vastuse nõue on kostjale isiklikult kättetoimetatud 09.06.2016 ( tl
45). Kostja, kellele kohus andis kirjaliku vastuse esitamise tähtaja, ei ole tähtaegselt kohtule
vastanud. Hageja taotles hagiavalduses hagi rahuldamist tagaseljaotsusega, kui kostja ei vasta
kohtu poolt määratud tähtajaks.

TsMS § 407 lg 1 kohaselt võib kohus hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud. Kohus leiab, et hagi kuulub
rahuldamisele korteriomandiseaduse (KOS) §-de 13 lg 1; 21 lg 2 p 1, 5; võlaõiguse (VÕS) §-
de 76 lg 1, 100, 101 lg 1, 6; TsMS § 367 alusel.

3. TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta
viivitamata täidetavaks.

MENETLUSKULUD

                                                                                                2(3)
4. TsMS § 162 lg 1 kohaselt kannab hagimenetluses kulud pool, kelle kahjuks otsus tehti.
Kohus, rahuldades hagi kostja kahjuks, jätab TsMS §-de 162 lg 1 alusel menetluskulud kostja
kanda.

Vastavalt TsMS § 174 lg-le 1 määrab kohus menetluskulude rahalise suuruse menetluskulude
jaotuse alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Hageja on taotlenud kostjalt välja mõista menetluskuluna
riigilõiv hagiavalduse esitamisel 200 eurot. TsMS § 138 lg 1, 2; § 139 lg 2 tulenevalt on
põhjendatud hageja menetluskuluna välja mõista hagiavalduse esitamisel vastavalt hagihinnale
tasutud riigilõiv 200 eurot.



/allkirjastatud digitaalselt/

Heiki Kolk
kohtunik




                                                                                             3(3)
