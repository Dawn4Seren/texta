                                                                        1-15-7559




                        KOHTUOTSUS
                        EESTI VABARIIGI NIMEL


Kohus                          Pärnu Maakohus

Otsuse tegemise aeg ja koht    18. mai 2016.a Pärnu Maakohtu Kuninga tn
                               kohtumaja
Kriminaalasja number           1-15-7559 (14250100176)

Kohtukoosseis                  Kohtunik Igor Pütsep
Kohtuistungi sekretär          Kadi Neeme
                               Veiko Kalme süüdistuses KarS § 201 lg 2 p 1, § 209
Kriminaalasi                   lg 2 p 1, § 344 lg 1 ja § 345 lg 1 järgi üldmenetluse
                               korras
Ringkonnaprokurör              Merike Lugna
Süüdistatav                    VEIKO KALME
                               isikukood:          37109044919

Kaitsja                        Vandeadvokaat Alar Neiland

RESOLUTSIOON                     Juhindudes KrMS § 315 lg 4, § 311-313, § 180 lg 1
                                 järgi
Tunnistada Veiko Kalme süüdi KarS § 209 lg 2 p 1 järgi ning mõista karistuseks
üks (1) aasta ja (6) kuus kuud vangistust.

Mõista Veiko Kalme õigeks KarS § 344 lg 1 järgi.

Tunnistada Veiko Kalme süüdi KarS § 345 lg 1 järgi ning mõista karistuseks kuus
(6) kuud vangistust.

Mõista Veiko Kalme õigeks KarS § 201 lg 2 p 1 järgi.

KarS § 64 lg 1 alusel lugeda kergem karistus kaetuks raskeima karistusega ning
mõista Veiko Kalme’le liitkaristuseks üks (1) aasta ja (6) kuus kuud vangistust.

KarS § 73 lg 1, 3 alusel jätta karistus täielikult täitmisele pööramata, kui Veiko
Kalme ei pane 1 (ühe) aasta ja kuue kuulise katseaja jooksul toime uut tahtlikku
kuritegu.

Tõkendit Veiko Kalme suhtes kohaldatud ei ole. Karistusaja algust arvata alates
kohtuotsuse kuulutamisest.


                                     1 (23)
                                                                         1-15-7559


Arvata menetluskuludeks sundraha 645 € ja käekirjaekspertiisi tasu 282 €.

Välja mõista Veiko Kalme`lt riigituludesse menetluskulud: KrMS § 179 lg 1 p 2 alusel
sundraha 645 € ja KrMS § 175 lg 1 p 3 alusel 1/2 käekirjaekspertiisi tasust ehk 141 €
(akt nr. 13E-DK0130), kokku 786 €. 1/2 käekirjaekspertiisi tasust ehk 141 € jätta
KrMS § 181 lg 1 alusel riigi kanda.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355
Swedbank AS-is või a/a nr: EE401700017002872300 Nordea Bank Finland PLC Eesti
filiaalis või a/a nr: EE873300333499990003 Danske Bank AS Eesti filiaalis,
kohustuslik on märkida maksekorraldusele viitenumber 99916700037096.
Selgituseks märkida: menetluskulud, isiku nimi, kriminaalasja number.
Välja mõistetud summad tasuda 30 päeva jooksul kohtuotsuse jõustumise hetkest.
Kui rahalised nõuded pole täies ulatuses tähtajaks täidetud suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

Tsiviilhagid.

Rahuldada x`i poolt esitatud tsiviilhagi osaliselt ning välja mõista Veiko Kalme`lt
Võlaõigusseaduse (edaspidi VÕS) § 1043, § 1045 lg 1 p 5, 8 alusel kannatanu x`i
kasuks 10 000 €, milline summa kanda kannatanu Swedbank AS a/a nr
EExxxxxxxxxxxxxxxxx.

KrMS § 310 lg 2 alusel jätta läbivaatamata x OÜ esitatud tsiviilhagi 5000 euro
suuruses summas. KrMS § 310 lg 3 kohaselt selgitada, et kannatanul on õigus esitada
hagi uuesti tsiviilkohtumenetluse korras.
Asitõendeid ei ole.


Edasikaebamise kord

Apellatsioonõiguse kasutamise soovist teatada Pärnu Maakohtule kirjalikult 7 päeva
jooksul, alates kohtuotsuse resolutiivosa kuulutamisest. Apellatsioonkaebus tuleb
esitada Tallinna Ringkonnakohtule 15 päeva jooksul alates otsuse avalikult
teatavakstegemisest.

Faktilised asjaolud
Veiko Kalme`le on esitatud süüdistus selles, et tema, olles varem toime pannud
varguse, lõi 12.03.2012 sõlmitud ning tema enda, OÜ x esindaja x ja x poolt
allkirjastatud laenulepingu nr 1 punktis 1.2 märgitud 10 000 euro saamise eesmärgil
teadvalt x`le väära ettekujutuse, et x laenab 12.03.2012 laenulepingu nr 1 alusel 10
000 eurot OÜ-le x, kes peaks vastavalt laenulepingu nr 1 punkti 2.1 kohaselt
tagastama laenusumma koos intressidega hiljemalt 12.04.2012.

Veiko Kalme pani eelnimetatud lepingust tulenevate kohustuste täitmise tagatiseks
OÜ-le x kuuluva 1997.a kopp/giljotoon Kobelco SK 100-3 ning andis xle eelnimetatu
tõestuseks tema käes olnud masina soetusdokumendid, mistõttu tekkis x`l vale
ettekujutus, et tal on õigus vastavalt laenulepingu nr 1 punktile 3.1 pöörata tagatis
täitmisele, kui laenusumma koos intresside ja viivistega ei ole tasutud hiljemalt



                                      2 (23)
                                                                           1-15-7559

01.05.2012.

Kriminaalmenetluses on selgunud, et OÜ x esindaja x ei olnud teadlik äriühingu nimel
sõlmitud laenulepingust nr 1, ei ole seda allkirjastanud ning samuti ei ole OÜ x
esindaja x laenulepingus nr 1 nimetatud summat kätte saanud.

Varem varguse toimepannud isikuna teisele isikule varalise kahju tekitamisega
tegelikest asjaoludest teadvalt ebaõige ette kujutuse loomise teel pani Veiko
Kalme KarS § 209 lg 2 p 1 järgi kvalifitseeritava kuriteo.

Veiko Kalme palvel laenas x OÜ-le x 10 000 eurot ning koostas valmis laenulepingu
blanketi, mille laenuandja x ja käendaja Veiko Kalme Pärnu maakonnas allkirjastasid.
Peale allkirjastamist võttis Veiko Kalme lepingu ning pidi selle viima laenusaaja OÜ x
juhatuse liikmele x allkirjastamiseks. Kriminaalmenetluses täpselt tuvastamata ajal tõi
Veiko Kalme xle laenulepingu, millele oli lisatud ka kolmas allkiri. Kriminaalmenetluse
käigus on selgunud, et lepingul ei ole x`i allkiri, mistõttu on alus eeldada, et Veiko
Kalme võltsis x`i allkirja 12.03.2012 koostatud laenulepingul nr 1 eesmärgiga saada
laenulepingul märgitud summa ja jätta ühtlasi mulje, et x laenab raha OÜ-le x, kes
hakkab täitma laenulepingust tulenevaid kohustusi.

Dokumendi võltsimisega eesmärgiga omandada õigus saada laenu ja vabaneda
kohustustest laen tagasi maksta pani Veiko Kalme toime KarS § 344 lg 1 järgi
kvalifitseeritava kuriteo.

Veiko Kalme palvel laenas x OÜ-le x 10 000 eurot ning koostas valmis laenulepingu
blanketi, mille laenuandja x ja käendaja Veiko Kalme Pärnu maakonnas allkirjastasid.
Peale allkirjastamist võttis Veiko Kalme lepingu ning pidi selle viima laenusaaja OÜ x
juhatuse liikmele xle allkirjastamiseks. Kriminaalmenetluses täpselt tuvastamata ajal
tõi Veiko Kalme xle laenulepingu, millele oli lisatud ka kolmas allkiri.
Kriminaalmenetluse käigus on selgunud, et lepingul ei ole xi allkiri, seega kasutas
Veiko Kalme võltsitud xi allkirjaga laenulepingut nr 1 eesmärgiga saada laenulepingus
märgitud summa selliselt, et x le jääks mulje, et tegelik laenusaaja on OÜ x, kes täidab
ka laenulepingust tulenevaid kohustusi.

Võltsitud dokumendi kasutamisega eesmärgiga omandada õigus saada laenu ja
vabaneda kohustustest laen tagasi maksta pani Veiko Kalme toime KarS § 345 lg
1 järgi kvalifitseeritava kuriteo.

x OÜ (registrikood x) kasutas alates 2012 sügisest x OÜ-le (registrikood x) kuuluvaid
tehnikavahendeid ning nende juurde kuuluvaid kolme puistematerjalide veoks
ehitatud konteinerit, mille kasutusõigus tulenes 12.12.2012 x OÜ ning x OÜ vahel
sõlmitud rendilepingust. Veiko Kalme x OÜ juhatuse liikmena omastas OÜ-le x
kuuluva ühe puistematerjali veoks mõeldud konteineri maksumusega 5000 eurot,
sõlmides 27.08.2012 müügilepingu summas 3500 eurot, kus konteineri ostjaks oli x,
misjärel andis juulikuus 2013, kohtueelse menetlusega täpselt tuvastamata
kuupäeval, konteineri üle xle x OÜ kasutuses oleval ladustamisplatsil x vahetus
läheduses. Omastamisega tekitas Veiko Kalme x OÜ-le varalist kahju 5000 euro
suuruses summas.

Valduses oleva võõra vallasasja ebaseaduslikult enda kasuks pööramisega
isikuna, kes on varem toime pannud varguse ja kelmuse, pani Veiko Kalme toime
KarS § 201 lg 2 p 1 järgi kvalifitseeritava kuriteo.



                                       3 (23)
                                                                             1-15-7559




Menetluse käik
Kohtuistungil jäi ringkonnaprokurör süüdistusaktis esitatud juurde ning palus Veiko
Kalme süüdi tunnistada KarS §§-de 209 lg 2 p 1, 344 lg 1, 345 lg 1 ja § 201 lg 2 p 1
järgi ja mõista liitkaristuseks kaks (2) aastat vangistust. KarS § 73 lg 1, 3 alusel jätta
karistus täielikult täitmisele pööramata, kui Veiko Kalme ei pane 2 (kahe) aastase
katseaja jooksul toime uut tahtlikku kuritegu. Süüdistatav end temale
etteheidetavates süütegude toimepanemises süüdi ei tunnistanud. Kaitsja palus Veiko
Kalme kõigis süüdistustes õigeks mõista, kuna tema süü pole leidnud tõendamist ja
jätta tsiviilhagid rahuldamata.


Maakohtu seisukoht


Süüdistus KarS § 209 lg 2 p 1 järgi
Veiko Kalmele on esitatud süüdistus sellest, et tema, olles varem toime pannud
varguse, lõi 12.03.2012 sõlmitud ning tema enda, OÜ x esindaja x’i ja x poolt
allkirjastatud laenulepingu nr 1 punktis 1.2 märgitud 10 000 euro saamise eesmärgil
teadvalt x ’ile väära ettekujutuse, et x laenab 12.03.2012 laenulepingu nr 1 alusel 10
000 eurot OÜ-le x, kes peaks vastavalt laenulepingu nr 1 punkti 2.1 kohaselt
tagastama laenusumma koos intressidega hiljemalt 12.04.2012.

Veiko Kalme pani eelnimetatud lepingust tulenevate kohustuste täitmise tagatiseks
OÜ-le x kuuluva 1997.a kopp/giljotiin Kobelco SK 100-3 ning andis x eelnimetatu
tõestuseks tema käes olnud masina soetusdokumendid, mistõttu tekkis x ’il vale
ettekujutus, et tal on õigus vastavalt laenulepingu nr 1 punktile 3.1 pöörata tagatis
täitmisele, kui laenusumma koos intresside ja viivistega ei ole tasutud hiljemalt
01.05.2012.

Kriminaalmenetluses on selgunud, et OÜ x esindaja x ei olnud teadlik äriühingu nimel
sõlmitud laenulepingust nr 1, ei ole seda allkirjastanud ning samuti ei ole OÜ x
esindaja x laenulepingus nr 1 nimetatud summat kätte saanud.

Kelmuse objektiivne koosseis moodustub petmisest, mille tulemusena kannatanu teeb
varakäsutuse ning saab varalist kahju. Petmine on tegelikest asjaoludest ebaõige
ettekujutuse loomine, mille tagajärjel teine inimene satub eksimusse.

12.03.2012.a. kuupäeva kandva laenulepingu nr 1 (tl 32-34) kohaselt on x
(laenuandja) ning x OÜ (laenusaaja) kokku leppinud, et laenuandja annab
laenusaajale 10 000 € (lepingu p1.2). Lepingu p 1.4 kohaselt annab laenuandja
laenusumma laenusaajale üle sularahas. Laenusumma tagasimakse kuupäevaks on
määratud hiljemalt 12.04.2012.a. (lepingu p 2.1) ning summade tagastamise viisiks on
määratud sularaha (lepingu p 2.2). Samuti on lepingu p 10.3 fikseeritud, et raha
10 000 € on kätte saadud sularahas 12.03.2012.a. Leping on sõlmitud kolmepoolsena
laenuandja x, Laenusaaja esindaja x ja käendaja Veiko Kalme. Lepingu kahe esimese
lehekülje allosas on kolm allkirja ning viimasel lehel on allkirjad osapoolte kontaktide
juures olevatel joontel.

Kannatanu x andis kohtus ütlusi selle kohta, et sõlmis 2012 aastal x `ga laenulepingu,


                                        4 (23)
                                                                              1-15-7559

esindajana oli juriidiliselt kirjas x, aga kannatanu suhtles Veiko Kalme`ga. X nägi nii
enne kui ka pärast lepingu sõlmimist, need isikud (x ja Kalme – kohtu täpsustus) ei
olnud kannatanule võõrad. Oli ka varem x `ga laenusuhtes olnud, suhtlemine käis
kogu aeg Veiko Kalmega, aga laenu küsimine oli x` poolt. 2012.a. küsis kannatanult
laenu Veiko Kalme, alati küsis tema, mitte keegi teine. Varasemad laenud, arvuliselt ei
osanud täpsustada, olid korrektsed. Raha andis ülekandega läbi panga ja sai
samamoodi tagasi. Laenuperiood oli tavaliselt kuudes või nädalates. Konkreetse laenu
puhul oli laenuleping ja tagatiseks üks seade giljotiiniga kokku. Kuna laenusumma oli
suur, siis võttis kannatanu eraldi Veiko Kalme käenduse ja eraldi panditi ka üks x
giljotiin. Raha üleandmine toimus kokkuleppel, käest-kätte Veiko Kalme`ga. Raha
üleandmine toimus enne, hiljem sai kannatanu allkirjadega lepingud. Kuna laenu
küsiti OÜ-le ja juriidilist esindajat kohal ei olnud, siis lepingul olid mõlemad allkirjad
ja Veiko Kalme läks seda allkirjastama. Paari nädala jooksul pärast lepingu sõlmimist
ja raha üleandmist sai x`i allkirjaga lepingu tagasi.

Esimene kokkuleppe laenu tagastamise osas oli, et kuu aja jooksul või laen üheks
kuuks. Laenu tagasi ei saanud, küsis Veiko Kalme`lt esialgu, kes ütles, et kehvad
ajad, kohe-kohe laekub, siis kinnitas, et rahad laekusid, aga juhatuse liige kandis
kuskile mujale. Kuskil maal mõtles kannatanu x `iga kokku saada. Täpselt ei mäleta,
millal toimus tema, x`i ja Veiko Kalme kohtumine. Kohtumisel kannatanu
laenulepingut x `ile ei näidanud, tol hetkel allkirja osas küsimust ei olnud, paistis, et x
teadis asjast, ei olnud kannatanu poole pöördunud küsimusega, et mis summast jutt
või mida sa küsid. Kannatanu kohtumisel oma sõnul otseselt ei küsinud laenatud
10 000 eurot. Kannatanu ei osanud öelda, kas x sai kohtumisel aru, millisest
laenulepingust jutt, ta olevat saanud aru, et on mingi kohustus kannatanu ees.
Kannatanu oli oma sõnul x firma arvele kandnud ettemaksu materjali osas,
kohtumisel ei olnud juttu, et nüüd räägitakse sellest või teisest asjast eraldi. Pärast
seda, kui selgus, et laenulepingul tagatist ei olegi, proovis kannatanu x `iga ühendust
saada talle teadaoleval kontaktil, aga ei saanud. Sellest, et allkiri lepingul võib-olla ei
ole x `i oma, sai kannatanu oma sõnade kohaselt teada uurija juures ridade vahelt
lugedes.

Tunnistaja x andis kohtus ütlusi selle kohta, et x andis raha x OÜ-le. Oli mitmeid raha
ülekandeid ja tagasimaksmisi. Laenusaaja ja laenuvõtja olid alati firmad. Laenamine
toimus suulisel kokkuleppel, maksimum summa oli tunnistaja mäletamist mööda
10 000 eurot. Laenatud raha tuli pangaarvele, see oli toimunud 2012 aastal. Kõike
laene ei ole tagastatud, x võlgnevat x`ile umbes 5000 eurot, selle summa osas
laenulepingut sõlmitud ei olnud. Laenulepingud ei olnud kirjalikult, kuna oli varasem
koostöö, pretensioone ei olnud, oli usaldus. Kokku leppis Veiko Kalme, kui tema
kokku leppis, siis mingeid pabereid tunnistaja sõnul ei tehtud. Kokkulepe oli, et mingi
summa kantakse üle aga enam ei mäletavat, kuidas täpselt oli. Tagatiste osas selgitas
tunnistaja, et neid kategooriliselt ei olnud, teadvat seda 100%. Hiljem on laenudest x`i
ja Veiko Kalme`ga rääkinud, x`l oli 5000 euro suurune võlgnevus ja sellest oli juttu,
summat selgelt välja ei öeldud. Kuna oli edasise koostöö perspektiiv, siis räägiti
rohkem tööst, oli selge, et summa tuleb ära tasuda. Tunnistaja oma sõnul ei teadvat
midagi kirjalikust lepingust x`iga, ei ole kuhugi alla kirjutanud. Kohus näitab
tunnistajale 12.03.2012.a. kuupäeva kandvat laenulepingut (tl 32-34) ja tunnistaja
kinnitab, et lepingul ei ole tema allkirjad, samuti, et ei ole saanud lepingus viidatud
10 000 eurot, ka mitte Veiko Kalme`lt sularahas.

23.09.2013.a. ekspertiisiaktis nr x (tl 27-30) on ekspert vastanud küsimustele, kas
ekspertiisiks esitatud dokumendi „Laenuleping nr 1“ esimese lehekülje all keskmine,
teise lehekülje all keskmine ja kolmanda lehekülje sõnade „Laenu saaja“ kohal olevad



                                         5 (23)
                                                                              1-15-7559

allkirjad on x `i allkirjad, vastanud eitavalt. Ekspert on hinnanud talle esitatud
vaidlustatud materjali ja võrdlusmaterjali ja jõudnud järeldusele, et esitatu võimaldab
ekspertiisi teostada. Allkirjade võrdlemisel on ekspert välja toonud, et vaidlustatud
allkirjad põhiosas järgivad x `i võrdlusallkirjade ülesehitust. Küll aga on tuvastanud
ekspert lahkuminekud järgnevates eritunnustes: liikumise vorm tähtede ja
täheelementide kirjutamisel, liikumissuuna iseärasused, punktide asetus ja paigutus.
Eespool     märgitud     tunnused    moodustavad      eksperdi    hinnangul     erinevad
käekirjatunnuste kogumid, mis on aluseks arvamusele, et vaidlustatud allkirjad x `i
nimelt ei ole kirjutatud x `i poolt.

25.07.2013.a. vaatlusprotokollis (tl 35-40) vaadeldakse AS x Pank poolt 02.04.2013.a.
kirjaga nr 3.2-4/57289-1 väljastatud x OÜ arvelduskonto nr x ajavahemiku
01.01.2012.a. kuni 02.04.2013.a. kohta; AS x Pank poolt 18.06.2013.a. kirjaga nr
112-2-6/K11965285 väljastatud x OÜ arvelduskonto nr xxxxxxxxxxx ajavahemiku
09.08.2006.a. kuni 10.06.2013.a. kohta ja x `i arvelduskonto nr xxxxxxxxxxx
ajavahemiku 09.08.2006.a. kuni 10.06.2013.a. kohta; x Bank A/S Eesti filiaal
02.05.2013.a. kirjaga nr A16-3/04471 väljastatud x OÜ arvelduskonto nr
xxxxxxxxxxxxxxxxx ajavahemiku 25.06.2012.a. kuni 01.05.2013.a. kohta.

Protokollis on välja toodud, et OÜ x arvelduskonto nr x väljavõtte kohaselt on
ajavahemikul 01.01.2012.a. kuni 02.04.2013.a. OÜ x ja OÜ x kontode vahel tehtud
ülekandeid perioodil 23.01-21.02.2012.a. OÜ x arvelduskonto nr x väljavõte
ajavahemikust 01.01.2011.a. kuni 10.06.2013.a. näitab, et OÜ x ja OÜ x kontode
vahel on tehtud ülekandeid perioodil 23.01-21.02.2012.a. Ehk kõik tehingud jäävad
laenulepingu sõlmimise eelsesse perioodi. Samuti kinnitab protokoll tunnistaja x sõnu
selle kohta, et OÜ x on x `ile võlgu ca 5000 €. Nimelt on 21.02.2012.a. OÜ x kandnud
OÜ x arveldusarvele 5000 €, asitõendi vaatlusprotokollis vaadeldud ajavahemikul
selles summas tagasimakset OÜ x poolt OÜ-le x teostatud ei ole.

Süüdistatav Veiko Kalme andis kohtus ütlusi, et x `iga tegi aastaid tagasi ühe
laenulepingu. x tegeles süüdistatavaga samas valdkonnas, Veiko Kalme oma sõnul
rentis x ilt töökoda, vahest on x ostnud kaupa süüdistatavalt. x `iga oli suhtlus ajal,
mil süüdistatav töötas OÜ-s x juhatajana. Samuti kinnitas süüdistatav, et tegi
koostööd OÜ-ga x ja x `iga, mis seisnes selles, et renditi OÜ-lt x oma töös kasutatavat
tehnikat. Laenulepingu osas Veiko Kalme andis selgitusi, et 2012.a. alguses x küsinud
tema käest, kas tal on tuttavat, kes saaks lühikeseks ajaks raha laenata, seda juhtus
mitu korda, kui mitu, täpselt ei mäleta. Raha maksti alati ülekandega OÜ x arvele,
süüdistatav eeldas, et x tegi ülekande kas firma või enda (isiklikult – kohtu täpsustus)
arvelt. Käesolevas laenulepingus on Veiko Kalme sõnul kaks kuupäeva, et siis
21.02.2012.a. OÜ x sai 5000 eurot laenu, mis on tänaseni tagasi maksmata, pluss
23.01.2012.a. OÜ x müüs ostumüügi lepingu alusel x `i firmale, süüdistatav ei mäleta
firma nime, oli metsamaterjali ja samast müügiarvest jäi x saamata umbes 5000 euro
väärtuses materjali ehk siis siit tulenebki see summa mis on seotud selle
laenulepinguga, mis jäi x `il saamata OÜ-lt x ehk x`i käest. Hiljem selgus, et x ja x ei
kavatsegi seda raha tagasi maksta. Mille peale x ettepanekul tehti laenuleping kus
Veiko Kalme oli käendajaks. Käendus oli x `i soov, seda oli ka enne olnud aga eelnevalt
oli olnud suusõnaline, sest raha on tagasi makstud ja kõik on korras olnud. Ei mäleta
täpset päeva, millal see oli, mingi kuu või paar hiljem, see oli pärast seda kui raha oli
juba laekunud ja oli selge, et seda raha ei tule tagasi sealt (OÜ-lt x – kohtu täpsustus).
Lepingu koostas ja tegi süüdistatava sõnul x ja ta tõi selle valmis kujul, näitas seda
ja seal samas kirjutasid Veiko Kalme ja x lepingule alla. Leping anti Veiko Kalme kätte,
kes pidi selle viima Tallinna, et x `ilt allkiri sinna saada. Süüdistatava ütluste kohaselt
andis ta lepingu x `i kätte, sai hiljem, ei täpsusta millal, allkirjastatult x`ilt tagasi.
Tagatise osas selgitas süüdistatav, et kopp pandi käendusele lisaks, kuna see tehnika


                                         6 (23)
                                                                            1-15-7559

oli reaalselt olemas ja x`i käes ja ta olevat telefoni teel andnud nõusoleku kopa
tagatisena kasutamise osas. Tehnika dokumentatsioon oli süüdistatava käes, kuna
tegemist oli tehnikaga, mida süüdistatava OÜ-lt x rentis. Lepingu sõlmimise eesmärk
oli, et x oma raha tagasi saaks. Lepingul oleva allkirja võltsitusest sai süüdistatav oma
sõnul teada, kui ta politseisse kutsuti. Oma sõnul tema lepingust varalist kasu ei
saanud. Veiko Kalme oma sõnul x `ilt reaalselt 10 000 eurot ei saanud sularahas, kõik
tehingud toimusid ülekandega. Süüdistatava sõnul x ja x valetavad tema peale.

Eelpool viidatud arveldusarvete vaatluse protokoll kinnitab, et x, läbi ettevõtte x OÜ,
laenas korduvalt 2012.a. veebruari kuus OÜ-le x raha, mis kanti üle ühe ettevõtte
arvelduskontolt teisele ning tagastati sarnaselt. Samuti on sellise praktika olemasolu
kinnitanud oma ütlustes x, x ja süüdistatav. Samuti on kõik kolm oma ütlustes
kirjeldanud, et süüdistatav Veiko Kalme oli iga kord protsessi kaasatud, vahendades
laenusaaja ja laenuandja omavahelist suhtlust. x `i sõnul pöördus Veiko Kalme
taaskord tema poole, et OÜ-le x raha laenata, summa suurusest tingitult vormistati
seekord laen kirjalikult.

Laenulepingust nr 1 nähtuvalt on laenu saajaks OÜ x, keda esindab x, laenusumma
10 000 €, mis antakse üle ja tagastatakse sularahas ning laenu tagastamise tähtaeg
on 12.04.2012.a. x `i sõnade kohaselt pöördus 10 000 € laenu saamise sooviga tema
poole Veiko Kalme, aga tegelikuks laenu saajaks pidi olema OÜ x. x kohtus kinnitas, et
ei ole Laenulepingut nr 1, mida talle kohtuistungil ka näidati, varem näinud ega
allkirjastanud. Teostatud käekirjaekspertiis kinnitab, et laenuleping ei ole xi poolt
allkirjastatud. x kinnitas kohtule, et ei ole Veiko Kalme`lt saanud sularaha summas
10 000 €, samuti tunnistas Veiko Kalme, et ei ole 10 000 € sularahas x`ile üle andnud.

Laenulepingu nr 1 omakäeliselt allkirjastamist kinnitasid kohtus nii x kui ka Veiko
Kalme.

Veiko Kalme sõnul ei ole x kunagi andnud ka talle sularaha 10 000 eurot, seda enam
käest-kätte, ilma selle kohta paberit tegemata. x `i ütluste kohaselt andis ta sularaha
Veiko Kalme`le üle enne, kui sai ka kolmanda allkirjaga varustatud laenulepingu
eksemplari. Laenulepingus nr 1 on punktis 10.3 fikseeritud laenu üleandmise aeg –
12.03.2015.a. ja viis – sularahas, seega ei ole asjakohane Veiko Kalme väide, nagu ei
oleks laenulepingus märgitud sularaha üleandmise kohta dokumenti koostatud.

Kohtu hinnangul ei ole Veiko Kalme ütlused usutavad osas, milles viitab, et
laenuleping sõlmiti tagant järgi, fikseerimaks kirjalikult OÜ x juba olemasolevad
kohustused x `i eest, samuti, nagu oleks x `il piisavalt esemeid, mis tagavad tema
laenunõude täielikult. Laenulepingu nr 1 kohaselt on lepingu poolteks x, kui eraisik,
ning OÜ x, kui ettevõte. Kohus juhib tähelepanu, et OÜ x `l ei ole arveldusarvete
vaatluse protokolli kohaselt kohustusi x`i kui eraisiku eest. Kohtuistungil x, kes oli ja
on seotud ettevõttega OÜ x, andis kohtus ütlusi, et OÜ-l x on kohustused x`iga seotud
ettevõtte ees, samasisulisi ütlusi andis kohtule ka x. Asjaolu, et OÜ-l x on täitmata
kohustusi OÜ x ees kinnitab ka arvelduskontode vaatluse protokoll, mille kohaselt on
vaadeldud ajavahemikust OÜ x poolt OÜ-le x tagastamata laen summas 5000 €. Veiko
Kalme on kohtus viidanud, nagu oleks x`i käes laenu tagatiseks OÜ-le x kuuluv
traktor K-700 turuväärtusega umbes 10 000 € ja vagunelamu väärtusega 2500 €.
Samas ei ole Veiko Kalme esitanud kohtule ühtegi tõendit, mis tema väiteid kinnitaks
või võimaldaks kohtul nende õigsust kontrollida, mistõttu on tema väited
paljasõnalised ja tõendamata.

Veiko Kalme versioon Laenulepingu nr 1 sõlmimise asjaoludest ei ole eluliselt usutav



                                        7 (23)
                                                                           1-15-7559

ka muudel põhjustel. Vastavalt x`i, Veiko Kalme ja x ütlustele on varasemad laenu
andmised/võtmised toimunud suusõnalisel kokkuleppel, raha on kantud ühe ettevõtte
arveldusarvelt teise ettevõtte arveldusarvele. Veiko Kalme ja x`i ütlustest, mis
seonduvad Laenuleping nr 1 sõlmimisega, saab kohus aru, et laenulepingu
sõlmimisele eelnevalt Laenuleping nr 1 sõlmimise asjaolusid ja tingimusi x`iga ei
arutatud. x andis ütlusi, et nägi x`i enne ja pärast lepingu sõlmimist, mitte
laenulepingu tegemise ajal. Veiko Kalme viitas laenulepinguga seoses x`iga lepingust
rääkimisele ainult tagatise osas. Sealjuures olevat x`ile helistanud, kuid mingisuguseid
sellekohaseid tõendeid, mis võimaldaks esitatud väidet kontrollida ei ole kohtule
esitatud, ehk tegemist on paljasõnalise väitega. Veiko Kalme versioon Laenulepingu nr
1 sõlmimise asjaoludest ei selgita, miks pidanuks OÜ x esindaja allkirjastama lepingu,
mille tingimuste läbirääkimise ning vormistamise asjaolud olid talle teadmata.

Veiko Kalme kaitsja viitas, et sõlmitud laenulepingu näol on tegemist võlatunnistusega
VÕS § 30 tähenduses. VÕS § 30 lg 1 kohaselt on võlatunnistus leping, millega
lubatakse kohustuse täitmist selliselt, et lubadusega luuakse iseseisev kohustus või
millega tunnistatakse kohustuse olemasolu. Kohtule tõendina esitatud Laenuleping nr
1 näol ei ole kohtu hinnangul tegemist võlatunnistusega. Veiko Kalme on viidanud,
nagu oleks sõlmitud laenuleping varasemate OÜ x ja x`i vaheliste täitmata kohustuste
reguleerimiseks. Samas ei ole sõlmitud dokumendis viiteid varasematele täitmata
kohustustele, lepingu punktidest 1.2 ja 10.3 nähtuvalt on laenulepingu sõlmimise
eesmärgiks olnud uue laenusuhte loomine. Kui ka eeldada, et sõlmitud leping hõlmas
varasemaid pooltevahelisi täitmata kohustusi, ei kattu varasemate laenusuhete pooled
(x OÜ ja OÜ x) ning 12.03.2012.a. kuupäeva kandva laenulepingu pooled (x ja OÜ x).

Käesoleval juhul Veiko Kalme pöördus laenu saamiseks x`i poole, jättes seejuures
mulje, et laenu soovib OÜ x. x koostas Laenulepingu nr 1, milles laenusaajaks oli OÜ x
ja allkirjastas laenulepingu koos Veiko Kalme`ga ning andis sularaha 10 000 € üle
Veiko Kalme`le, olles Veiko Kalme poolt viidud eksitusse laenusaaja isiku osas. Veiko
Kalme laenusummat OÜ-le x ei edastanud, seega sai ise sõlmitud lepingust kasu.
Laenusummat ei ole käesolevani tagastatud, mistõttu on x saanud kahju 10 000 €.

Veiko Kalme poolt toime pandud teo kvalifitseerimise KarS § 209 lg 2 p 1 järgi tingib
asjaolu, et 23.08.2007.a. on Veiko Kalme Tartu Maakohtu poolt süüdi tunnistatud
KarS § 199 lg 2 p 4, 6 ja 7 järgi, ehk tegemist on isikuga, kes on varem toime pannud
varguse (tl 41-47).

Subjektiivsest küljest eeldab kelmus tahtlust kõigi koosseisu asjaolude suhtes ning
koosseis on täidetud, kui isik tegutseb vähemalt kaudse tahtlusega. Lisaks peab isik
teadvalt looma tegelikest asjaoludest ebaõige ettekujutuse ehk tegutsema otsese
tahtlusega.

Kohus on seisukohal, et Veiko Kalme lõi teadvalt x`ile tegelikest asjaoludest ebaõige
ettekujutuse, ehk tegutses otsese tahtlusega. Veiko Kalme, olles teadlik, et OÜ x
tegelikkuses ei soovi x `ilt laenu, kasutas ära väljakujunenud tavast tulenenud
positsiooni x OÜ ja OÜ x vaheliste laenusuhete vahendajana ning pöördus x`i poole
laenu saamiseks väites, et laenu soovijaks on OÜ x. x, Veiko Kalme poolt eksitusse
viiduna, nõustus OÜ-le x laenu andma, teadmata, et tegelikkuses OÜ x ei ole
laenulepingu sõlmimist soovinud.

KarS § 27 kohaselt on õigusvastane tegu, mis vastab seaduses sätestatud
süüteokoosseisule ja mille õigusvastasus ei ole välistatud käesoleva seadustiku, muu
seadusega. Seega on õigusvastasus süüteokoosseisus kirjeldatud teos sisalduv



                                       8 (23)
                                                                           1-15-7559

ebaõigus – tegu rikub õiguskorda ja on vastuolus inimeste kooselu reguleerivate
õigusnormidega. Tegu tuleb lugeda õiguspäraseks üksnes siis, kui õiguskorras esineb
õigusvastasust välistav asjaolu. Süüdistatav ja tema kaitsja süüdistatavale
etteheidetava süüteo osas õigusvastasust välistavaid asjaolusid kohtule eraldi esile ei
toonud, samuti ei tuvastanud kohus selliseid asjaolusid kohtumenetluse käigus.

KarS § 32 lg 1 kohaselt saab isikut õigusvastase teo eest karistada üksnes siis, kui ta
on selle toimepanemises süüdi. Isik on teo toimepanemises süüdi, kui ta on
süüvõimeline ja puudub käesolevas jaos sätestatud süüd välistav asjaolu. Süü
tähendab koosseisupärase ja õigusvastase teo subjektiivset omistamist e.
süüksarvamist tegijale. Eesti õiguses kehtiva normatiivse süümõiste aluseks on
tahteavaldus e. isiku käitumuslik otsustus normivastase käitumise kasuks olukorras,
kus tal oli võimalik käituda normipäraselt. Kohtule esitatud dokumentide kohaselt
menetlusaluse isiku teos süüd välistavaid asjaolusid tuvastatud ei ole.

Seega leiab kohus, et selline valik on õiguslikult etteheidetav ning omistab
subjektiivselt menetlusalusele isikule normatiivse süü KarS § 209 lg 2 p 1 sätestatud
tunnustele vastava kuriteo toimepanemises ning ta tuleb selles süüdi tunnistada.



Süüdistus KarS § 344 lg 1 järgi
Süüdistuse kohaselt Veiko Kalme palvel laenas x OÜ-le x 10 000 eurot ning koostas
valmis laenulepingu blanketi, mille laenuandja x ja käendaja Veiko Kalme Pärnu
maakonnas allkirjastasid. Peale allkirjastamist võttis Veiko Kalme lepingu ning pidi
selle    viima   laenusaaja     OÜ    x   juhatuse    liikmele   x  allkirjastamiseks.
Kriminaalmenetluses täpselt tuvastamata ajal tõi Veiko Kalme x laenulepingu, millele
oli lisatud ka kolmas allkiri. Kriminaalmenetluse käigus on selgunud, et lepingul ei ole
x allkiri, mistõttu on alus eeldada, et Veiko Kalme võltsis x allkirja 12.03.2012
koostatud laenulepingul nr 1 eesmärgiga saada laenulepingul märgitud summa ja
jätta ühtlasi mulje, et x laenab raha OÜ-le x, kes hakkab täitma laenulepingust
tulenevaid kohustusi.

KarS § 344 lg 1 objektiivne süüteokoosseis seisneb dokumendi, pitsati või plangi
võltsimises, võltsitud dokument peab olema kohane õiguse omandamiseks või
kohustustest vabanemiseks. Võltsimine on dokumendi järeletegemine või
ümbertegemine. Intellektuaalse võltsimisega on tegemist juhul, kui dokumendi
koostajana näidatud ja selle koostamiseks õigustatud isik kannab formaalselt
autentsesse dokumenti sisult ebaõigeid andmeid (RKKK 3-1-1-82-01, p 7,1).
Materiaalne võltsimine on dokumendi järeletegemine või ümbertegemine.
Järeletegemine on dokumendi valmistamine (teksti kirjutamine, pitsati või allkirja
järeletegemine) isiku poolt, kellel ei ole õigust teksti koostada või allkirja anda.

12.03.2012.a. kuupäeva kandva laenulepingu nr 1 (tl 32-34) kohaselt on x
(laenuandja) ning x OÜ (laenusaaja) kokku leppinud, et laenuandja annab
laenusaajale 10 000 € (lepingu p 1.2). Lepingu p 1.4 kohaselt annab laenuandja
laenusumma laenusaajale üle sularahas. Laenusumma tagasimakse kuupäevaks on
määratud hiljemalt 12.04.2012.a. (lepingu p 2.1) ning summade tagastamise viisiks on
määratud sularaha (lepingu p 2.2). Samuti on lepingu p 10.3 fikseeritud, et raha 10
000 € on kätte saadud sularahas 12.03.2012.a. Leping on sõlmitud kolmepoolsena
laenuandja x, laenusaaja esindaja x ja käendaja Veiko Kalme. Lepingu kahe esimese
lehekülje allosas on kolm allkirja ning viimasel lehel on allkirjad osapoolte kontaktide




                                       9 (23)
                                                                               1-15-7559

juures olevatel joontel.

23.09.2013.a. ekspertiisiaktis nr x (tl 27-30) on ekspert vastanud küsimustele, kas
ekspertiisiks esitatud dokumendi „Laenuleping nr 1“ esimese lehekülje all keskmine,
teise lehekülje all keskmine ja kolmanda lehekülje sõnade „Laenu saaja“ kohal olevad
allkirjad on x`i allkirjad vastanud eitavalt.

Ekspert on hinnanud talle esitatud vaidlustatud materjali ja võrdlusmaterjali ja
jõudnud järeldusele, et esitatu võimaldab ekspertiisi teostada. Allkirjade võrdlemisel
on ekspert välja toonud, et vaidlustatud allkirjad põhiosas järgivad x`i
võrdlusallkirjade ülesehitust. Küll aga on tuvastanud ekspert lahkuminekud
järgnevates eritunnustes: liikumise vorm tähtede ja täheelementide kirjutamisel,
liikumissuuna iseärasused, punktide asetus ja paigutus. Eespool märgitud tunnused
moodustavad eksperdi hinnangul erinevad käekirjatunnuste kogumid, mis on aluseks
arvamusele, et vaidlustatud allkirjad x`i nimelt ei ole kirjutatud x`i poolt.

Tunnistaja x andis kohtus ütlusi selle kohta, et x andis raha x OÜ-le. Oli mitmeid raha
ülekandeid ja tagasimaksmisi. Laenusaaja ja laenu võtja olid alati firmad. Laenamine
toimus suulisel kokkuleppel, maksimum summa oli tunnistaja mäletamist mööda 10
000 eurot. Laenatud raha tuli pangaarvele, see oli toimunud 2012 aastal. Tagatiste
osas selgitas tunnistaja, et neid kategooriliselt ei olnud, teadvat seda 100%. Tunnistaja
oma sõnul ei teadvat midagi kirjalikust lepingust x`iga, ei ole kuhugi alla kirjutanud.
Kohus näitab tunnistajale 12.03.2012.a. kuupäeva kandvat laenulepingut (tl 32-34) ja
tunnistaja kinnitab, et lepingul ei ole tema allkirjad, samuti, et ei ole saanud Veiko
Kalme`lt lepingus viidatud 10 000 eurot, ka mitte sularahas.

x andis kohtus laenulepinguga seoses ütlusi, et oli ka varem x`ga laenusuhtes olnud,
suhtlemine käis kogu aeg Veiko Kalmega, aga küsimine oli x`lt. 2012.a. küsis
kannatanult laenu Veiko Kalme, alati küsis tema, mitte keegi teine. Varasemad
laenud, ei osanud täpsustada, olid korrektsed. Raha üleandmine toimus kokkuleppel,
käest-kätte Veiko Kalme`ga. Raha üleandmine toimus enne, hiljem sai kannatanu
allkirjadega lepingud. Kuna laenu küsiti OÜ-le ja juriidilist esindajat kohal ei olnud,
siis lepingul olid mõlemad allkirjad ja Veiko Kalme läks seda allkirjastama. Paari
nädala jooksul pärast lepingu sõlmimist ja raha üleandmist sai x`i allkirjaga lepingu
tagasi.

Süüdistatav Veiko Kalme selgitas laenulepingu kohta, et lepingu koostas x,
süüdistatav allkirjastas selle enda nimel koos x`iga, ning seejärel viinud selle
Tallinnasse x`ile allkirjastada. x`ilt sai allkirjastatud lepingu tagasi hiljem, täpset aega
välja ei too. Allkirja võltsitusest sai teada, kui ta politseisse kutsuti.

Süüdistusakti kohaselt „Veiko Kalme palvel laenas x OÜ-le x 10 000 eurot ning
koostas valmis laenulepingu blanketi, mille laenuandja x ja käendaja Veiko Kalme
Pärnu maakonnas allkirjastasid“. Seega Veiko Kalme`le KarS § 344 lg 1 esitatud
süüdistuse kohaselt koostas laenulepingu x.

Eelloetletud tõenditest ja ütlustes kohus järeldab, et Laenulepingu nr 1 koostas x,
ekspertiisiga on tuvastatud, et x ei ole eelnimetatud laenulepingut allkirjastanud ja
tuvastamata on, kelle poolt on lepingule x`i allkirja üldkuju ülesehitust järgivad
allkirjad kirjutatud.

Riiklik süüdistaja on asunud seisukohale, et kuna kriminaalmenetluse käigus on
selgunud, et lepingul ei ole x allkiri, on alus eeldada, et Veiko Kalme võltsis x allkirja


                                        10 (23)
                                                                           1-15-7559

12.03.2012 koostatud laenulepingul nr 1.

Kohus taolise lihtsustatud seisukohaga nõustuda ei saa ja leiab, et asjas ei ole
kogutud piisavalt tõendeid, mis kinnitaks seisukohta või lubaks tõenäosuslikult asuda
seisukohale, et Laenulepingu nr 1 on x`i asemel tema allkirja jäljendades
allkirjastanud Veiko Kalme.

Riiklik süüdistaja asus süüdistuskõnes seisukohale, et ei ole tuvastatud, et leping
oleks kellegi kolmanda käest läbi käinud ning on täielik alus järeldada, et xi allkirja
võltsis Veiko Kalme.

Kohus taolise seisukohaga ei nõustu. KrMS § 7 lg 3 sätestatud in dubio pro reo
põhimõttest tulenevalt ei saa süüdimõistev kohtuotsus põhineda oletustel ja
kuuldustel,     vaid   ainult     tõsikindlatel tõenditel,   millised   on    kogutud
kriminaalmenetlusõigust järgides. Antud oludes eeldada, et Veiko Kalme võltsis x`i
allkirja ning omistada sellele eeldusele suuremat kaalu kui süüdistatava ütlused oleks
kohtu hinnangul süüdistatava süüd eeldav ja KrMS § 7 lg 3 vastane.

Seega ei ole kohtu hinnangul antud asjaoludel võimalik tõsikindlalt tuvastada, et
Veiko Kalme isiklikult võltsis x`i allkirja. Rohkem lubatavaid tõendeid, mis
võimaldaksid tõsikindlalt Veiko Kalme süüd tõendada, pole kohtule esitatud. Riikliku
süüdistaja väide selle kohta, et käsitletav laenuleping ei ole kellegi kolmanda isiku
käest läbi käinud on tõendamata ja paljasõnaline.

Juhul kui võistlevas menetluses kohtule esitatud tõendite pinnalt ei ole võimalik ilma
kahtlusteta sellist järeldust teha, on isiku suhtes kriminaalrepressiooni kohaldamine
lubamatu ning johtuvalt sellest tuleb ülalnimetatud analüüsist tulenevalt Veiko Kalme
esitatud süüdistuses KarS § 344 lg 1 järgi tõendamatuse tõttu õigeks mõista.



Süüdistus KarS § 345 lg 1 järgi
Süüdistusakti kohaselt Veiko Kalme palvel laenas x OÜ-le x 10 000 eurot ning koostas
valmis laenulepingu blanketi, mille laenuandja x ja käendaja Veiko Kalme Pärnu
maakonnas allkirjastasid. Peale allkirjastamist võttis Veiko Kalme lepingu ning pidi
selle    viima   laenusaaja     OÜ    x   juhatuse    liikmele   x  allkirjastamiseks.
Kriminaalmenetluses täpselt tuvastamata ajal tõi Veiko Kalme x laenulepingu, millele
oli lisatud ka kolmas allkiri. Kriminaalmenetluse käigus on selgunud, et lepingul ei ole
x allkiri, seega kasutas Veiko Kalme võltsitud x allkirjaga laenulepingut nr 1
eesmärgiga saada laenulepingus märgitud summa selliselt, et x jääks mulje, et tegelik
laenusaaja on OÜ x, kes täidab ka laenulepingust tulenevaid kohustusi.

KarS § 345 lg 1 objektiivne koosseis seisneb võltsitud dokumendi kasutamises.
Kasutamise all mõeldakse dokumendi esitamist ehtsa pähe vastavalt ehtsa dokumendi
otstarbele.

12.03.2012.a. kuupäeva kandva laenulepingu nr 1 (tl 32-34) kohaselt on x
(laenuandja) ning x OÜ (laenusaaja) kokku leppinud, et laenuandja annab
laenusaajale 10 000 € (lepingu p1.2). Lepingu p 1.4 kohaselt annab laenuandja
laenusumma laenusaajale üle sularahas. Laenusumma tagasimakse kuupäevaks on
määratud hiljemalt 12.04.2012.a. (lepingu p 2.1) ning summade tagastamise viisiks on
määratud sularaha (lepingu p 2.2). Samuti on lepingu p 10.3 fikseeritud, et raha 10
000 € on kätte saadud sularahas 12.03.2012.a. Leping on sõlmitud kolmepoolsena


                                       11 (23)
                                                                           1-15-7559

laenuandja x, Laenusaaja esindaja x ja käendaja Veiko Kalme. Lepingu kahe esimese
lehekülje allosas on kolm allkirja ning viimasel lehel on allkirjad osapoolte kontaktide
juures olevatel joontel.

23.09.2013.a. ekspertiisiaktis nr x (tl 27-30) on eksperti vastanud küsimustele, kas
ekspertiisiks esitatud dokumendi „Laenuleping nr 1“ esimese lehekülje all keskmine,
teise lehekülje all keskmine ja kolmanda lehekülje sõnade „Laenu saaja“ kohal olevad
allkirjad on x allkirjad vastanud eitavalt. Ekspert on hinnanud talle esitatud
vaidlustatud materjali ja võrdlusmaterjali ja jõudnud järeldusele, et esitatu võimaldab
ekspertiisi teostada. Allkirjade võrdlemisel on ekspert välja toonud, et vaidlustatud
allkirjad põhiosas järgivad x võrdlusallkirjade ülesehitust. Küll aga on tuvastanud
ekspert lahkuminekud järgnevates eritunnustes: liikumise vorm tähtede ja
täheelementide kirjutamisel, liikumissuuna iseärasused, punktide asetus ja paigutus.
Eespool     märgitud     tunnused    moodustavad     eksperdi    hinnangul      erinevad
käekirjatunnuste kogumid, mis on aluseks arvamusele, et vaidlustatud allkirjad x
nimelt ei ole kirjutatud x poolt.

Tunnistaja x andis kohtus ütlusi selle kohta, et x andis raha x OÜ-le. Oli mitmeid raha
ülekandeid ja tagasimaksmisi. Laenusaaja ja laenu võtja olid alati firmad. Laenamine
toimus kokkuleppel, maksimumsumma oli tunnistaja mäletamist mööda 10 000 eurot.
Laenatud raha tuli pangaarvele, see oli toimunud 2012 aastal. Tagatiste osas selgitas
tunnistaja, et neid kategooriliselt ei olnud, teadvat seda 100%. Tunnistaja oma sõnul
ei tea midagi kirjalikust lepingust x`iga, ei ole kuhugi alla kirjutanud. Kohus näitab
tunnistajale 12.03.2012.a. kuupäeva kandvat laenulepingut (tl 32-34) ja tunnistaja
kinnitab, et lepingul ei ole tema allkirjad, samuti, et ei ole saanud Veiko Kalme`lt
lepingus viidatud 10 000 eurot, ka mitte sularahas. Kohtumise kohta x`i ja Veiko
Kalme`ga selgitas, et arutati 5000 € suurust võlgnevust tema teada, samas
konkreetsest summast juttu ei olnud, oli koostöö perspektiiv ning samas selge, et raha
tuleb tagasi maksta.

x andis kohtus laenulepinguga seoses ütlusi, et oli ka varem x`ga laenusuhtes olnud,
suhtlemine käis kogu aeg Veiko Kalmega, aga küsimine oli x`lt. 2012.a. küsis
kannatanult laenu Veiko Kalme, alati küsis tema, mitte keegi teine. Varasemad
laenud, ei osanud täpsustada, olid korrektsed. Raha üleandmine toimus kokkuleppel,
käest-kätte Veiko Kalme`ga. Raha üleandmine toimus enne, hiljem sai kannatanu
allkirjadega lepingud. Kuna laenu küsiti OÜ-le ja juriidilist esindajat kohal ei olnud,
siis lepingul olid mõlemad allkirjad ja Veiko Kalme läks seda allkirjastama. Paari
nädala jooksul pärast lepingu sõlmimist ja raha üleandmist sai x`i allkirjaga lepingu
tagasi. Kohtumisel x`i ja Veiko Kalmega tema sõnul konkreetselt 10 000 € suurusest
võlgnevusest juttu ei olnud, oli näha olnud, et x teadis, et on võlg, mis tuleb tagasi
maksta.

Süüdistatav Veiko Kalme selgitas laenulepingu kohta, et allkirjastas selle enda nimel
koos x`iga, ning seejärel viinud selle Tallinnasse x`ile allkirjastada. x`ilt sai
allkirjastatud lepingu tagasi millalgi hiljem, täpset aega ei too välja. Allkirja
võltsitusest sai teada, kui ta politseisse kutsuti.

Eelnevale toetudes on kohtu hinnangul tõendatud, et Veiko Kalme esitas x`ile
menetluses täpselt kindlaks tegemata ajal teadmata isiku poolt x`i nimel allkirjastatud
Laenulepingu nr 1, mille puhul on tuvastatud, et OÜ x esindaja ei ole nimetatud
lepingut allkirjastanud. Ehk Veiko Kalme tagastas x`ile ehtsa allkirjaga laenulepingu
pähe võltsitud allkirjaga laenulepingu, luues sellega x`ile ettekujutuse, et OÜ x
esindaja on Laenulepingu nr 1 omakäeliselt allkirjastanud, seega Veiko Kalme kasutas



                                       12 (23)
                                                                          1-15-7559

võltsitud dokumenti ehtsa pähe vastavalt ehtsa dokumendi otstarbele.

KarS 345 lg 1 kohaselt peab võltsitud dokumendi kasutamine toimuma eesmärgiga
omandada õigusi või vabaneda kohustustest. Ringkonnaprokurör on süüdistuskõnes
asunud seisukohale, et Veiko Kalme kasutas võltsitud dokumenti eesmärgiga
omandada õigus saada laenu ja vabaneda kohustusest laen tagasi maksta.

Kohus on seisukohal, et Veiko Kalme eesmärgiks võltsitud dokumendi kasutamisel oli
kinnitada, et tal oli õigus OÜ x nimel x`ilt vastu võtta sularaha 10 000 €. Laenu
tagasimaksmise kohustusest vabanemise osas märgib kohus, et Veiko Kalme võttis
laenulepinguga endale käendajana kohustuse laen tagasi maksta, kui lepingus
märgitud laenusaaja seda tähtaegselt ei tee, seega ei saa asuda seisukohale, et tema
eesmärgiks oli võltsitud dokumendi kasutamisega kohustusest vabaneda.

Subjektiivne külg eeldab tahtlust. Isik peab teadma (otsene tahtlus), et tegemist on
võltsitud dokumendiga. Dokumendi kasutamise eesmärgiks peab olema õiguse
omandamine (kavatsetus).

Veiko Kalme, olles teadlik, et OÜ x tegelikult ei soovi Laenulepinguga nr 1 x`ilt laenu
saada, pidi teadma, et Laenulepingul nr 1 ei saa olla x`i allkirja. Veiko Kalme esitas
kavatsetult x`ile võltsitud laenulepingu eesmärgiga kinnitada, et tal oli õigus OÜ x
nimel x`ilt vastu võtta sularaha 10 000 €. Süüdistatav ja tema kaitsja süüdistatavale
etteheidetava süüteo osas õigusvastasust välistavaid asjaolusid kohtule eraldi esile ei
toonud, samuti ei tuvastanud kohus selliseid asjaolusid kohtumenetluse käigus. KarS
§ 32 lg 1 kohaselt saab isikut õigusvastase teo eest karistada üksnes siis, kui ta on
selle toimepanemises süüdi. Isik on teo toimepanemises süüdi, kui ta on süüvõimeline
ja puudub käesolevas jaos sätestatud süüd välistav asjaolu. Süü tähendab
koosseisupärase ja õigusvastase teo subjektiivset omistamist e. süüksarvamist tegijale.
Eesti õiguses kehtiva normatiivse süümõiste aluseks on tahteavaldus e. isiku
käitumuslik otsustus normivastase käitumise kasuks olukorras, kus tal oli võimalik
käituda normipäraselt. Kohtule esitatud dokumentide kohaselt menetlusaluse isiku
teos süüd välistavaid asjaolusid tuvastatud ei ole.

Seega leiab kohus, et selline valik on õiguslikult etteheidetav ning omistab
subjektiivselt menetlusalusele isikule normatiivse süü KarS § 345 lg 1 sätestatud
tunnustele vastava kuriteo toimepanemises ning ta tuleb selles süüdi tunnistada.



Süüdistus KarS § 201 lg 2 p 1 järgi



Süüdistuse kohaselt x OÜ (registrikood x) kasutas alates 2012 sügisest x OÜ-le
(registrikood x) kuuluvaid tehnikavahendeid ning nende juurde kuuluvaid kolme
puistematerjalide veoks ehitatud konteinerit, mille kasutusõigus tulenes 12.12.2012 x
OÜ ning x OÜ vahel sõlmitud rendilepingust. Veiko Kalme x OÜ juhatuse liikmena
omastas OÜ-le x kuuluva ühe puistematerjali veoks mõeldud konteineri maksumusega
5000 eurot, sõlmides 27.08.2012 müügilepingu summas 3500 eurot, kus konteineri
ostjaks oli x, misjärel andis juulikuus 2013, kohtueelse menetlusega täpselt
tuvastamata kuupäeval, konteineri üle x xOÜ kasutuses oleval ladustamisplatsil
Pärnu Lennujaama vahetus läheduses. Omastamisega tekitas Veiko Kalme x OÜ-le
varalist kahju 5000 euro suuruses summas.



                                      13 (23)
                                                                            1-15-7559

Omastamise objektiivne koosseis on valduses oleva või usaldatud võõra vallasasja
ebaseaduslik pööramine enda või kolmanda isiku kasuks.

Tunnistaja x andis kohtus ütlusi selle kohta, et oli paar aastat tagasi mõned kuud,
kevadest kuni oktoobri kuuni 2013.a., x OÜ-s tööline, hakkepuidu operaator, lasi
hakkepuitu konteineritesse. Firma poolt kasutuses olnud konteinerite kohta oskas
tunnistaja öelda, et neid oli kolm, olid metallist; üks suurem ja kaks väiksemat, muidu
ühesugused. Konteinerid olid 2013-ndal aastal olemas, täpset kuupäeva öelda ei
osanud. Kirjeldas konteinereid kui hallist neljakandilisest torust tehtud karpi ja see on
kruntvärviga üle värvitud ning külgedel ümberringi vineerplaadid on musta või
pruunikat värvi. Üks väiksematest läinud katki, see jäi x`u juurde Kiisale, teised olid
auto peal. Ei oska täpselt öelda, kust x konteinerid sai, või kes need tegi, tunnistaja
sõnul tehti need x rahade eest. Konteinerite kohta pabereid ei ole näinud. Veiko Kalme
oli jutu sees maininud, nagu maksaks konteinerite eest renti, aga täpsemalt tunnistaja
ei teadnud, võis olla ka omanik. Kõikide x OÜ vedudega kursis ei olnud.

Tunnistaja x ütluste kohaselt töötas ta x OÜ-s tööl kolm aastat tagasi, paar kuud,
2013.a. Algselt ehitas purustajat üles, seejärel tegeles hakkepuidu veoga katlamajja.
Vedu toimus veoautoga MAN, millel oli 45 kantmeetrine konteiner. Tunnistaja teada oli
ettevõttel kolm konteinerit, üks suurem ja kaks väiksemat, 40 kantmeetrised.
Konteinerid olid hallikat värvi, vineer sisse pandud, väliselt olid konteinerid üsna
sarnased, vineeri osa veidi erines - osadel olid kirjad peal, osadel ei olnud, osad
vineerid olid teist värvi. Konteinerid lasi Veiko Kalme teha, ühe keevitas kokku x teiste
kohta ei tea. Tunnistaja sõnade kohaselt, kuna Veiko Kalme lasi need teha, siis eeldas,
et need kuuluvad x OÜ-le, dokumente kuuluvuse kohta näinud ei ole. Kogu
tehnikapargi soetamiseks olevat tunnistaja sõnul raha tulnud x käest, seda olevat
öelnud Veiko Kalme.

Tunnistaja x andis ütlusi, et esimese hakkepuidu konteineri ehitas tema oma kodus
metallitööde kohapealt lõpuni. Konteineri tellis temalt Veiko Kalme. Konteineri
ehitusaja (aasta – kohtu täpsustus) kohta oskab öelda, et oli selline sügis, kus hästi
palju sadas, suve lõpu poole oli, ei osanud öelda, kas ehituse aeg võis olla
17.08.2012.a. Kirjeldas konteinerit kui kõrget puuri, millele hiljem tulid vineerid
külgede peale. Teiste konteinerite osas oli kuulnud, et nende ehitust teostas x, sai
teada siis, kui esimese konteineri tegemisest üle jäänud rauamaterjal x`i poolt x
töökotta viidi. Tunnistaja ei osanud öelda, kas on konteinerit ka hiljem näinud, kuna
see värviti ja pandi vineerid külge, samas uskus, et pildi peal tunneks ära, kuna ise
konstrueeris konteineri. Konteiner oli maksimaalsete mõõtudega, täpset suurust ei
osanud öelda. Tunnistajale näidati pilte konteineritest (tl 52-59, 62-68) Tunnistaja
andis ütlusi, et tunneb tl 54, 55 piltide 2 ja 4 järgi ära, et tegemist on tema tehtud
konteineriga. Konteiner on multilift süsteemiga, käis auto peale.

Kannatanu x ütluste kohaselt on x OÜ osanikud Veiko Kalme isa ja kannatanule
kuuluv investeerimisfirma x OÜ. Firmat puudutava lepingu sõlmis kannatanu 2012
aastal, rendilepingu kehtivus oli 6 kuud, pärast mida pidi lepingu tingimused üle
vaadatama. Leping sisaldas puidupurustajat, traktorit, metsaveoautot ja järelkäru.
Konteinerite Veiko Kalme`le üle andmise kohta kannatanu sõnul akti ei ole. Kokku oli
seal neli konteinerit, kolm iseehitatut ja üks tuli Saksamaalt koos veoautoga. Ühe
konteineri sai Veiko Kalme 2012.a. kevadel, siis ei olnud x OÜ veel asutatud, kolm
konteinerit sai 2012.a. sügisel. Konteineritest kaks on kannatanu tagasi saanud. On
konteinereid ise näinud, tagasi saamata konteinerit kirjeldab, kui halli värvi, tagant
kahe uksega kõrget konteinerit, mahuga 45-50 kantmeetrit. Kannatanule näidati
asitõendi vaatlusprotokolli konteinerite fotodega (tl 62-68), kannatanu ei oska öelda,



                                       14 (23)
                                                                             1-15-7559

kas on piltidel kujutatud konteineri tagasi saanud või mitte. Tagastamata konteinerite
osas Veiko Kalme`ga suhelda ei ole saanud. Kadunud konteineri väärtus on x OÜ
raamatupidamisdokumentide järgi 5000 eurot. Kannatanu jääb tsiviilhagi juurde.

Kuupäeva 12.12.2012.a. kandva rendilepingu kohaselt (tl 48-50) andis rendileandja
ehk OÜ x rentijale ehk OÜ-le x rendile traktori x (reg. nr x); puidu purustaja koos
kraanaga, tehasetähis x; haagise Hüffermann, registreerimismärgiga x, tehasetähis x;
veoauto MAN kaubandusliku nimetusega x registreerimismärgigax.

OÜ x raamatupidamisprogrammi väljatrükk (tl 51) kajastab 4 konteineri, omahinnaga
a 5000 €, arvele võtmist. Kohtule esitatud väljatrükil on dokumendi paremast äärest
tekst osaliselt puudu, ei olnud võimalik tuvastada registreerimise kuupäeva aasta arvu
ja kande kuupäeva aasta arvu. 03.05.2016.a. kohtuistungil juhtis kohus tähelepanu
nimetatud puudusele. Protsessiosaliste nõusolekul näitas x (x OÜ juhatuse liige) enda
poolt kaasa võetud arvutist dokumenti, mille väljatrükk on kohtutoimikus (tl 51).
Vaadeldud PDF-failist selgus, et registreerimise kuupäev on 09.01.2013.a. ja kande
kuupäev 31.12.2012.a.

15.04.2014.a. asitõendi vaatlusprotokolli kohaselt on vaadeldavateks objektideks
olnud veok MAN x registreerimismärgiga x, tehasetähisega x, veoauto haagis
Hüffermann HAR 18.70 registreerimismärgiga x, tehasetähis x ja veoki ja haagise peal
olevad hakkepuiduveoks ümberehitatud konteinerid (2tk). Veoki peal asuvat
puiduhakke veoks ümberehitatud konteinerit on kirjeldatud järgmiselt: konteineri esi
ja tagaosa raamistik halli värvi metallist, mille vahel külgedel pruuni värvi plaadid,
kus tihedalt kirjed „PERI“; konteineri esiosa halli värvi metallist, mille külge
(juhipoolne külg) on ehitatud metallist redel ja selle ülemises osas metallist platvorm,
mis ulatub konteineri laiuselt, konteineri ülemist osa katab hallikas kattematerjal, mis
on kinnitatud koormarihmade abil, konteineri tagumine osa on avatav kahe uksega,
mõlemad uksed toetuvad kolmele uksehingele ning raamistik koosneb hallist metallist
ning suuremat osa uksepindadest katavad punakat värvi plaadid; juhipoolse
konteineri ukse plaadiosas läbistav auk, tagumise põhja all mõlemas nurgas metallist
rattad. Haagisel asuvat konteinerit kirjeldatakse selliselt: konteineri esi- ja tagaosa
ning raamistik halli värvi metallist, mille vahel külgedel kirjeteta pruuni värvi plaadid,
konteineri esiosa halli värvi metallist, mille külge (juhipoolne külg) on ehitatud
metallist redel ja selle ülemises otsas metallist platvorm mis ulatub konteineri laiuselt;
konteineri ülemine osa avatud; konteineri tagumine osa on avatav kahe uksega,
mõlemad uksed toetuvad kolmele uksehingele ning raamistik koosneb hallist metallist
ning suuremat osa uksepinda katab punakat värvi plaadid; tagumise osa põhja all
mõlemas nurgas metallist rattad.

06.05.2014.a. üleandmise-vastuvõtmise protokolliga (tl 60) on x OÜ-le (juhatuse
liikmele x) tagastatud muu hulgas puiduhakke veoks omavalmistatud kaks
konteinerit.

27.08.2012.a. müügilepingu (tl 61) kohaselt on Veiko Kalme müüjana müünud x
hakkepuidu konteineri mahuga 43 m3, millel puudub VIN-kood ja registreerimismärk,
hinnaga 3500 €. Lepingu punktis 2 kinnitab müüja, et müügilepingu järgi üle antav
sõiduk on müüja ainuomandis ja müüdaval sõidukil ei ole kolmandatel isikutel
mingeid õigusi.

05.11.2014.a. on vaadeldud puitmaterjalide veoks isevalmistatud haagisel veetavat
konteinerit (tl 62-68). Konteineril puuduvad identifitseerimisnumbrid või muud
konteineri päritolu või tuvastamist lihtsustavad märgised. Konteineri esiosa halli värvi



                                        15 (23)
                                                                             1-15-7559

rauast, eest vaates jääb paremale küljele halli värvi metallist kokku keevitatud redel,
mis ulatub konteineri alumise osa äärest kuni konteineri ülemise osa platvormini.
Platvormi ümbritsev äär halli värvi metallist, mille keskel halli värvi läbipaistev
metallvõrk. Platvorm hõlmab kogu esiosa laiust. Platvormi nii vasakul kui paremal
küljel keevitatud püstised halli värvi metallist torud, eest vaates vasakul toru
toestatud konteineri metallpinnale halli värvi metallpulgaga. Konteineri esiosa keskel
kaks paralleelset vinkelrauast metalset halli värvi posti, mis ulatuvad konteineri
ülemisest äärest alla ning sealt edasi mööda konteineri alumist osa kuni konteineri
alumise tagumise osa lõpuni. Kahe paralleelvinkelraua keskmise osa vahel halli värvi
metallist konstruktsioon, kus asub konteineri liigutamiseks ette nähtud v-kujuline
raudtoru. Ülemise osa äärt katab halli värvi koormakate, mis on kinnitatud paelte abil
raamistikule. Eestpoolt vaadates vasaku külje raamistik koosnev hallikat värvi, kuid
kohati roostes metallpostidest ehk raamistikust mis ulatuvad konteineri alumisest
äärest kuni konteineri ülemise ääreni. Postide vahel tumepruuni värvi niiskuskindlad
puitplaadid.     Konteineri    parem     külg     identne     vasaku      küljega    v.a.
koormakinnitusrihmade olemasolu koos kinnitusseadmega. Konteineri parema külje
ülemisel osal näha halli värvi koormakatte äärt. Konteineri tagumises osas kaks
konteineri alumisest äärest ülemise osa ääreni ulatuvat täispikka mõlemale poole
avatavat ust. Kumbki uks kinnitub kolmele halli värvi, kuid roostes metallist hingele.
Uste raamistik koosneb halli värvi, kuid roostes metallpostidest, mis paiknevad nii
vertikaalselt kui horisontaalselt. Raamistiku vahel helepruunikat värvi niiskuskindlas
puitplaadid. Uste keskkohast ülevalt alla paikneb halli värvi metallist raudne toru või
kang, mis on oluline detail uste lukustamisel/sulgemisel. Toru/kang avamisel või
sulgemisel pöörleb halli värvi metalsetes aasades, mis paiknevad konteineri tagaosas
üleval, keskel ja all. Toru/kangi alumises osas keevitatud metallist halli värvi käepide,
mille abi toru/kangi keerata. Käepide lukustatud kahe halli värvi metallist aasa vahele
ning läbi aasade metallist halli värvi splint, mis omakorda on kinnitatud metallist
ketiga vastasukse raamile. Konteineri mõlema otsa küljel konteineri all kaks pruuni
värvi metallist rullikud.

Tunnistaja x poolt kohtuistungil antud ütluste kohaselt ostis ta Veiko Kalme`lt paar-
kolm aastat tagasi konteineri, mida oli vaja, kuna firma soetas endale konteinerauto ja
sellele oli vaja soetada konteiner. Veiko Kalme`t teadis, kuna lubas Veiko Kalme`l enda
firma laoplatsil hoida autot ja konteinerit, seepärast teadis, et tal on konteiner olemas.
Seda, kui mitu konteinerit Veiko Kalme`l oli tunnistaja oma sõnul ei tea. Tunnistaja
selgitas, et konteiner on praeguseks auto peal, sellega töötatakse. Politseiametnikud
on Veiko Kalme`lt ostetud konteinerit käinud vaatlemas. Konteineri ostmise ajal ei
olnud tunnistaja sõnul vajadust täpsustada, kust Veiko Kalme konteineri sai.
Konteineri ostu kohta on vormistatud ostu-müügi leping. Mäletab, et konteineri
müügihind võis olla 3500 eurot. Kirjeldas konteinerit, kui omamoodi, oli puitseinte ja-
põhjaga, mitte tüüpkonteiner.

Süüdistatav Veiko Kalme andis kohtuistungil ütlusi, mille kohaselt müüs ta x endale
kuulunud konteineri, selle kohta on kohtutoimikus 27.08.2012.a. ostu-müügileping.
Selle konteineri tegi (pani kokku ja keevitas) ise koos x 2012 aasta jaanuaris või
veebruaris. Konteinerit oli vaja, sest soetati järelkäru, olemas oli juba multiliftauto,
mille jaoks oli renditud kaks konteinerit pluss koos x ehitatu ja veel üks, mis pidi käru
peale jääma. Peale veebruari läinud rahaasjad keeruliseks, misjärel x kogu renditud
tehnika ära viinud peale Veiko Kalme ja x poolt ehitatud konteineri. Samal ajal käisid
läbirääkimised x edasiseks rahastamiseks. 05.08.2012.a. läks x poolt rahastatud
tehnikat Saksamaalt ära tooma, mida hakati seejärel remontima, taastama, proovides
selle uuesti käima panna. x oli nõus konteinerid tegema ning kuna rahaline seis oli
raske, siis tegi süüdistatav x ostu-müügilepingu 2012 aasta veebruari kuus ehitatud
konteineri peale, esialgu olevat tegemist olnud laenuga, mis vormistati ostu-


                                        16 (23)
                                                                             1-15-7559

müügilepinguna. Saksamaalt toodud auto oli pikem ning sellele oli vaja ehitada
teistsugustele mõõtmetele vastav konteiner, selle ehitas x, kellega tehti valmis esimene
x rahastatud konteiner, süüdistatava sõnul alanud selle ehitus 17.08.2012.a. ja see
käinud auto peale. Hiljem novembris-detsembris ehitanud süüdistatav oma sõnul koos
x veel kaks konteinerit juurde, mis olid mõeldud uue auto käru peale. Kasutusel oli
kokku neli konteinerit, kuna x müüdud konteiner jäi esialgu süüdistatava sõnul tema
kasutusse. Kui niipalju konteinereid vaja ei läinud, siis millalgi hiljem sai x tema poolt
ostetud konteiner. Kahest konteineris, mis x rahastusel ehitati üks jäänud
süüdistatava kätte ning teine x kätte. x rahade eest ehitatud kolmest konteinerist kaks
– üks auto peal ja teine järelkärul – olnud süüdistatava kasutuses, üks x käes
algusest peale. x näidanud süüdistatav selle Sauga töökojas kätte, kes täpselt
konteineri ära viis, ei tea. Süüdistatava käes olnud konteinerid saanud x temalt kätte.
Veiko Kalme sõnul on x tema tõttu kaotanud rohkem kui mõnekümne tuhande euro
eest, mis olevat tema sõnul ka põhjuseks, millest isiku huvi süüdistatava peale
valetada.

Tunnistaja x ütluste kohaselt mäletab, et Veiko Kalme kasutuses oli kolm konteinerit,
millest ühe keevitas tema õemees x ja ühe keevitas keegi Urgel, täpsemalt ei tea.
Konteineritest kaks olid temateada ühesugused. Kes konteinerite ehitust finantseeris
ei osanud täpselt öelda, samuti ei osanud öelda, kes oli konteinerite omanik. Kinnitas,
et osales ka ise konteinerite ehitamisel mingil määral, arve töö eest esitas kas x või x
OÜ, kes arve tasus, ei osanud öelda, kuna ise paberitega ei tegelenud.

Tunnistajate ütlustega on kohtu hinnangul kinnitust leidnud, et Veiko Kalme
kasutuses oli kolm keevitatud hakkepuidu konteinerit, kõik välimiselt sarnased, üks
suurem ja kaks väiksemat. Konteinerite omaniku või omanike kohta oskasid
tunnistajad x, x ja x anda ütlusi, et nende teada kuulusid Veiko Kalme kasutuses
olnud kolm konteinerit x`le või rahastati nende ehitust x poolt. Ka süüdistatava sõnul
rahastas konteinerite ehitust x.

Siinkohal on oluline märkida, et tunnistajad x ja x paigutasid OÜ-s x töötamise
27.08.2012.a. konteineri müügitehinguga võrreldes ajaliselt hilisemasse perioodi: x
perioodi kevadest kuni oktoobri kuuni 2013.a. ja x viitas 2013.a. paar kuud kestnud
töösuhtele. Kuna x oma sõnul töötas OÜ-s x 2013.a., siis ei saa tema ütlused
kajastada 2012.a. toimunut. Tunnistaja x sõnul aga viis tema juurest konteineri
ehitamisel üle jäänud materjali ära x, kes seega pidanuks OÜ-s x töötama tunduvalt
varem, kui tema poolt viidatud 2013.a.

Tunnistaja x ütlustega on võimalik fikseerida umbkaudne veoautol paikneva
konteineri – ehk nagu menetlusosalised x ja x on viidanud, esimese konteineri –
ehitamise algusaeg, kuid mitte selle valmimise aeg. Konteineri võimalikku valmimise ja
Veiko Kalme`le (OÜ-le x) üleandmise aega ei ole välja toodud üheski kohtule esitatud
tõendites ega kajastu see tunnistajate ütlustes.

Samuti ei ole kohtule esitatud tõendite ega kohtus üle kuulatud tunnistajate ütlustega
võimalik tuvastada ülejäänud konteinerite võimalikku ehitamise ja valmimise aega.

x sõnul üks konteinerites läinud katki, ning jäänud x juurde, nimetatud asjaolu teised
menetlusosalised ei kinnitanud ega ka lükanud ümber.

x, kes väidetavalt osales vähemalt ühe, aga kuni kolme konteineri ehitamises, oli
kohtusse kutsutud kui kaitsja tunnistaja, kellest aga hiljem loobuti.




                                        17 (23)
                                                                            1-15-7559

Vaidlust ei ole asjaolus, et Veiko Kalme müüs 27.08.2012.a. müügilepinguga x
konteineri, mida x kirjeldas, kui omamoodi, puitseinte ja põhjaga, ei olnud
tüüpkonteiner. 27.08.2012.a. müügilepingu kohaselt ei olnud konteineril eritunnused
ega VIN-koodi. xi sõnul on Veiko Kalme poolt talle müüdud konteinerit
politseiametnike poolt vaadeldud (05.11.2014.a. vaatlusprotokoll), vaatlus kinnitas, et
konteineril eritunnused puuduvad.

Samas Veiko Kalme andis ütlusi, et müüdud konteineri näol oli tegemist temale
kuulunud konteineriga, kuid tõendeid, mis kinnitaks antud väidet ei esitanud. Ka
väitis Veiko Kalme, et x viinud ühe konteineritest tema kasutuses oleva töökoja juurest
ise ära, samas ei osanud täpsustada konteineri äraviimise aega ega muid asjaolusid.

x sõnul tuli üks konteineritest koos veoautoga Saksamaalt kaasa, hiljem ka, et ühe
konteineri saanud Veiko Kalme temalt enne teisi, enne OÜ x asutamist. Veiko Kalme
oma ütlustes viitab küll veoauto ja käru Saksamaalt ostmisele, kuid ei kinnita, nagu
oleks koos käruga ostetud/toodud ka üks konteiner. Arvestades, et raamatupidamislik
kanne konteinerite arvele võtmise kohta on kuupäevaga 31.12.2012.a., ei ole võimalik
selles tuvastada ka võimalikku konteinerite soetamise aega.

12.12.2012.a. kuupäeva kandavas rendilepingu p 1.1 on loetletud rendilepingu
objektiks olevad esemed, ning konteiner või konteinerid selles ei kajastu. x sõnul ei ole
konteinerite üleandmise-vastuvõtmise kohta mingeid dokumente koostatud.

Eeltoodule toetudes ei ole kohtu hinnangul võimalik jõuda tõsikindlale järeldusele, et
Veiko Kalme poolt 27.08.2012.a. x müüdud konteineri näol oli tegemist x ehk OÜ x
rahastusel ehitatud konteineriga. Seda põhjusel, et kohtu hinnangul ei ole kinnitust
leidnud, et x ehk OÜ x rahastusel ehitatud konteiner või konteinerid oleksid olnud
ehitatud ja Veiko Kalme valduses enne 27.08.2012.a. konteineri müügilepingu
sõlmimist, kuigi eelnimetatut ei saa ka otseselt välistada.

Seega ei saa kohus ilma kõrvaldamata kahtluseta väita, et Veiko Kalme on x
27.08.2012.a. müügilepinguga konteinerit müües toime pannud omastamise KarS §
201 lg 2 p 1 mõistes. Rohkem lubatavaid tõendeid, mis võimaldaksid tõsikindlalt Veiko
Kalme süüd tõendada, kohtu käsutuses ei ole. KrMS § 7 lg 3 sätestatud põhimõttest
tulenevalt ei saa süüdimõistev kohtuotsus põhineda oletustel ja kuuldustel, vaid
ainult tõsikindlatel tõenditel, millised on kogutud kriminaalmenetlusõigust järgides.
Kriminaalmenetluses kõrvaldamata kahtlus tuleb tõlgendada süüdistatava kasuks ja
Veiko Kalme tuleb KarS § 201 lg 2 p 1 järgi esitatud süüdistuses õigeks mõista.




     Karistus
KarS § 56 lg 1 kohaselt on karistamise alus isiku süü. Karistuse mõistmisel tuleb
kohtul kindlaks teha karistusliigi üldosaline raam, eriosas sanktsioonist tulenev raam
ja seaduses ettenähtud alustel korrigeeritud raam, see tähendab, et seadusandja
võimaldab KarS § 60 lg 2-4 toodud alustel kergendada karistust. Nimetatud
korrigeeritud raami kohus ei analüüsi kuna puudub alus isiku suhtes karistuse
kergendamiseks. KarS § 209 lg 2 p.1 järgi kvalifitseeritava kuriteo toimepanemise eest
karistatakse teo toimepanijat ühe kuni viie aastase vangistusega ja KarS § 345 lg 1
järgi rahalise karistuse või kuni kolme aastase vangistusega.

Karistuse raamidest rahalise karistuse kohus välistab kuna KarS § 209 lg 2 p 1 näeb


                                       18 (23)
                                                                            1-15-7559

ette üksnes vangistuse, KarS § 345 lg 1 näeb ette küll ka rahalise karistuse kuid
arvestades asjaoluga, et süüdistatavale on esitatud ka tsiviilhagi 10 000 € e suuruses
summas pole otstarbekohane mõista isikule rahalist karistust.

Seega kohtu hinnangul tuleb kõne alla karistuse mõistmisel vangistuse kohaldamine.
Kohus järgmisena teinud kindlaks karistusraamid tuleb hinnata süü suurust. Süü
annab KarS § 56 järgi aluse isiku karistamiseks ja määrab põhijoontes ära milline
peab olema kohaldatav karistus.

Karistuse mõistmisel kohtu poolt arvestatakse kergendavaid ja raskendavaid
asjaolusid,   võimalust   mõjutada     süüdlast   edaspidi    hoiduma      süütegude
toimepanemisest ja õiguskorra kaitsmise huvisid. Karistusseadustiku järgi on süü
suurus mõõdetav eelkõige kergendavate ja raskendavate asjaolude abil. Kohtuliku
uurimise käigus kohus kergendavaid ega raskendavaid asjaolusid Veiko Kalme suhtes
ei tuvastanud. Nimetatud asjaolud on kriminaalmaterjalides kontrollitavad.

Varavastase süüteo toimepanemisel tuleb kohtul analüüsida ka teisele isikule varalise
kahju tekitamise väärtust. Süüdistusaktist nähtub, et varem varguse toimepannud
isikuna teisele isikule varalise kahju tekitamisega tegelikest asjaoludest teadvalt
ebaõige ette kujutuse loomise teel tekitas Veiko Kalme x 10 000 € suuruse kahju.

Süüdimõistva kohtuotsuse tegemisel kriminaalasjas tuleb kaaluda nii süüdistatava
huve kui ka õiguskorra kaitsmise huve. Veiko Kalme huvide kaalumisel tuleb hinnata,
kas tema süü temale etteheidetud koosseisupärases õigusvastases teos on tuvastatud
ilma kõrvaldamata kahtlusteta. Nimetatud asjaolu on kohus tuvastanud KarS § 209 lg
2 p 1 ja § 345 lg 1 järgi ette heidetud tegudes ning selles vaidlus puudub.

Seejärel tuleb kohtul kaaluda õiguskorra kaitsmise huvisid ning leida seaduse poolt
etteantud karistusraamidest sanktsioon, mis on proportsionaalne süüdistatava süüle
tema poolt toimepandud teos ning motiveeriks süüdistatavat ühiskonnas heade
kommete, tavade ja normidega järgmisele ning enda tegevusega teiste isikute vara
mitteohustamisele tulevikus.

KarS § 56 sätestab karistuse eripreventiivse ja üldpreventiivse eesmärgi. Kohus peab
prognoosima milline karistus on efektiivsem hoidmaks ära isiku järgmise süüteo
pidades samas ka silmas kogu ühiskonna turvalisuse tagamist. Eripreventsioon
realiseerub põhimõtteliselt kolmes vormis: hirmutamine s.o karistuse kaudu süüdlase
taunimist, parandamist s.o süüdlase mõjutamist, et isik uusi kuritegusid ei paneks
toime ning kindlustamist s.o teo toimepanija isoleerimist.

Riiklik süüdistaja leidis, et isikule tuleb mõista liitkaristuseks kaks aastat vangistust
kohaldades KarS § 73 lg 1, 3 sätteid kahe aastase katseajaga. Kaitsja leidis, et
etteheidetud tegudes tuleb tema kaitsealune õigeks mõista.

Kohus nõustub riikliku süüdistajaga selles osas, et isiku suhtes on põhjendatud
eripreventsioonina kindlustamine ehk karistuse mõistmine vangistuse näol
kohaldades karistusest tingimisi vabastamist. Kohtu hinnangul on karistuse eesmärk
lisaks õiguskorra kaitsmisele ja toimepandud süüteo eest avaliku hukkamõistu
avaldamisele ka süüteo toimepannud isiku positiivne mõjutamine hoiduma edaspidi
süütegude toimepanemisest

Kaalunud nimetatud asjaolusid koostoimes KarS § 56 lg 1 sätestatuga, asub kohus
seisukohale, et süüdistava poolt toimepandud süüline ja õigusvastane rünne


                                       19 (23)
                                                                               1-15-7559

kahjustas KarS § 209 lg 2 p 1 kaitstud õigushüvena omandi kaitseala ja KarS § 345 lg
1 kaitstavat õigushüve dokumendi puutumatust läbi selle kaudu ka dokumendiga
seotud õiguskäibe usaldusväärsust.

Kohus leiab, et isikule mõistetud karistus on ilmselt piisav motiveerimaks
süüdistatavat ühiskonnas heade kommete, tavade ja normidega järgimisele edaspidi
ning kaitseb ka õiguskorda. Viimane on oluline seetõttu, et tahtlikult toime pandud
süütegude eest süüdistatava süüle vastava õiglase karistuse mõistmise läbi taastab ja
kinnitab kohus ka teiste inimeste usku normikehtivusse ja usaldust õiguskorda.



     Tsiviilhagid
KrMS § 310 p 1 kohaselt, kui kohus teeb süüdimõistva kohtuotsuse, rahuldab ta
tsiviilhagi täielikult või osaliselt või jätab selle rahuldamata või läbi vaatamata. Kui aga
kohus teeb õigeksmõistva otsuse, jäetakse tsiviilhagi läbi vaatamata (KrMS § 310 lg 2).

Kriminaalmenetluse seadustikus reguleerimata küsimustes tuleb tsiviilhagi
lahendamisel kriminaalmenetluses juhinduda tsiviilkohtumenetluse regulatsioonist
Tsiviilkohtu-menetluse seadustiku (TsMS) sätetele vastavalt, kui see ei ole vastuolus
kriminaalmenetluse üldiste põhimõtetega.



x poolt esitatud tsiviilhagi

      Aegumise vastuväide
Veiko Kalme kaitsja viitas x tsiviilhagiga seoses võimalikule nõude aegumisele. Kohus
on seisukohal, et x nõue ei ole aegunud.

TsÜS § 146 lg 1 kohaselt on tehingust tuleneva nõude aegumistähtaeg kolm aastat.
Kaitsja viitas, justkui oleks x esitanud käesolevas kriminaalasjas tsiviilhagi, kuna oli
mööda lasknud tsiviilkorras hagi esitamise kolmeaastase tähtaja.

Kahju õigusvastasest tekitamisest tuleneva nõude aegumistähtaega reguleerivad
esmajoones TsÜS § 150 lg-d 1 ja 3. TsÜS § 150 lg 1 sätestab, et kahju õigusvastasest
tekitamisest tuleneva nõude aegumistähtaeg on kolm aastat ajast, mil õigustatud isik
kahjust ja kahju hüvitama kohustatud isikust teada sai või pidi teada saama. TsÜS §
150 lg 3 näeb ette, et kahju õigusvastasest tekitamisest tulenev nõue aegub, sõltumata
sama paragrahvi lõigetes 1 ja 2 sätestatust, hiljemalt kümne aasta möödumisel kahju
põhjustanud teo tegemisest või sündmuse toimumisest. Teadmine kahjust TsÜS § 150
lg 1 tähenduses peab hõlmama nii teadmist kahjust kui ka teadmist teost või
sündmusest, millega kahju põhjustati. Selline teadmine ei eelda täpset ülevaadet
kõigist kahju ja selle tekitamise üksikasjadest: piisab kui kannatanul on küllalt infot,
et koostada selline hagi, mille kohus eeldatavasti menetlusse võtaks. TsÜS § 150 lg-s 1
sätestatud aegumistähtaja kulgu ei saa lugeda alanuks ajast, mil õigustatud isik sai
või pidi teada saama kahjust ja selle põhjustanud teost või sündmusest, kuid ta ei
teadnud ega pidanudki teadma kahju hüvitama kohustatud isikust. Üldjuhul võib
eeldada, et kriminaalasjas kannatanu teab või peab teadma kahju hüvitama
kohustatud kahtlustatavast, süüdistatavast või tsiviilkostjast hiljemalt ajast, mil
menetleja võimaldab tal KrMS § 224 lg 2 korras tutvuda kriminaaltoimikuga, milles
sisalduvad faktilised asjaolud osutavad konkreetsele isikule kui kahju hüvitama



                                        20 (23)
                                                                         1-15-7559

kohustatule (Riigikohtu otsus nr 3-1-1-106-12 p 36-41).

x kohtuistungil selgitas, et sai Laenuleping nr 1 võltsitusest teada uurija käest ning
koostas tsiviilhagi koos uurijaga. Tsiviilhagi kannab kuupäeva 12.08.2015.a.
Arvestades x ütlusi ei saa hagi esitamine ning uurijalt info saamine, mis viitas talle
õigusvastaselt tekitatud kahju olemasolule, olla omavahel lahutatud pika
ajavahemikuga.

Eeltoodust tulenevalt saab kohtu hinnangul asuda seisukohale, et x poolt esitatud
tsiviilhagi talle õigusvastaselt tekitatud kahju nõudes ei ole aegunud.
      Tsiviilhagi lahendamine
x on käesolevas kriminaalasjas esitanud tsiviilhagi Veiko Kalme vastu. Esitatud hagi
kohaselt 12.03.2012.a. sõlmiti laenusaaja OÜ x ja laenuandja (hagis ekslikult
märgitud kui laenuvõtja) x vahel laenuleping nr 1, mille punkti 1.2, 1.4 ja 10.3
kohaselt andis laenuandja laenusaajale sularahas laenu kümme tuhat eurot, mis
vastavalt lepingu punkti 2.1 kohaselt pidi olema tasutud hiljemalt 12.04.2012.a.
Eelnimetatud lepingu punkti 3.1 kohaselt oli lepingust tulenevate kohustuste täitmise
tagatiseks OÜ-le x kuuluv 1997.a. kopp/giljotiin Kobelco SK 100-3b ning samuti tagas
kogu laenu ja intressi tasumist käendaja Veiko Kalme. x poolt koostatud laenulepingu
nr 1 allkirjastasid Pärnumaal kriminaalmenetluses täpselt tuvastamata kohas ühiselt
x ja Veiko Kalme. Peale lepingu allkirjastamist võttis Veiko Kalme lepingu eksemplarid
enda kätte ning tõi ühe neist mõned päevad hiljem x tagasi. x antud lepingule oli
lisandunud ka laenusaaja OÜ x esindaja xi allkiri. Kriminaalmenetluses on selgunud,
et Veiko Kalme poolt x antud lepingul ei olnud laenusaaja OÜ x esindaja x allkiri ning
laenulepingul nr 1 märgitud laenusummat ei ole saanud OÜ x. x soovib, et Veiko
Kalme hüvitaks talle 12.03.2012.a. sõlmitud lepingu mittetäitmisega tekitatud kahju,
so põhisummas 10 000 eurot. Lisaks intress, seisuga 12.08.2015.a. summas 16 400
eurot ja viivis seisuga 12.08.2015.a. summas 6330 eurot. Kahju kokku 32 730 eurot.
Hagi aluseks olev sündmus ja tekitatud kahju on tõendatud kriminaaltoimikus
kogutud tõenditega. Tekitatud kahju suurust tõendavad kriminaalasjas kogutud
tõendid ja laenuleping 12.03.2012.a. Eeltoodust tulenevalt palub x, juhindudes VÕS §
1043 hüvitada temale õigusvastaselt tekitatud kahju. Tsiviilhagis esitatud intressi ja
viivise arvestuse kohta selgitas kannatanu kohtuistungil, et need on arvestatud mingi
kuupäevani, mida ei täpsustanud, mitte kuni hagi esitamiseni ja soovis nimetatud
summade süüdistatavalt väljamõistmist, kuna tal on tekkinud kulu.

12.03.2012.a. kuupäeva kandva laenulepingu nr 1 (tl 32-34) kohaselt on x
(laenuandja) ning x OÜ (laenusaaja) kokku leppinud, et laenuandja annab
laenusaajale 10 000 € (lepingu p 1.2). Lepingu p 1.4 kohaselt annab laenuandja
laenusumma laenusaajale üle sularahas. Laenusumma tagasimakse kuupäevaks on
määratud hiljemalt 12.04.2012.a. (lepingu p 2.1) ning summade tagastamise viisiks on
määratud sularaha (lepingu p 2.2). Samuti on lepingu p 10.3 fikseeritud, et raha 10
000 € on kätte saadud sularahas 12.03.2012.a. Leping on sõlmitud kolmepoolsena
laenuandja x, laenusaaja esindaja x ja käendaja Veiko Kalme vahel. Lepingu kahe
esimese lehekülje allosas on kolm allkirja ning viimasel lehel on allkirjad osapoolte
kontaktide juures olevatel joontel.

Kriminaalmenetluse käigus on selgunud, et x ei ole Laenulepingut nr 1 allkirjastanud
ning tema allkirjad lepingul on võltsitud. Samuti on menetluse käigus tuvastatud, et
Veiko Kalme pöördus laenu saamiseks x poole, jättes seejuures mulje, et laenu soovib
OÜ x. x koostas Laenulepingu nr 1, milles laenusaajaks oli OÜ x ja allkirjastas
laenulepingu koos Veiko Kalme`ga ning andis sularaha 10 000 € üle Veiko Kalme`le.



                                      21 (23)
                                                                            1-15-7559

Veiko Kalme laenusummat OÜ-le x ei edastanud, seega sai ise sõlmitud lepingust
kasu. Laenusummat ei ole käesolevani tagastatud, mistõttu on x saanud kahju 10 000
€.

Kohus selgitas kohtuistungil kannatanule, et kuna üks lepingul olevatest allkirjadest
on võltsitud, on leping tsiviilseadustiku üldosa seaduse regulatsioonist tulenevalt
tühine ning kannatanu saaks VÕS § 1043 alusel nõuda tekkinud kahju, ehk 10 000
eurot. Tsiviilseadustiku üldosa seaduse (TsÜS) § 77 lg 1 lubab tehingu teha mis tahes
vormis, kui seaduses ei ole sätestatud tehingu kohustuslikku vormi.

Käesoleval juhul on pooled Laenulepingut sõlmides valinud tehingu vormiks kirjaliku
vormi. TsÜS § 77 lg 2 kohaselt, kui pooled on teinud tehingu teatud vormis või on
tehingu vormis kokku leppinud, siis eeldatakse, et kehtivad selle vormi kohta
seaduses sätestatud nõuded. Arvestades, et pooled on lepingu sõlminud kirjalikus
vormis, kehtivad 12.03.2012.a. sõlmitud laenulepingule TsÜS §§ 78-82 sätestatud
kirjalikule vormile esitatavad nõuded ning TsÜS § 83 tulenevad kokkuleppega
ettenähtud vormi järgimata jätmise tagajärjed. TsÜS § 78 lg 1 kohaselt peab kirjaliku
vormi puhul tehingudokument olema tehingu teinud isikute poolt omakäeliselt
allkirjastatud. Laenuleping nr 1 on leping x ja OÜ x vahel ning lepingu p 3.1 kohaselt
tagab kogu laenu ja intressi tasumist ning on selle eest ühtlaselt vastutav Veiko Kalme
OÜ x käendajana.

23.09.2013.a. ekspertiisiaktis nr x (tl 27-30) on ekspert asunud seisukohale, et
vaidlustatud allkirjad x nimelt ei ole kirjutatud x poolt.

Seega, kuna Laenulepingut nr 1 ei ole OÜ x esindaja x omakäeliselt allkirjastatud, on
täitmata TsÜS § 78 lg 1 sätestatud vorminõue. Nimetatud puuduse kõrvaldamiseks ei
ole toiminguid tehtud, veelgi enam, kohtuistungil andis x kohtule ütlusi, milliste
kohaselt ei ole ta teinud tahteavaldust Laenulepingu nr 1 sõlmimiseks. Seega on
tegemist sellise tehingu vorminõude järgimata jätmisega, mida ei ole võimalik ka
kõrvaldada.

TsÜS § 83 lg 2 kohaselt on kokkulepitud vormi järgimata jätmise korral tehing tühine.
Kui leping on vorminõude järgimata jätmise tõttu tühine, siis on tühine ka
pooltevaheline kokkulepe kõrvalkohustuste kohta.

TsÜS § 84 lg 1 kohaselt ei ole tühisel tehingul algusest peale õiguslikke tagajärgi.
Tühise tehingu alusel saadu tagastatakse vastavalt alusetu rikastumise sätetele, kui
seaduses ei ole sätestatud teisiti. Kuigi TsÜS § 84 lg 2 viitab, et tühise tehingu alusel
saadu tagastatakse eelkõige alusetu rikastumise sätete vastavalt, siis arvestades, et
lepingu tühisus käesoleval juhul tuleneb Veiko Kalme süülisest ja õigusvastasest
tegevusest, on kohtu hinnangul siinkohal õige lähtuda VÕS § 1043 ja § 1045
regulatsioonist.

VÕS § 1043 kohaselt teisele isikule (kannatanu) õigusvastaselt kahju tekitanud isik
(kahju tekitaja) peab kahju hüvitama, kui ta on kahju tekitamises süüdi.VÕS § 1045
lg 1 kohaselt on kahju tekitamine õigusvastane eelkõige siis, kui see tekitati:

1)   kannatanu surma põhjustamisega;
2)   kannatanule kehavigastuse või tervisekahjustuse tekitamisega;
3)   kannatanult vabaduse võtmisega;
4)   kannatanu isikliku õiguse rikkumisega;
5)   kannatanu omandi või sellega sarnase õiguse või valduse rikkumisega;


                                       22 (23)
                                                                                  1-15-7559

6) isiku majandus- või kutsetegevusse sekkumisega;
7) seadusest tulenevat kohustust rikkuva käitumisega;
8) heade kommete vastase tahtliku käitumisega.

Kahju õigusvastasest põhjustamisest tuleneva deliktilise vastutuse kohaldumiseks
peab süüdistatava teo ning tekkinud kahju vahel olema põhjuslik seos. Veiko Kalme,
pannes toime kelmuse ehk kuriteo KarS § 209 mõistes, tekitas x varalist kahju
summas 10 000 €. Veiko Kalme tekitas x kahju kannatanu omandi või sellega sarnase
õiguse või valduse rikkumisega ning heade kommete vastase tahtliku käitumisega
(VÕS § 1045 lg 1 p 5, 8).

Laenulepingust nr 1 tulenevalt on x tekkinud otsesena varaline kahju summas 10 000
€. x kohtuistungil avaldas, et tal on olnud kulud seoses Veiko Kalme`le antud 10 000
€, kuid ei täpsustanud, milles nimetatud kulud seisnevad ega esitanud muid tekkinud
kulusid tõendavaid dokumente. VÕS § 127 lg 1 ja § 128 lg 2 alusel on kannatanul
õigus otsese varalise kahju kõrval nõuda ka saamata jäänud tulu, mitte aga tekkinud
kulusid.

Eeltoodust tulenevalt kohus rahuldab x poolt esitatud tsiviilhagi osaliselt, mõistes
Veiko Kalme`lt välja x kasuks talle tekitatud otsene varaline kahju summas 10 000 €.
x OÜ tsiviilhagi
OÜ x esitas tsiviilhagi Veiko Kalme vastu, mille kohaselt x OÜ poolt x OÜ-le rendile
antud tehnikast on jäänud tagastamata üks puiduhakke konteiner väärtusega 5000 €
ja taotleb õigusvastaselt tekitatud kahju hüvitamist VÕS § 1043 alusel. Kohus mõistis
Veiko Kalme õigeks süüdistuses KarS § 201 lg 2 p 1 järgi( konteineri omastamise
episood). KrMS § 310 lg 2 kohaselt, kui kohus teeb õigeksmõistva kohtuotsuse,
jäetakse tsiviilhagi läbi vaatamata. Eeltoodust tulenevalt jätab kohus läbivaatamata x
OÜ esitatud tsiviilhagi 5000 euro suuruses summas. KrMS § 310 lg 3 kohaselt kohus
selgitab, et kannatanul on õigus esitada hagi uuesti tsiviilkohtumenetluse korras.

/allkirjastatud digitaalselt.
Igor Pütsep
Kohtunik
Tallinna Ringkonnakohtu 08.09.2016.a kohtuotsuse resolutsioon:

Pärnu Maakohtu otsus 18. maist 2016 Veiko Kalme suhtes tühistada osaliselt ja nimelt
Veiko Kalme karistamises KarS § 209 lg 2 p 1 ja § 345 lg 1 järgi ning talle KarS § 64
lg 1 alusel liitkaristuse mõistmises.

Teha selles osas uus o t s u s, millega

   1) lugeda KarS prg 63 lg 1 alusel Veiko Kalme karistuseks KarS § 209 lg 2 p 1 ja
       § 345 lg 1 järgi 1 aasta ja 6 kuud vangistust.
   2) Muuta maakohtu otsuse põhiosa, jättes sellest välja kohtu seisukoha, et „Veiko
       Kalme, olles teadlik, et OÜ x tegelikult ei soovi Laenulepinguga nr 1 x laenu
       saada, pidi teadma, et Laenulepingul nr 1 ei saa olla x allkirja“
   3) .Muus osas jätta maakohtu otsus muutmata.
Esitatud apellatsioon jätta rahuldamata.


KOHTUOTSUS JÕUSTUS 28.11.2016.a RIIGIKOHTU MÄÄRUSEGA.



                                          23 (23)
