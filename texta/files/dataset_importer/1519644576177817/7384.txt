                      TA R T U M AA K O H U S
                            KOHTUOTSUS
                                 EESTI VABARIIGI NIMEL


Avalikult teatavakstegemine           Viljandi kohtumaja                     12. september 2016
Tsiviilasi (number ja avaldus)        nr 2-16-101767
Hagi ese                              Osaühing Aktiva Finants hagi Reelika Piiri vastu Elisa
                                      Eesti AS-ga 16.01.2013 ja 22.01.2013 sõlmitud
                                      liitumislepingust nr 2299765, 2290845 ja liitumislepingu
                                      lisast nr 2290849, 2299779 tuleneva põhivõlgnevuse
                                      1138,48 euro ja viivise 0,15% põhinõudelt päevas, s.o
                                      summas 1138,43 eurot, nõudes
Hagi hind                             2276,91 eurot
Menetlusstaadium                      hagi lahendamine
                                      lihtmenetlus
Kohtukoosseis                         kohtunik Silvi Maiste
Hageja                                Osaühing Aktiva Finants (registrikood 10746479; aadress
                                      A. Weizenbergi 20, Tallinn e-post: inkasso@julianus.ee)
Hageja esindaja                       Kadri Timuska (OÜ Julianuse Õigusbüroo, e-post:
                                      jurist@julianus.ee)
Kostja                                Reelika Piir (isikukood xxxxxxxxxxx; aadress xxxxx
                                      xxxx, xxxxxxxx xxxx, xxxxx xxxxxxxx xxxxxxx )

RESOLUTSIOON
1. Rahuldada Osaühing Aktiva Finants hagi Reelika Piiri vastu osaliselt.
2. Välja mõista Reelika Piirilt Osaühing Aktiva Finants kasuks põhivõlgnevus 1138,48 eurot.
3. Välja mõista Reelika Piirilt Osaühing Aktiva Finants kasuks viivis põhivõlalt perioodi eest
16.01.2013 kuni 18.05.2016 maksmisega viivitatud arvete eest võlaõigusseaduse (VÕS) § 113
lg1 ette nähtud määras, s.o kokku summas 274,78 eurot.
4. Jätta Osaühing Aktiva Finants hagi seadusjärgset viivisemäära ületavas viivisenõudes
rahuldamata.
5. Jätta menetluskulud 62% ulatuses hageja ja 38% ulatuses kostja kanda.
6. Välja mõista Reelika Piirilt Osaühing Aktiva Finants kasuks hageja menetluskulud summas
114 eurot ning kohtuotsuse jõustumisest kuni lahendi täitmiseni viivis tasumata menetluskuludelt
VÕS § 113 lg-s 1 sätestatud ulatuses.
7. Tunnistada kohtuotsus viivitamatult täidetavaks.
        8.     Toimetada kohtuotsuse koopia kätte menetlusosalistele ja nende esindajatele.

Selgitused otsusele


                                            1
        9.1       Arvestades hagihinda, mis ei ületa põhinõudelt 2000 eurot ning koos
        kõrvalnõuetega 4000 eurot, on kohus asja lahendanud TsMS § 405 lg 1 kohaselt õiglase
        äranägemise kohaselt lihtsustatud korras, kaldudes kõrvale üldistest menetlusreeglitest,
        s. o ilma kohtuistungi pidamiseta ning menetlusosaliste ärakuulamisega;
        menetlusosalistele on teatatud õigusest olla kohtu poolt ära kuulatud;
        9.2     Hagimaterjalid on kostjale 17.08.2016 isiklikult allkirja vastu kätte toimetatud (tl
        51);
        9.3     TsMS §
9.4       444 lg 1 ning 2 kohaselt võib kohus lihtmenetluse otsuse kirjeldavas osas jätta
märkimata nõuete kohta esitatud väited, vastuväited ja esitatud tõendid, samuti riigi- või
kohaliku omavalitsuse asutuse seisukoha. Samuti võib kohus lihtmenetluse korral kohtuotsuse
põhjendavas osas piirduda üksnes õigusliku põhjenduse ja tõendite, millele on rajatud kohtu
järeldused, märkimisega;
        9.4     Kohus on menetluskulude otsustuses arvestanud hagihinnast tulenevat riigilõivu
        summas 250 eurot ning lepingulise esindaja kulusid põhjendatud ja vajalikus ulatuses,
        arvestades seejuures ka asja lahendamisel aluseks olnud õiguslike küsimuste keerukust,
        s.o summas 50 eurot;
        9.5     Riigikohtu praktika (sh RKTKo 08.12.2008 nr 3-2-1-125-08, p 14; RKTKo
        15.01.2014 nr 3-2-1-156-13, p 10) kohaselt on kohtul kohustus kontrollida
        tüüptingimuste kehtivust ka siis, kui pooled ise ei ole sellele tuginenud. Kohus hindab
        tühiseks viivisemäära, mis ületab kolmekordset seadusjärgset viivisemäära (RKTKo
        10. mai 2016 nr 3-2-1-25-16, p 13);
        9.6     Kohus täiendab otsust TsMS § 448 lõikes 41 sätestatu kohaselt, kui
        menetlusosaline teatab 10 päeva jooksul otsuse kättetoimetamisest arvates kohtule
        soovist esitada otsuse peale apellatsioonkaebus. Kui menetlusosaline ei ole kohtule
        sätestatud tähtaja jooksul teatanud soovist kirjeldava ja põhjendava osata otsuse peale
        apellatsioonkaebust esitada, loetakse, et ta on apellatsioonkaebuse esitamise õigusest
        loobunud (TsMS § 448 lg 42);
        9.7     TsMS § 448 lg 41 kohaselt ei pea apellatsioonkaebuse esitamise soovi
        põhjendama. Otsuse täiendamine lahendatakse kirjalikus menetluses. Teisele
        menetlusosalisele otsuse täiendamisest ei teatata. Kohus võib kohtuotsuse tervikuna
        koostada ka TsMS § 444 lõigetes 1 ja 2 sätestatu kohaselt. Otsuse täiendamise korral
        puuduva osaga hakkab apellatsioonkaebuse esitamise tähtaeg uuesti kulgema täiendava
        otsuse kättetoimetamisest arvates. Kohtuotsuse peale on siis õigus esitada
        apellatsioonkaebus Tartu Ringkonnakohtule 30 päeva jooksul alates otsuse
        kättetoimetamisest, kuid mitte hiljem kui viie kuu möödumisel kohtuotsuse avalikult
        teatavakstegemisest. Kaebus võidakse lahendada kirjalikus menetluses, kui kaebuses ei
        taotleta selle lahendamist istungil;
        9.8     TsMS § 637 lg 21 kohaselt lihtmenetluse asjas esitatud apellatsioonkaebus
        võetakse Tartu Ringkonnakohtus menetlusse üksnes juhul, kui maakohtu otsuses on antud
        luba edasikaebamiseks või kui maakohtu otsuse tegemisel on selgelt ebaõigesti
        kohaldatud materiaalõiguse normi või on selgelt rikutud menetlusõiguse normi või on
        selgelt ebaõigesti hinnatud tõendeid ja see võis oluliselt mõjutada lahendit;
        9.9     TsMS § 187 lg 6 kohaselt, kui menetlusosaline taotleb menetlusabi, peab ta
        esitama tähtaja kestel apellatsioonkaebuse; kaebuse põhjendamiseks või riigilõivu
        tasumiseks või kaebuses esineva sellise puuduse kõrvaldamiseks, mis on seotud
        menetlusabi taotlemisega, annab kohus mõistliku tähtaja pärast menetlusabi taotluse
        lahendamist, kui see taotlus ei ole esitatud põhjendamatult või tähtaja pikendamise
        eesmärgil.


                                             2
(allkirjastatud digitaalselt)

Silvi Maiste
Kohtunik




                                3
