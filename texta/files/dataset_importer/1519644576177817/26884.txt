                         KOHTUMÄÄRUS
Kohus                               Harju Maakohus

Kohtunik                            Piret Randmaa

Määruse tegemise aeg ja koht        07.01.2016.a. Tallinn, Kentmanni kohtumaja

Tsiviilasja number                  2-15-19142

Tsiviilasi                          XXX(XXX) ja XXX(XXX) hagi           XXXi (XXX) vastu
                                    elatise väljamõistmiseks

Menetlustoiming                     Hagist loobumise vastuvõtmine ja menetluse lõpetamine

Menetlusosalised ja nende           Hageja: XXX (isikukood XXX, elukoht XXX);
esindajad                           Hageja: XXX (isikukood XXX elukoht XXX);
                                    Hagejate seaduslik esindaja: XXX(isikukood XXX,
                                    elukoht XXX);
                                    Kostja: XXX (isikukood XXX, elukoht XXX).


RESOLUTSIOON

   1. Võtta vastu hagejate seadusliku esindaja poolt esitatud hagist loobumise avaldus.
   2. Lõpetada menetlus tsiviilasjas 2-15-19142 XXX(XXX) ja XXX(XXX) hagis XXXi
      (XXX) vastu elatise väljamõistmiseks.
   3. Menetluskulud jätta poolte endi kanda.
   4. Toimetada kohtumäärus menetlusosalistele kätte.

Edasikaebamise kord

Kohtumääruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 15 (viieteist) päeva jooksul alates määruse kättetoimetamisest.

Tsiviilasja asjaolud ja kohtumääruse põhjendused

1. Hagejate XXX(XXX) ja XXX(XXX) seaduslik esindaja XXXesitas 20.12.2015.a. Harju
Maakohtule hagi     XXXi (XXX) vastu elatise väljamõistmiseks. Kohus võttis nimetatud hagi
menetlusse 30.12.2015.a.

2. 06.01.2016.a. esitas hagejate seaduslik esindaja XXXkohtule avalduse menetluse lõpetamiseks,
kuivõrd kostjaga jõuti kohtuvälise kompromissini.

3. Tsiviilkohtumenetluse seadustiku (edaspidi TsMS) § 428 lõike 1 punkti 3 kohaselt lõpetab kohus
menetluse otsust tegemata, kui hageja on hagist loobunud. Vastavalt TsMS § 429 lõikele 1 võib
                                                                                               1
hageja hagist loobuda kuni tehtud lahendi jõustumiseni, esitades selleks avalduse, ning kohus võtab
loobumise vastu määrusega, millega ühtlasi lõpetab asja menetluse. Kohus leiab, et käesoleval juhul
tuleb hagist loobumine vastu võtta, kuivõrd asjas ei esine TsMS § 429 lõikes 4 toodud loobumise
vastuvõtmist välistavaid asjaolusid, mistõttu kohus võtab, juhindudes TsMS § 428 lõike 1 punktist
3, avalduse loobumise kohta vastu ja lõpetab asjas menetluse.

4. TsMS § 173 lõike 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses, mh määruses, millega hagita
menetluse avaldus või teistmisavaldus lahendatakse või hagi või hagita menetluse avaldus või
teistmisavaldus jäetakse menetlusse võtmata või läbi vaatamata või asja menetlus lõpetatakse. Sama
paragrahvi lõike 2 kohaselt tuleb menetluskulude jaotus kohtulahendis märkida ka siis, kui
menetlusosalised seda ei taotle. TsMS § 174 lõike 1 kohaselt määrab menetluskulude rahalise
suuruse menetluskulude jaotuse alusel vajalikus ja põhjendatud ulatuses kindlaks asja menetlev
kohus samas tsiviilasjas, millega seoses kulud tekkisid. Kohus määrab menetluskulude rahalise
suuruse kindlaks ka siis, kui menetlusosalised ei esita menetluskulude kindlaksmääramise taotlust,
võttes aluseks menetluskulude nimekirja või tsiviilasja materjalid. Sama paragrahvi lõike 2 kohaselt
määrab maakohus menetluskulude rahalise suuruse kindlaks kohtuotsuses või menetlust lõpetavas
määruses, kui menetluskulude kindlaksmääramine ei takista kohtuotsuse või menetlust lõpetava
määruse tegemist. Vastavalt TsMS § 177 lõikele 1 määrab kohus menetluskulude rahalise suuruse
kindlaks: 1) kohtuotsuses või menetlust lõpetavas määruses või 2) määrusega pärast tsiviilasja
sisulise lahendamise kohta tehtud kohtuotsuse või menetlust lõpetava määruse jõustumist. TsMS
§ 168 lõigete 4 ja 5 kohaselt kannab hageja, juhul kui hageja loobub hagist või võtab selle tagasi,
kostja menetluskulud, va juhul, kui ta loobub hagist või võtab selle tagasi seetõttu, et kostja on
nõude pärast hagi esitamist rahuldanud ja kui hageja loobub hagist või võtab selle tagasi seetõttu, et
kostja on pärast hagi esitamist tema nõude rahuldanud, kannab hageja menetluskulud kostja. Kohus
leiab, et käesoleval juhul on põhjendatud jätta menetluskulud menetlusosaliste endi kanda.

5. Kohus selgitab, et vastavalt TsMS § 178 lõikele 1 saab menetluskulude jaotust vaidlustada
üksnes selle kohtulahendi peale edasi kaevates, millega menetluskulude jaotus kindlaks määrati.
Hüvitatavate kulude suurust saab vaidlustada selle lahendi peale edasi kaevates, millega kulude
rahaline suurus kindlaks määrati. Sama paragrahvi lõike 2 kohaselt võib kulude kindlaksmääramise
peale edasi kaevata menetluskulude hüvitamiseks õigustatud või menetluskulusid kandma
kohustatud isik, kui vaidlustatav menetluskulude summa ületab 200,00 (kakssada) eurot.

/allkirjastatud digitaalselt/

Piret Randmaa
Kohtunik

Kohtuistungi sekretär Lea Krüger (telefon (+372)6200057, elektronpost lea.kryger@kohus.ee). Kohtujurist
Anneli Põder (elektronpost anneli.poder@kohus.ee). Harju Maakohtu Kentmanni kohtumaja kantselei
(Kentmanni 13, 10116 Tallinn, telefon (+372)6200120, faks (+372)6200191, elektronpost menetlusdokumentide
saatmiseks hmkkentmanni.menetlus@kohus.ee).




                                                                                                            2
