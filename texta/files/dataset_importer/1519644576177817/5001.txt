                                                                             2-16-13888




                      KOHTUMÄÄRUS
Kohus                            Harju Maakohus

Kohtunik                         Viktor Brügel
Kohtujurist                      Maarja Kadakas
Määruse tegemise aeg ja koht     14. oktoober 2016 Tallinn, Kentmanni kohtumaja
Tsiviilasja number               2-16-13888
Tsiviilasi                       OÜ XXXX avaldus pankroti väljakuulutamiseks
Menetlustoiming                  Pankrotiavalduse rahuldamata jätmine
Menetlusosalised ja nende        Avaldaja/võlgnik: OÜ XXXX (registrikood XXXX,
esindajad, ajutine               asukoht XXXX);
pankrotihaldur                   Avaldaja/võlgniku seaduslik esindaja: juhatuse liige
                                 XXXX(e-post: XXXX);
                                 Pankrotiavalduse esitanud endine juhatuse: liige
                                 XXXX(e-post: XXXX),
                                 Ajutine pankrotihaldur: Svetlana Pilden (isikukood
                                 47809102261, Business Lawfirm OÜ, Liivalaia 21-17,
                                 10118 Tallinn, e-post: svetlana.pilden@haldur.just.ee).
Kohtuistungi toimumise aeg,      12.10.2016
kohtuistungil osalenud isikud    Võlgniku seaduslik esindaja XXXX,
                                 Võlgniku endine juhatuse liige XXXX
                                 Ajutine pankrotihaldur Svetlana Pilden

   RESOLUTSIOON
   1. Jätta OÜ XXXX avaldus pankroti väljakuulutamiseks rahuldamata.
   2. Vabastada Svetlana Pilden ajutise pankrotihalduri ülesannetest.
   3. Määrata ajutise pankrotihalduri Svetlana Pilden töötasuks 720 eurot, millele
      lisandub käibemaks 144 eurot ning vajalike kulutuste hüvitamine summas 66
      eurot, millele lisandub käibemaks summas 13,20, kokku 943,20 eurot.
   4. Välja mõista ajutise pankrotihalduri tasu summas 943,20 eurot välja võlgnikult
      OÜ XXXX, Business Law Firm OÜ (registrikood 11308575), mille kaudu ajutine
      haldur tegutseb, kasuks.




                                                                                    1(4)
                                                                                    2-16-13888

    5. Tühistada OÜ XXXX suhtes 23.09.2016 kohtumäärusega kohaldatud kogu vara
        käsutamise keeld.
    6. Jätta menetluskulud võlgniku kanda.
    7. Pankrotiavalduse rahuldamata jätmise määrus on kehtiv ja kuulub täitmisele
        alates jõustumisest (PankrS § 41).
    8. Toimetada kohtumäärus kätte võlgnikule, ajutisele haldurile.
    9. Saata määrus pärast jõustumist viivitamatult Tartu Maakohtu
        registriosakonnale.
    10. Avaldada käsutuskeelu tühistamise teade väljaandes Ametlikud Teadaanded.


 Edasikaebamise kord

 Määruse peale võib 15 päeva jooksul määruse kättetoimetamisest esitada Harju Maakohtu
 kaudu määruskaebuse Tallinna Ringkonnakohtule.


Asjaolud

1. OÜ XXXX (võlgnik) juhatuse liige XXXX esitas 15.09.2016 Harju Maakohtule avalduse
pankroti väljakuulutamiseks. Avalduse kohaselt on võlgnik pikema perioodi vältel olnud
majandusraskustes ning käesolevaks ajaks on välja kujunenud äriühingu maksejõuetus.
Võlgnik palub kuulutada välja enda pankroti. Avalduselt on tasutud riigilõiv.

2. 16.09.2016 esitas võlgniku juhatuse liige XXXX vastuväite pankrotiavalduse esitamisele
ning märgib, et makseraskused on ajutised ning puudub alus pankrotiavalduse menetlemiseks.
Samuti märgib XXXX, et 15.09.2016 toimunud erakorralisel osanike koosolekul otsustati
arvata pankrotiavalduse esitanud XXXX võlgniku juhatusest välja.

3. Kohus võttis 23.09.2016 kohtumäärusega võlgniku pankrotiavalduse menetlusse, määras
asjas ajutiseks halduriks Svetlana Pildeni ning määras kohtuistungi toimumise ajaks
12.10.2016.

4. 10.10.2016 esitas ajutine pankrotihaldur Svetlana Pilden aruande, milles leidis, et võlgniku
puhul on tegemist tegutseva ettevõttega. Ajutise halduri arvamuse kohaselt, kui Piret Tammist
poolt välja antud laen on võimalik kustutada vastavalt omanikevahelisele eelkokkuleppele, ning
võttes arvesse ettevõtte ressursse (kaubad laos ja sõlmitud 5 aasta üürileping) on
majandustegevuse jätkamine võimalik. Ajutine haldur on tuvastanud, et võlgnikul on tekkinud
juuli-augustis makseraskused seoses tähtajatu laenulepingute ülesütlemisega, mis on aga
ületatavad eespool märgitud kokkuleppe abil, seega on tegemist ajutiste makseraskustega.
Kokkuvõtvalt on ajutine haldur seisukohal, et võlgniku pankrotimenetlus tuleks lõpetada.

5. Ajutine haldur on esitanud kohtule ka oma tööaruande, mille kohaselt on ajutine haldur
kulutanud ülesannete täitmiseks 9 tundi, arvestusega 80 eurot tunnis, millest tulenevalt on
ajutise halduri tasu 864 eurot (sisaldab käibemaksu summas 144 eurot) ning vajalike kulude
katteks 79,20 eurot (sisaldab käibemaksu summas 13.20 eurot). Ajutine haldur palub ajutise
halduri tasu ja kulutuste hüvitis välja mõista võlgnikult ja tasuda büroole, mille kaudu ajutine
haldur tegutseb, Business Law Firm OÜ (registrikood 11308575) arvelduskontole nr
10220061434016.


                                                                                           2(4)
                                                                                       2-16-13888



6. 12.10.2016 toimunud kohtuistungil teatas võlgniku juhatuse liige XXXX, et ei ole nõus
pankrotiavalduse esitamisega võlgniku nimelt ning et äriühing ei ole maksejõetuse seisundis.
Juhatuse liige teatas, et pankrotiavalduse esitanud XXXXon käesolevaks ajaks võlgniku
juhatusest tagasi kutsutud. Võlgniku endine juhatuse liige XXXXselgitas, et esitas
pankrotiavalduse seetõttu, et tahtis saada objektiivseid andmeid äriühingu majandusliku
olukorra kohta. Ajutine haldur jäi oma aruande juurde.

Kohtumääruse põhjendused

7. Pankrotiseaduse (edaspidi PankrS) § 27 lg 5 sätestab, et vaadanud pankrotiavalduse läbi,
kuulutab kohus pankroti välja, jätab avalduse rahuldamata või lõpetab menetluse raugemise
tõttu PankrS §-s 29 nimetatud alusel. Kohus leiab, et võlausaldajate pankrotiavaldus tuleb jätta
rahuldamata.

8. PankrS § 1 lg 1 kohaselt on võlgniku pankroti väljakuulutamise aluseks võlgniku püsiv
maksejõuetus. Lg 2 ütleb, et maksejõuetus on olukord, kus võlgnik ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt
ajutine. Lg 3 alusel on juriidilisest isikust võlgnik maksejõuetu ka siis, kui võlgniku vara ei kata
tema kohustusi ja selline seisund ei ole võlgniku majanduslikust olukorrast tulenevalt ajutine.

9. Kohtu hinnangul on tuvastatud, et võlgniku puhul ei ole välja kujunenud püsiv maksejõuetus
ning seega puudub alus pankroti väljakuulutamiseks. Ajutine haldur on välja selgitanud, et
võlgnikul on tekkinud juuli-augustis makseraskused seoses tähtajatu laenulepingute
ülesütlemisega, mis on aga ületatavad omanikevahelise kokkuleppe abil, seega on tegemist
ajutiste makseraskustega. Ka võlgniku juhatuse liige on seisukohal, et võlgnik ei ole
maksejõuetu. Eeltoodust tulenevalt jätab kohus PankrS § 27 lg 5 alusel võlgniku
pankrotiavalduse rahuldamata.

10. PankrS § 21 lg 3 alusel käsutuskeelu tühistamise kohta avaldatakse teade väljaandes
Ametlikud Teadaanded. Määrus saadetakse võlgnikule ja ajutisele pankrotihaldurile. Kui
võlgnik on kantud äriregistrisse või mittetulundusühingute ja sihtasutuste registrisse, edastab
kohus määruse ärakirja viivitamatult Tartu Maakohtu registriosakonnale.

11. PankrS § 23 lg-te 1 ja 2 kohaselt on ajutisel halduril õigus saada oma ülesannete täitmise
eest tasu, mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete mahtu
ja keerukust ning ajutise halduri kutseoskusi. Kohus kontrollib ajutise halduri ülesannete
täitmiseks tehtud kulutuste põhjendatust ja kinnitab vajalike ning põhjendatud kulutuste
suuruse. Tasu suuruse arvestamise aluseks on ülesannete täitmisele kuluv aeg. Ajutine
pankrotihaldur esitab kohtule tööaja arvestuse andmed ja taotluse kulutuste hüvitamiseks koos
käesoleva seaduse § 22 lg-s 5 nimetatud aruandega. Kulutuste hüvitamise taotluses märgib
haldur kulutuse suuruse, tekkimise põhjuse või aluse ja tekkimise aja. PankrS § 23 lg 3 kohaselt
on ajutise halduri tunnitasu ülemmäär 96 eurot. Lõike 6 kohaselt võib kohus ajutise halduri tasu
ja hüvitatavate kulutuste tasumise määrata büroole, mille kaudu ajutine haldur tegutseb.

12. Ajutine haldur on esitanud kohtule ka oma tööaruande, mille kohaselt on ajutine haldur
kulutanud ülesannete täitmiseks 9 tundi, arvestusega 80 eurot tunnis, millest tulenevalt on
ajutise halduri tasu 864 eurot (sisaldab käibemaksu summas 144 eurot) ning vajalike kulude
katteks 79,20 eurot (sisaldab käibemaksu summas 13.20 eurot). Ajutine haldur palub ajutise


                                                                                               3(4)
                                                                                    2-16-13888

halduri tasu ja kulutuste hüvitis välja mõista võlgnikult ja tasuda büroole, mille kaudu ajutine
haldur tegutseb, Business Law Firm OÜ (registrikood 11308575) arvelduskontole nr
10220061434016.

13. Kohus leiab, et ajutise pankrotihalduri poolt taotletava tasu ja kulutuste hüvitise summa on
mõistlik ja vastab ajutise pankrotihalduri poolt tehtud tööle ja halduri kvalifikatsioonile ning
tuleb ajutisele haldurile välja mõista. Kohus määrab, et ajutise halduri tasu 864 eurot (sisaldab
käibemaksu summas 144 eurot) ning vajalike kulude katteks 79,20 eurot (sisaldab käibemaksu
summas 13.20 eurot) tuleb välja mõista võlgnikult Business Law Firm OÜ, mille kaudu ajutine
haldur tegutseb, kasuks.

14. PankrS § 41 teise lause kohaselt määrus, millega pankrotiavaldus jäetakse rahuldamata,
samuti määrus, millega avaldus jäetakse läbi vaatamata või lõpetatakse menetlus, on kehtiv ja
kuulub täitmisele alates jõustumisest.


/allkirjastatud digitaalselt/
Viktor Brügel
kohtunik




                                                                                            4(4)
