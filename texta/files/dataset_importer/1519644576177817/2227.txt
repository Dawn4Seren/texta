                                                                                        2-16-6416




                              KOHTUOTSUS
                              /TAGASELJAOTSUS/
                              EESTI VABARIIGI NIMEL

Kohus                              Viru Maakohus

Kohtunik                           Ifret Mamedguseinov

Otsuse tegemise aeg ja koht        Rakvere, 22. november 2016

Tsiviilasja number                 2-16-6416

Tsiviilasi                         Placet Group OÜ hagiavaldus M-J R vastu võla nõudes
                                   471.07 eurot
Hagi hind

Menetlusosalised     ja    nende Hageja: Placet Group OÜ (registrikood 11198910, asukoht:
esindajad                        Fr. R. Kreutzwaldi 4, 10120 Tallinn), lepinguline esindaja:
                                 Marek Aunver (e-post: jurist@itm.ee);
                                   Kostja: M-J R (isikukood xxxx, elukoht registris: xxxx, tegelik
                                   elukoht teadmata).

Asja läbivaatamise kuupäev         22. november 2016 / Kirjalik menetlus


Resolutsioon
   1. Rahuldada hageja        taotlus   tagaseljaotsuse   tegemiseks    ning   rahuldada     hagi
      tagaseljaotsusega.

   2. Välja mõista kostja M-J R’lt hageja Placet Group OÜ kasuks 446 (nelisada nelikümmend
      kuus) eurot ja 92 senti (sh põhivõlgnevus 300 eurot, intress 51 eurot, lepingutasu 6 eurot,
      kahju 44 eurot, viivis 45.92 eurot).

   3. Välja mõista kostja M-J R’lt hageja Placet Group OÜ kasuks viivis põhinõudelt (300
      eurolt) alates 21.04.2016 kuni põhinõude tasumiseni VÕS § 113 lg 1 teises lauses
      sätestatud määras, kuid mitte rohkem kui 300 eurot.



                                                                                             1 (4)
                                                                                   2-16-6416
   4. Jätta menetluskulud kostja kanda ning välja mõista kostja M-J R’lt hageja Placet Group
      OÜ kasuks menetluskulud 150 (ükssada viiskümmend) eurot, sh riigilõiv 100 eurot ja
      õigusabikulud 50 eurot.

   5. Tagaseljaotsus kuulub täitmisele viivitamatult.

   6. Saata kohtuotsus hageja esindajale ja kostjale teadmiseks.

   7. Toimetada kohtuotsuse resolutsioon kostjale väljaande Ametlikud Teadaanded kaudu
      kätte, kui muud kättetoimetamise viisid ei õnnestu.

Edasikaebamise kord
Kostjal on õigus 30 päeva jooksul alates tagaseljaotsuse kättetoimetamisest esitada kaja. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui kostja
sai tagaseljaotsusest või selle täitmiseks algatatud täitemenetlusest teada. Kajale tuleb lisada kõik
vajalikud dokumendid asja ettevalmistamise lõpuleviimiseks (TsMS § 394 ja TsMS § 416) ning tasuda
Rahandusministeeriumi arveldusarvele vastavalt kas nr EE571010220229377229 AS-is SEB Pank, nr
EE062200221059223099 AS-is Swedbank, nr EE513300333522160001 Danske Bank AS Eesti
filiaalis või nr EE221700017003510302 Nordea Bank AB Eesti filiaalis, kautsjon summas 100 eurot.
Maksekorraldus tuleb lisada esitatavatele dokumentidele.

ASJAOLUD
1. 21. aprillil 2016 esitatud hagiavalduse kohaselt M-J R sõlmis 28.02.2014 laenulepingu nr xxxx 300
euro laenamiseks, laenu kasutamise periood 90 päeva. Enne laenutaotluse esitamist täitis kostja
laenutaotluse ning seejärel oli kostja kohustatud põhjalikult tutvuma laenulepingu üldtingimustega.
Laenu tagastamise tähtajaks lepiti kokku 29.05.2014. Lepingu lisas 1 on näidatud, et laen tagastatakse
3 osamaksega. Enne laenusumma ülekandmist kostjale pidi ta käima talle sobivas postkontoris või
laenuandja kontoris isikusamasust tuvastamas. Kostja isikusamasuse tuvastamine toimus 28.02.2014
hageja kontoris.

2. Lepingu Lisas I on näidatud, et laen tagastatakse 3 osamaksega: põhiosa 300 eurot; intress 51 eurot;
lepingutasu 6 eurot. Tagastamisele kuuluv brutosumma 357 eurot. Krediidikulukuse määr 70%, mis
koosneb laenuintressist 68% ja lepingutasust 2%. Kostja ei tagastanud laenu kokkulepitud viisil ning
hagiavalduse esitamise seisuga on kostjal laenusumma täies ulatuses tasumata.

3. Selle tõttu oli hageja esindaja sunnitud alates 17.04.2014, saatma kostjale meeldetuletusi e-maili
teel. Võlateatis/meeldetuletus I saadeti kostjale 22.04.2014. Võlateatis/meeldetuletus II saadeti kostjale
30.05.2014. Võlateatis/meeldetuletuse III saadeti kostjale 27.06.2014. Võlateatis/meeldetuletuste I, II
ja III saatmise eest on tasu vastavalt hinnakirjale 12 + 12 + 20 eurot.

4. Hagiavalduse esitamise kuupäeva seisuga 20.04.2016 on lepingu alusel sissenõutava viivise suurus
45.92 eurot. Edaspidi nõuab hageja lepingujärgset viivist põhinõudelt 300 eurot kuni selle kohase
tasumiseni alates 21.04.2016 VÕS §-s 113 lg-s 1 ja §-s 94 sätestatud määras.

5. Hageja palus vastavalt VÕS §-dele 76 lg 1, 82 lg 7, 100, 101 lg 1 p 1, 3, 6, 108, 113 lg 1 kostjalt
välja mõista põhivõlgnevus 300 eurot, intress 51 eurot, lepingutasu 6 eurot, kahju 44 eurot, viivised

                                                                                                    2 (4)
                                                                                           2-16-6416
45.92 eurot ja edaspidi nõuda kostjalt viivis alates 21.04.2016 lähtudes VÕS § 113 lg-s 1 sätestatud
seadusjärgses viivisemääras päevas tasumisele kuuluvalt põhinõudelt (300 eurolt) kuni põhinõude täies
ulatuses tasumiseni.

6. Juhul, kui kostja ei vasta hagile kohtu määratud tähtajaks, palus hageja lahendada hagi
tagaseljaotsusega.

MENETLUSE KÄIK
7. Rahvastikuregistri andmete ja hagiavalduse kohaselt on kostja elukohaks xxxx. Kohus on saatnud
hagi koos lisadega korduvalt antud aadressile, kuid hagimaterjalid on tagastatud kohtule teatega „saaja
ei viibinud kohal“, „hoiutähtaja möödumisel“, „kaks kättetoimetamise katset ebaõnnestusid“. Kohus
on korduvalt saatnud hagimaterjalid ka e-posti aadressile xxxx, kuid kostja materjalide kättesaamist
kinnitanud ei ole. Kohtul ei olnud võimalik hagi koos lisadega kostjale tööandja kaudu kätte toimetada,
sest Maksu- Tolliameti elektroonilisest andmebaasi andmete kohaselt M-J R puudub töökoht. Kostja
telefoni nr xxxx ei ole kasutusel. Politsei- ja Piirivalveameti 03.10.2016 vastuse kohaselt on politsei
andmetel M-J R elukohaks, rahvastikuregistri järgi, xxxx, kus ta viibib periooditi. Kontaktandmeteks
samuti rahvastikuregistri andmetel on tel xxxx ja e-post xxxx. Vesteldes xxxx valla elanikega selgus,
et M-J R asukoht võib olla xxxx, kus ta väidetavalt töötab. Kohtute Infosüsteemis (KIS) teisi andmeid
kostja kohta ei ole. Sellepärast Viru Maakohtu 07.10.2016 kohtumääruse alusel kostjale on
menetlusdokumendid kätte toimetatud 12.10.2016 väljaande Ametlikud Teadaanded kaudu. Kostja
kohtule kirjalikku vastust ei esitanud. Kohus hoiatas kostjat, et kohtu antud tähtajaks vastamata jätmise
korral võib kohus kohtuistungit pidamata, hageja taotlusel, hagi tagaseljaotsusega rahuldada.

KOHTUOTSUSE PÕHJENDUSED
8. Kohus, tutvunud tsiviilasja materjalidega leiab, et hagi on põhjendatud ning kuulub TsMS § 407 lg
1 kohaselt rahuldamisele tagaseljaotsusega.

9. TsMS § 407 lg 1 ja lg 3 kohaselt võib kohus hageja nõusolekul hagi tagaseljaotsusega rahuldada
kohtuistungit pidamata hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud. Sel juhul loetakse
hageja esitatud faktilised väited kostja poolt omaksvõetuks. Kuivõrd kostja ei täitnud poolte vahel
sõlmitud laenulepingust tulenevaid kohustusi ega esitanud vastuväiteid hagile, siis asub kohus
seisukohale, et kostjal ei ole vaidlust hagi üle. Kohus leiab, et hagi kuulub rahuldamisele VÕS §-de 76
lg 1, 82 lg 7, 100, 101 lg 1 p 1, 3, 6, 108, 113 lg 1 alusel kogu haginõude 446.92 euro ulatuses, sh
põhivõlgnevus 300 eurot, intress 51 eurot, lepingutasu 6 eurot, kahju 44 eurot, viivis 45.92 eurot.
Samuti kuulub kostjalt väljamõistmisele viivis põhinõudelt 300 eurolt alates 21.04.2016 kuni
põhinõude tasumiseni VÕS § 113 lg 1 teises lauses sätestatud määras, kuid mitte rohkem kui 300 eurot.

10. TsMS § 444 lg 3 kohaselt tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

MENETLUSKULUD
11. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 174 lg 2 kohaselt maakohus määrab
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.

                                                                                                    3 (4)
                                                                                    2-16-6416
TsMS § 162 lg 1 kohaselt kannab hagimenetluse kulud pool kelle kahjuks otsus tehti. Kuna hagi
rahuldatakse, siis jätab kohus menetluskulud kostja kanda.

12. xxxx on hagiavalduse esitamisel 21.04.2016 tasunud riigilõivu summas 100 eurot (maksekorraldus
nr 355, toimikus lk 22). Samuti palub hageja kostjalt välja mõista õigusabikulud 100 eurot. Kohtu
hinnangul ei ole hageja õigusabikulude suurus mõistlik ega põhjendatud. Kohus leiab, et käesolev
tsiviilasi ei ole sedavõrd keerukas, et hagejal tekiksid õigusabikulud summas 100 eurot. Hageja poolt
kohtule esitatud hagiavaldus on 4-l leheküljel (toimikus lk 3-6), millest sisulist teksti on 3 lehekülge.
Hageja ei ole pidanud osalema kohtuistungitel ega tutvuma vastaspoole vastuväidetega. Kohtu
hinnangul on hageja põhjendatud ja vajalikud õigusabikulud summas 50 eurot. Menetluskulude
jaotusest lähtudes mõistab kohus kostjalt hageja kasuks välja menetluskulud summas 150 eurot, s.h
riigilõiv 100 eurot ja õigusabikulud 50 eurot.

13. Kohus rahuldab hagi lähtudes eeltoodust ja juhindudes TsMS §-dest 142 lg 2; 162 lg 1 ja lg 2; 407
lg 1, lg 2 ja lg 3; 415; 416; 442; 444 lg 3; 468 lg 1 p 2 tagaseljaotsusega.

/digitaalselt allkirjastatud/

Ifret Mamedguseinov
Kohtunik




                                                                                                    4 (4)
