                              KOHTUOTSUS
                               EESTI VABARIIGI NIMEL


Otsuse tegemise aeg ja koht       Tartu Maakohus Viljandi kohtumaja       29. november 2016
Kriminaalasja number              1-16-9137 (16284000403)
Kohtunik                          Kadi Aavik
Kohtuistungi sekretär             Irina Meremaa
Kriminaalasi                      Andrus Kuzin süüdistuses         KarS     §   424     järgi
                                  kokkuleppemenetluses
Prokurör                          abiprokurör Triin Tumala
Süüdistatav                       Andrus Kuzin (isikukood 36403156010; elukoht: xxxxx
                                  xxx xx-x xxxx-xxxxxxx xxxxxxxxxxx )

                                  Kehtivad kriminaal- ja väärteokaristused puuduvad

                                  Tõkend: elukohast lahkumise keeld alates 10.10.2016

RESOLUTSIOON

Süüdi tunnistada Andrus Kuzin karistusseadustiku (KarS) § 424 järgi ja mõista talle
karistusena vangistus 7 (seitse) kuud.

Arvata KarS § 68 lg 1 alusel Andrus Kuzinil eelvangistuses viibitud aeg 08.10.2016 –
10.10.2016, s.o. 3 päeva, karistusaja hulka ning lugeda temal veel kandmisele kuuluvaks
karistuseks 6 (kuus) kuud ja 27 (kakskümmend seitse) päeva vangistust.

Jätta KarS § 73 lg 1 ja 3 alusel karistus täielikult täitmisele pööramata, kui Andrus Kuzin
ei pane 1 (ühe) aastase katseaja kestel toime uusi tahtlikke kuritegusid. Katseaeg hakkab
kulgema alates kohtuotsuse kuulutamisest.

Võtta KarS § 50 lg 1 p 1 alusel Andrus Kuzinilt lisakaristusena ära mootorsõiduki
juhtimise õigus 3 (kolmeks) kuuks.

Tühistada kohtuotsuse jõustumisel Andrus Kuzinile tõkendina kohaldatud elukohast
lahkumise keeld.

Välja mõista KrMS § 180 lg 1 alusel Andrus Kuzinilt riigituludesse sundraha 645
(kuussada nelikümmend viis) eurot ja riigi õigusabi tasu 48 (nelikümmend kaheksa) eurot
riigi kasuks.

                                             1
Määrata, et KrMS § 180 lg 3 alusel on Andrus Kuzinil õigus tasuda menetluskulud 693
(kuussada üheksakümmend kolm) eurot ositi (12) kaheteistkümne kuu jooksul alates
kohtuotsuse jõustumisele järgnevast kuust. Andrus Kuzin on kohustatud tasuma
kohtuotsuse jõustumisele järgneva kuu 10ndaks kuupäevaks vähemalt 57,75 eurot kuni
kogusumma tasumiseni. Tasumiseks vajalikud andmed sisalduvad kohtuotsusele lisatud
makseinfos, mis tehakse kättesaadavaks ka e-toimiku (https://www.e-toimik.ee/) süsteemi
vahendusel. Tähtajaks menetluskulude tasumata jätmisel pööratakse kohtuotsus
sundtäitmisele täitemenetluse seadustikus sätestatud korras.

Jätta KrMS § 126 lg 3 p 1 alusel asitõend, CD-plaat Texor tankla turvakaamera
videosalvestusega, kriminaalasja materjalide juurde.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.

Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul
alates otsuse avalikult teatavakstegemisest.

Kohtuotsus jõustub edasikaebe (apellatsiooni) tähtaja möödumisel.


KOHTUOTSUSE PÕHIOSA

I Süüdistus
Andrus Kuzinit süüdistatakse KarS § 424 järgi selles, et tema juhtis 08.10.2016 kella 16.09 paiku
Viljandimaal Viljandi vallas Imavere-Viljandi-Karksi-Nuia maanteel suunaga Reinu teele
mootorsõidukit Volvo FH-460 registreerimismärgiga XXX XXX , millel järel haagis Krone
registreerimismärgiga XXX XXX alkoholi joobe seisundis. Andrus Kuzini kontrollimisel
tõendusliku alkomeetriga Dräger Alcotest 7110 EST nr ARDM-0074 mõõdeti tema poolt ühes
liitris välja hingatavas õhus alkoholi sisalduse lõplikuks tulemuseks 0,78 mg/l, seega rikkus
Andrus Kuzin oma tahtliku tegevusega LS § 69 lg 1 ja lg 2 p 1 sätteid.

II Kokkuleppe sisu
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe: KarS § 424 järgi
kvalifitseeritava kuriteo toimepanemise eest nõuab prokurör kohtus süüdistatavale karistuseks 7
(seitse) kuud vangistust. KarS § 68 lg 1 alusel arvata Andrus Kuzinil 08.10.2016 kuni
10.10.2016. a eelvangistuses viibitud aeg, s.o. 3 päeva karistusaja hulka ning lugeda temal veel
kandmisele kuuluvaks karistuseks 6 (kuus) kuud ja 27 (kakskümmend seitse) päeva vangistust.
KarS § 73 lg 1 ja 3 alusel jätta karistus täielikult täitmisele pööramata, kui Andrus Kuzin ei pane
1 (ühe) aastase katseaja kestel toime uusi tahtlikke kuritegusid. KarS § 50 lg 1 p 1 alusel võtta
lisakaristusena ära mootorsõiduki juhtimise õigus 3 (kolmeks) kuuks.



                                                2
Süüdistatav Andrus Kuzin nõustus kokkulepet sõlmides ositi aasta jooksul hüvitama järgnevad
menetluskulud:
- advokaadi kaitsjatasu summas 48 eurot.
- süüdimõistva kohtuotsusega kaasnev sundraha teise astme kuriteos süüdimõistmise korral 1,5
kuupalga alammääras, s. o summas 645 eurot.

III Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ning
ta jääb sõlmitud kokkuleppe juurde. Prokurör jäi kohtuistungil samuti sõlmitud kokkuleppe
juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid.

Kriminaalasjas kogutud tõendid annavad aluse mõista Andrus Kuzin süüdi KarS § 424 järgi ja
mõista talle karistuse vastavalt sõlmitud kokkuleppele. Samuti tuleb Andrus Kuzinilt välja
mõista menetluskulud vastavalt sõlmitud kokkuleppele.

Kriminaalasja juures on asitõendiks CD-plaat Texor tankla turvakaamera videosalvestusega
(kinnitatud klambriga toimiku tagakaanele). Kohus leiab, et KrMS § 126 lg 3 p 1 alusel tuleb
jätta ümbrikusse pakendatud CD-plaat politsei pardakaamera videosalvestusega kriminaalasja
juurde.

Süüdistatavale Andrus Kuzinile tõkendina kohaldatud elukohast lahkumise keeld tuleb tühistada
kohtuotsuse jõustumisel.

Kohus selgitab, et lisakaristuse – mootorsõiduki juhtimisõiguse äravõtmine – kandmise aeg
hakkab kulgema alates kohtuotsuse jõustumisest. Liiklusseaduse (LS) § 127 kohaselt on isik,
kelle suhtes on jõustunud juhtimisõiguse äravõtmise otsus, kohustatud viie tööpäeva jooksul
otsuse jõustumisest arvates loovutama oma juhiloa Maanteeametile.

Kohus selgitab, et vastavalt KarS § 78 p-le 1 hakkab kohaldatud katseaeg kulgema kohtuotsuse
kuulutamisest.


(allkirjastatud digitaalselt)

Kadi Aavik
Kohtunik




                                               3
