                                                                         Kriminaalasi nr 1-16-5268




                               KOHTUMÄÄRUS

Kohus                              Tartu Maakohus

Määruse tegemise aeg ja koht       19. august 2016 Jõgeva kohtumaja

Kriminaalasja number               1-16-5268

Täitmiskohtunik                    Liivi Loide

Taotlus                            Erik Bekkeri tingimisi enne tähtaega vangistusest
                                   vabastamiseks elektroonilise järelevalvega
Süüdimõistetu                      ERIK BEKKER

                                   isikukood 38802022780; asukoht: viibib karistuse
                                   kandmisel Tartu Vanglas; elukoht vabanemisel:
                                   xxxxxxxxxxxxxxxxxxxxxxxxxxxxxxxxxxxxxxxxxxxxxx
                                   xxxxxxxxxxxxxxxxxxxx
RESOLUTSIOON

Jätta läbi vaatamata Tallinna Vangla esitatud materjalid Erik Bekkeri tingimisi ennetähtaega
vangistusest vabastamise otsustamiseks elektroonilise järelevalve kohaldamisega.

Edasikaebamise kord
Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Erik Bekker tunnistati süüdi 02.10.2015. a Soome Põhja-Savo Alamkohtu otsusega ja mõisteti
karistuseks 2 aastat 6 kuud vangistust. 26.04.2016. a toodi Erik Bekker karistuse kandmise
jätkamiseks Soomest Eestisse. Erik Bekkeri poolt toimepandud kuritegu tuleb Eesti seaduse kohaselt
kvalifitseerida KarS § 117 lg 1 järgi.
Kinnipeetava karistusaeg algas 04.07.2015 ja lõpeb 30.12.2017. KarS § 76 lg 1 p 1 alusel võib kohus
teise astme kuriteos või ettevaatamatus esimese astme kuriteos süüdlase katseajaga tingimisi enne
tähtaega vangistusest vabastada, kui ta on tegelikult ära kandnud vähemalt ühe kolmandiku mõistetud
karistusajast, kuid mitte vähem kui neli kuud, ning nõustunud käesoleva seadustiku § 75 lõike 2
punktis 9 sätestatud elektroonilise valve kohaldamisega. Tingimisi ennetähtaega vabanemise
võimalus koos elektroonilise järelevalvega avanes kinnipeetaval 04.05.2016.




                                                                                              1 (2)
Tallinna Vangla poolt koostatud materjalid kinnipeetava Erik Bekkeri vangistusest enne tähtaega
vabastamise otsustamiseks elektroonilise valve kohaldamisega saabusid Harju Maakohtusse
14.06.2016. 01.07.2016 teatas Tallinna Vangla Harju Maakohtule, et 04.07.2016 viiakse Erik Bekker
karistust kandma Tartu Vanglasse. 18.07.2016. a edastas Harju Maakohus materjalid Erik Bekkeri
ennetähtaega vabastamise otsustamiseks menetlemiseks Tartu Maakohtule.

Asja materjalide juures oli kriminaalhooldusametniku arvamus, muuhulgas Erik Bekkeri
vabanemisjärgse                       elukoha                     kohta                     aadressil
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx. Ettekande kohaselt ei vastanud
Erik Bekkeri elukoht aadressil Axxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx täies
mahus elektroonilise valve nõuetele kehtestatud tingimustele. Ettekandest nähtuvalt oli 30.05.2016. a
teostatud elukoha kontrolli käigus peamiseks probleemiks korteri akende mittevastavus kehtestatud
nõuetele- puudusid aknalingid ja aknad ei olnud korralikult suletavad. Puudused lubati kõrvaldada
ning akende vahetamist jätkata augustikuus. Sellest tulenevalt palus kohus 15.08.2016. a kirjaga
kriminaalhooldusametnikul kontrollida, kas Erik Bekkeri vabanemisjärgne elukoht vastab praegu
elektroonilise valve nõuetele kehtestatud tingimustele.

18.08.2016. a teatas kriminaalhooldaja Sirje Vasemägi kohtule, et olukord ei ole võrreldes
30.05.2016. a muutunud. 16.08.2016 läbiviidud kodukülastuse ajal viibis kodus kinnipeetava ema
xxxxxxxxxx, kelle sõnul on uued aknad tellitud ja loodetavasti täidetakse tellimus käesoleva aasta
augustikuus. Kriminaalhooldaja hinnangul ei vasta Erik Bekkeri vabanemisjärgne elukoht praegu
elektroonilise valve tingimustele.

KOHTU SEISUKOHT
Justiitsministri 22.02.2007. a määruse nr 15 „Elektroonilise valve täitmise ja järelevalve kord“ § 51 lg
1 järgi on kriminaalhooldusametnik kohustatud kontrollima süüdimõistetu elukoha sobivust
elektroonilise valve seadmete paigaldamiseks. Nimetatud määruse § 51 lg 3 kohaselt ei paigaldata
elektroonilise valve seadmeid elukohta, mille üldine seisukord seda ei võimalda, samuti juhul, kui
puudub elukoha lukustamise võimalus.
Kriminaalhooldusametnik on kontrollinud Erik Bekkeri vabanemisjärgset elukohta aadressil
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx ja leidnud, et eeldused, mis on
vajalikud elektroonilise järelevalve kohaldamiseks, ei ole täidetud. Kriminaalhooldaja on 30.05. ja
16.08.2016 kodukülastuste järel leidnud, et elukoht, kuhu süüdimõistetu soovib vabanemise järel
elama asuda, ei vasta kehtestatud nõuetele. Seega elektroonilise järelevalve kohaldamise eeldused ei
ole täidetud.

Eelnevat arvesse võttes on kohus seisukohal, et Tallinna Vangla esitatud materjalid Erik Bekkeri
tingimisi ennetähtaega vangistusest vabastamise otsustamiseks elektroonilise järelevalve
kohaldamisega tuleb jätta läbi vaatamata.
Erik Bekkeril saab 04.10.2016.a kantud KarS § 76 lg 1 p 2 sätestatud karistusaeg, mille järel on
võimalik taotleda tema ennetähtaegset vabastamist elektroonilist järelevalvet kohaldamata.


/allkirjastatud digitaalselt/
Kohtunik




                                                                                                   2 (2)
