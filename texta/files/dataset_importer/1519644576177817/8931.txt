                                                                                       1




                           KOHTUMÄÄRUS

Kohus                                 Viru Maakohus

Määruse tegemise aeg ja koht          22.08.2016, Rakvere kohtumaja

Kohtuasja number                      4-16-2974

Kohtunik                              Kristel Vedro

Kohtuistungi sekretär                 Raili Raja

Tõlk                                  Irina Galnykina

Kohtuasi                              Eesti Vabariik (Maksu- ja Tolliameti kaudu)
                                      avaldus Aleksei Petrenko suhtes asenduskaristuse
                                      kohaldamiseks

Menetlusosalised                      Avaldaja: Eesti Vabariik (Maksu- ja Tolliameti
                                      kaudu), esindaja Mare Vaher
                                      Võlgnik: Aleksei    Petrenko    (ik   37612232228,
                                      elukoht xxxx)

Asja läbivaatamise kuupäev            22.08.2016, videokohtuistung

RESOLUTSIOON

   1. Rahuldada Eesti Vabariik (Maksu- ja Tolliameti kaudu) taotlus.

   2. Asendada Eesti Vabariik (Maksu- ja Tolliameti kaudu) avaldus 02.01.2015
      väärteoasjas nr 930014002580/2 Aleksei Petrenkole Tolliseaduse § 73 lg 1 järgi
      määratud rahatrahv 90 trahviühikut summas 360 eurot, arestiga 9 (üheksa)
      päeva.
   3. KarS § 69 alusel asendada arest 9 (üheksa) tunni üldkasuliku tööga, mille
      tegemise tähtajaks määrata 1 (üks) kuu.

Üldkasuliku töö tegemiseks pöörduda Politsei- ja Piirivalveameti Ida prefektuuri Jõhvi
politseijaoskonna ÜKT spetsialisti Svetlana Eemanni poole Rahu 38, Jõhvi, Ida-
Virumaa; telefonid: 3372315, 53031092; e-posti aadress: svetlana.eemann@politsei.ee

Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.
                                                                                             2



Määruse väljatrükk saata Eesti Vabariigile (Maksu- ja Tolliameti kaudu) ja toimetada kätte
Aleksei Petrenkole.


Asjaolud ja kohtumääruse põhjendused

Eesti Vabariik (Maksu- ja Tolliameti kaudu) esitas 13.04.2016 Viru Maakohtule avalduse
Aleksei Petrenkole määratud rahatrahvi asendamiseks arestiga.

Maksu- ja Tolliameti Ida tollipunkti peainspektori M V 02.01.2015 otsusega väärteoasjas nr
9300142580/2 määrati Aleksei Petrenkole Tolliseaduse (TS § 73) lg 1 alusel karistuseks
rahatrahv 90 trahviühikut summas 360 eurot. Võlgnikul on maksuhalduri ees 13.04.2016
seisuga tasumata rahatrahvi nõue summas 360,00 eurot.

Maksuhaldur on kontrollinud võlgniku vara olemasolu – võlgnikul puudub registervara,
millele oleks võimalik sissenõuet pöörata. Võlgniku pangakontod on arestitud alates
03.02.2015, laekumisi ei ole olnud. Maksukohustuslaste registri andmetel võlgnik töötab VÕS
lepinguga palgatuluga 50,80 eurot. Maksukorralduse seaduse § 131 lg 3 kohaselt ei kuulu
füüsilise isiku maksuvõla sissenõudmisel või tema pangakonto arestimisel maksuhalduri poolt
igakuiselt sissenõudmisele ega arestimisele ühe kuupalga alammäära suuruse summas ja iga
tema ülalpeetava perekonnaliikme kohta. Maksuhalduri hinnangul on nimetatud rahatrahvi
nõude täitmine eelpool toodud põhjustel võimatu. Eeltoodust tulenevalt ning juhindudes KarS
§ 72 lg-st 1 ja TMS § 201 lg-st 1, taotleb avaldaja asenduskaristuse kohaldamist Aleksei
Petrenko suhtes tasumata rahatrahvi 360,00 euro osas.

Võlgnik Aleksei Petrenko avaldas 22.08.2016 videokohtuistungil, et tal ei ole raha trahvi
tasumiseks.

VTMS § 211 lg 1 järgi teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. KarS § 72 lg 2 kohaselt rahatrahvi kümnele trahviühikule vastab üks päev
aresti.

KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.

Kohus, tutvunud kohtule esitatud avalduse ja selle lisadega ning kuulanud ära võlgniku, leiab,
et avalduses sisalduv taotlus on põhjendatud ja kuulub rahuldamisele.
                                                                                          3



Arvestades eeltoodut, asendab kohus KarS § 72 ja § 69 alusel Aleksei Petrenkole Maksu- ja
Tolliameti Ida tollipunkti peainspektori M V 02.01.2015 otsusega väärteoasjas nr
9300142580/2 TS § 73 lg 1 alusel määratud rahatrahvi summas 360,00 eurot, arestiga 9 päeva
ning aresti omakorda 9 tunni üldkasuliku tööga, mille tegemise tähtajaks määrab kohus alates
kohtumääruse jõustumisest 1 kuu.


(digitaalselt allkirjastatud)

Kristel Vedro
Kohtunik
