                      KOHTUMÄÄRUS
Kohus                          Tallinna halduskohus

Kohtunik                       Hurma Kiviloo

Määruse tegemise aeg ja koht   20. aprill 2016, Tallinn

Haldusasja number              3-16-757

Haldusasi                      Maksu- ja Tolliameti taotlus loa andmiseks täitmist
                               tagavate toimingute sooritamiseks

Menetlusosalised               Haldustoiminguks loa taotleja – Maksu- ja Tolliamet
                               Isik, kelle suhtes haldustoiminguks luba taotletakse –
                               A.S. (ik xxxxxxxxxxxx)

Asja läbivaatamise vorm        Haldustoiminguks loa andmine lihtmenetluses

RESOLUTSIOON                   1.     Rahuldada Maksu- ja Tolliameti 18.04.2016
                               taotlus ning anda luba Eesti Vabariigi kasuks
                               (Maksu- ja Tolliameti kaudu) aresti seadmiseks A.S.i
                               panga- ja hoiukontodele Eesti krediidiasutustes
                               kogusummas 1 428 692,20 eurot.
                               2. Maksu- ja Tolliametil tuleb käesoleva loa alusel
                               täitmist tagava toimingu sooritamisest kohut
                               viivitamatult teavitada.
                               3.    Sekretäril toimetada määrus kätte Maksu- ja
                               Tolliametile ning pärast Maksu- ja Tolliametilt p-s 2
                               nimetatud teate saamist toimetada määrus kätte A.S.ile.


Edasikaebamise kord            Käesolev määrus jõustub selle kättetoimetamisel
                               taotlejale, kuid määruse peale võivad maksuhaldur ja
                               isik, kelle õigusi määrus puudutab, esitada
                               määruskaebuse Tallinna ringkonnakohtule Tallinna
                               halduskohtu kaudu 15 päeva jooksul määruse
                               kättesaamisest arvates (HKMS § 204 lg-d 1 ja 2, § 265
                               lg-d 3 ja 5).



                                        1
TAOTLUS JA SELLE PÕHJENDUSED

1.      Maksu- ja Tolliamet (edaspidi MTA) esitas 18.04.2016 Tallinna halduskohtule taotluse
täitmist tagavate toimingute sooritamiseks loa saamiseks, paludes anda luba Eesti Vabariigi
kasuks (MTA kaudu) aresti seadmiseks A.S.i panga- ja hoiukontodele Eesti krediidiasutustes
kogusummas 1 428 692,20 eurot.
Taotluse esitamise aluseks on maksukorralduse seaduse (edaspidi MKS) § 136¹ lg 1, mille kohaselt
juhul, kui maksude tasumise õigsuse kontrollimisel tekib põhjendatud kahtlus, et pärast
maksuseadusest tuleneva rahalise nõude või kohustuse määramist võib selle sundtäitmine
maksukohustuslase tegevuse tõttu osutuda oluliselt raskemaks või võimatuks, võib
maksuhalduri juht või tema volitatud ametnik teha halduskohtule taotluse loa saamiseks, et
sooritada käesoleva seaduse § 130 lõikes 1 sätestatud täitetoimingud, ning § 130 lg 1 p 3.
2.        18.04.2016 määrusega jättis kohus taotluse käiguta. MTA-l tuli esitada MTA
11.01.2016 korralduse nr 13-7/00643-1 koopia ning täpsustada nõuet ja arestimiseks taotletava
kogusumma kujunemist, samuti esitada taotletava summa kujunemise arvestuskäik /tl 43/.
19.04.2016 esitas MTA vastuse 18.04.2016 määrusele, kõrvaldades taotluse puudused: esitatud
on nõutud korralduse koopia ja selgitused/täpsustused /tl 45-55/.

3.      Taotlusest, selle täiendusest ja lisatud dokumentidest nähtuvalt OÜ Mareenos Grupp
(registrikood 11906755) on äriregistris registreeritud 10.03.2010. Äriühingu juhatuse liikmeks
oli perioodil 17.06.2010 – 25.08.2015 A.S.. Maksuhalduri menetluses on hetkel MKS § 10 lg
2 p 3 kohaselt OÜ Mareenos Grupp maksuvõlgade sissenõudmine. Seisuga 18.04.2016 on
äriühingu põhivõlg 1 430 940,07 €, millele lisandub maksuvõlalt sissenõutud intress summas
965 368,71 €. Maksuhaldur nõuab vastutusmenetluse käigus sisse 11.09.2014 maksuotsusega nr
12.2-3/012371-57 ja 29.06.2015 maksuotsusega nr 12.2-3/013999-43 täiendavalt tasumisele
määratud maksuvõlga.

4.      Kontrolli käigus selgunud asjaolud ja MTA järeldused:
11.09.2014 maksuotsusega nr 12.2-/012371-57 tuvastatud asjaolud. Maksuhaldur viis
maksumenetlust läbi MKS § 10 ja § 59 lg 2 p 1 alusel vastavalt 07.12.2012 korraldusele nr
12.2-3/12371-1 ning tuvastas maksuhaldur, et OÜ Mareenos Grupp kajastas perioodil 08.2012
KMD-l võltstehinguid OÜ-ga Lümer Baltic. Väidetavalt soetas OÜ Mareenos Grupp OÜ-lt
Lümer Baltic kakaoube summas 1 483 200 €, sh sisendkäibemaks summas 247 200 €. Soetatud
kakaooad müüdi OÜ Mareenos Grupp poolt väidetavalt edasi Läti äriühingule SIA Bul SSS
summas 1 240 800 €.
Maksuhaldur tuvastas, et OÜ Mareenos Grupp OÜ ostu-müügi tehingust ilmneb vähemalt 3000
€ suurune kahjum ning et OÜ-de Mareenos Grupp ja Lümer Baltic vahelises müügilepingus on
osapoolte õigused ja kohustused kokkulepitud ebamääraselt, mis ei ole tavapärane. Nt
fikseerisid pooled müügilepingus, et OÜ-l Lümer Baltic on õigus keelduda kauba väljastamisest
OÜ-le Mareenos Grupp, kui OÜ-le Mareenos Grupp võimaldatud krediteerimise summa
(krediidilimiit) on ületatud. Samas ei ole müügilepinguga määratud krediteerimise summat
(krediidilimiiti). Lisaks nähtus Mareenos Grupp OÜ raamatupidamise dokumentidest, et
äriühing tasus OÜ-le Lümer Baltic kakaoubade eest hilinemistega, aga OÜ Lümer Baltic OÜ
Mareenos Grupp suhtes sanktsioone ei rakendanud.
Puutuvalt OÜ Mareenos Grupp poolsesse kakaoubade edasimüüki SIA-le Bul SSS tuvastas
maksuhaldur, et SIA Bul SSS poolsed arvete tasumised OÜ-le Mareenos Grupp ei ole
tavapärased arvete tasumised majandustegevuses. Nt väljastas OÜ Mareenos Grupp Läti
äriühingule kakaoubade eest 08.08.2012 ja 09.08.2012 arved nr 001/08 ja 002/08. SIA Bul SSS
on tasunud OÜ-le Mareenos Grupp pangaülekannetega perioodil 14.09.2012 – 10.10.2012
selgitustega „INVOICE 001“, „INVOICE 002“ jne. Seega ei ole üheselt tuvastatav, et SIA Bul

                                               2
SSS oleks tasunud OÜ-le Mareenos Grupp 08.08.2012 ja 09.08.2012 väljastatud arvete nr
001/08 ja 002/08 alusel. Taoline ebamäärane arvete tasumine SIA Bul SSS poolt ei
võimaldanud OÜ-l Mareenos Grupp rakendada pooltevahelises lepingus kokkulepitud
santsioone (nt 0,05% viivist päevas). Selline majandustegevus ei ole tavapärane.
Maksuhaldur tuvastas äriühingu esitatud raamatupidamisdokumentidest, et OÜ Mareenos
Grupp, kes soetas väidetavalt OÜ-lt Lümer Baltic kakaoube 600 tn, müüs samad kakaooad SIA-
le Bul SSS edasi koguses 624,6 tn. Lisaks ei selgu maksuhaldurile esitatud CMR-idest, millisel
kuupäeval sai SIA Bul SSS OÜ-lt Mareenos Grupp soetatud kakaooad kätte. Maksuhaldur
tuvastas maksumenetluse lõppedes, et OÜ Mareenos Grupp osales karusellpettuses ehk
väidetavalt OÜ-lt Lümer Baltic soetatud ja edasi müüdud kakaooad jõudsid otsapidi tagasi OÜ-
le Mareenos Grupp. Ka kakaoubade tasumiseks kasutatav raha jõudis tagasi OÜ-le Mareenos
Grupp. Eeltoodust tulenevalt määras maksuhaldur OÜ-le Mareenos Grupp täiendavalt
tasumisele maksukohustusi summas 247 200 €.
29.06.2015 maksuotsusega nr 12.2-3/013999-43 tuvastatud asjaolud. Maksuhaldur viis
maksumenetlust läbi vastavalt MKS § 10 ja § 59 lg 2 p-le 1 ning 20.03.2013 korraldusele nr
12.2-3/13999-1. Maksumenetluses tuvastas maksuhaldur, et OÜ Mareenos Grupp kajastas
perioodi 12.2012 – 01.2013 KMD-del võltstehinguid äriühinguga Urgen OÜ. Väidetavalt
soetas OÜ Mareenos Grupp Urgen OÜ-lt black carbonit (tehniline süsinik) summas 7 440 120
€ ning arvestas tehingutelt sisendkäibemaksu summas 1 240 020 €.
Maksuhaldur tuvastas OÜ Mareenos Grupp poolt esitatud dokumentidest, et äriühingu enda
raamatupidamisregistris kirjendatud perioodi 12.2012 andmed ei ühti Urgen OÜ arvete sisuga,
so kauba maksumus ilma käibemaksuta, käibemaks ja summa kokku. OÜ Mareenos Grupp
kajastas perioodi 12.2012 KMD-l andmeid enda raamatupidamisregistris kirjendatud andmete
alusel, mitte Urgen OÜ poolt esitatud arvete alusel. Lisaks tuvastas maksuhaldur, et Urgen OÜ
arved ei olnud vastavuses poolte vahel sõlmitud ostu-müügilepinguga C12-010. OÜ-le
Mareenos Grupp väljastatud arvetel oli Urgen OÜ märkinud müügihinnaks käibemaksuta 4,165
€/kg, samas kui lepingu kohaselt olid pooled kokkuleppinud müügihinnas 4,15 €/kg. Ka
tuvastas maksuhaldur, et OÜ Mareenos Grupp tasus Urgen OÜ-le kauba eest hilinemisega. OÜ
Mareenos Grupp OÜ kauba üleandmise-vastuvõtu aktidel viidati Urgen OÜ arvetele, mida
black carboni üleandmise-vastuvõtu hetkel ei olnud veel koostatud. Lisaks erinesid Urgen OÜ
poolt väljastatud arvetel kauba kogused kauba üleandmis-vastuvõtmise aktidel olevatest kauba
kogustest.
OÜ Mareenos Grupp müüs väidetavalt soetatud black carboni edasi Läti äriühingule SIA
Eastgate. SIA Eastgate kohustus OÜ-le Mareenos Grupp tasuma 6 271 812 €, kuid tasus ainult
5 523 812 €, so 748 000 € vähem kui arve nr 006/13 kohustas. Maksumenetluse ajal, so 22 kuud
pärast arve nr 006/13 väljastamist, ei rakendanud OÜ Mareenos Grupp SIA Eastgate suhtes
tarnelepingutega nr 011212 ja 020113 määratud sanktsioone (nt 0,15% viivist ööpäevas). A.S.
selgitas, et SIA Eastgate esindajaga on suuline kokkulepe, mille kohaselt arvestatakse SIA
Eastgate poolt võlgu jäetud summat kui investeeringut A, S. / OÜ Mareenos Grupp poolt
elektrienergia tootmise ja soetamisega Lätis püstitavas äris.
Maksumenetluse lõppedes tuvastas maksuhaldur, et OÜ Mareenos Grupp osales black carboni
tehingutega karusellpettuses. Maksuhaldur tuvastas, et SIA Eastgate müüs black carboni edasi
Vilties OÜ-le, kes omakorda müüs kauba Urgen OÜ-le, kes seejärel müüs kauba OÜ-le
Mareenos Grupp. Seega jõudis ka OÜ Mareenos Grupp poolt tasutud raha tagasi äriühingule.
Eeltoodust tulenevalt määras maksuhaldur OÜ-le Mareenos Grupp täiendavalt tasumisele
maksukohustusi kogusummas 1 240 020 €.
5.      Maksuhalduri lõppjäreldused ja taotluse põhjendus:
Maksuotsusega määratud maksusumma mittetasumisel on maksuhalduril õigus algatada
sundtäitmine MKS 13. peatükis ning täitemenetlust reguleerivates õigusaktides sätestatud
korras. Kuna OÜ Mareenos Grupp maksuotsustega määratud maksusummasid tasunud ei ole,

                                              3
siis on maksuhaldur viinud läbi omapoolsed täitetoimingud OÜ Mareenos Grupp maksuvõla
sissenõudmiseks.
OÜ Mareenos Grupp maksuvõlg koosneb nii maksuotsustega täiendavalt tasumisele määratud
maksuvõlast kogusummas 1 428 692,20 € kui ka deklareeritud ja tasumata maksuvõlast
kogusummas 2 247,87 €. Maksuvõla katteks on laekunud 58 527,80 €, millest 31 000 € laekus
äriühingu ettemaksukontolt 18.03.2016 seoses maksumenetluses seatud eelarestiga (vastav
kohtumäärus nr 3-13-849). Eelnimetatud maksuvõlalt on sisse nõutud intressi kogusummas 965
368,71 €.
1) OÜ-le Mareenos Grupp toimetati 11.09.2014 maksuotsus nr 12.2-3/12371-57 kätte
13.10.2014. OÜ Mareenos Grupp esitas maksuotsusele vaide, mis jäeti 02.12.2014 otsusega nr
6-1/2406-2 rahuldamata. Vaidele esitati kaebus Tallinna halduskohtusse, kes jättis kaebuse läbi
vaatamata vastavalt kohtulahendile asjas nr 3-14-52859. Ei vaide esitamise ega kohtusse
kaebuse esitamisega taotlenud OÜ Mareenos Grupp haldusakti täitmise peatamist vaidluse
ajaks. Seega kuulus 11.09.2014 maksuotsusega nr 12.2-3/12371-57 täiendavalt tasumisele
määratud maksukohustus tasumisele hiljemalt 12.11.2014 (kuna otsus toimetati kätte
13.10.2014).
Maksuhaldur arestis 18.12.2014 äriühingu pangakontod Swedbank AS-is, SEB Pank
AS-is ja Nordea Bank AB Eesti filiaalis. Muudes pankades maksuhaldurile teadaolevalt
äriühingul pangakontod puudusid. Maksuhaldur esitas 22.12.2014 Eesti Riiklikule
Autoregistrile (70000823) taotluse nr 13-2-6/52342, millega arestis Mareenos Grupp OÜ
sõidukid. Äriühingu ettemaksukontolt on toimunud 11.09.2014 maksuotsuse nr 12.2-3/12371-
57 katteks laekumisi kogusummas 58 527,80 €, mistõttu on maksuotsusega määratud
maksuvõla jääk seisuga 188 682,20 €.
2) OÜ-le Mareenos Grupp toimetati 29.06.2015 maksuotsus nr 12.2-3/13999-43 kätte
04.07.2015. OÜ Mareenos Grupp esitas maksuotsusele vaide 29.07.2015, mis jäeti
24.08.2015 otsusega nr 6-1/2938-2 rahuldamata. Vaides palus OÜ Mareenos Grupp OÜ
täita haldusakti peatamine kuni vaidemenetluses tehtava lahendi jõustumiseni. OÜ-le
Mareenos Grupp toimetati eelnimetatud vaideotsus kätte.
Maksuhaldur alustas 29.06.2015 maksuotsusega nr 12.2-3/13999-43 täiendavalt tasumisele
määratud maksuvõlgade sissenõudmist 19.10.2015, mil edastas SEB Pank AS-i, Nordea Bank
AB Eesti filiaali ja Swedbank AS-i pangakonto arestimise korraldused. Mujal pankades
äriühingul pangakontod puudusid.
3) OÜ Mareenos Grupp deklareeris viimati käivet perioodil 07.2014 ning viimase KMD esitas
perioodi 07.2015 eest, milles deklareeris sisendkäibemaksu kogusummas 33,58 €. Samuti
deklareeris äriühing viimati töötasu väljamakseid perioodil 07.2015 A.S.ile.
Seega ei ole OÜ Mareenos Grupp majandustegevus toimunud enam kui kuue kuu jooksul,
mistõttu on maksuhalduril alust eeldada, et äriühingul ei teki enam kasu, mille arvelt
rahuldada maksuhalduri nõudeid.
Eeltoodust tulenevalt ning kooskõlas MKS § 96 lõikega 5 on täidetud alus juhatuse liikme
suhtes vastutusotsuse väljastamiseks.
Maksuhaldur kontrollib maksude tasumise õigsust. MTA alustas OÜ Mareenos Grupp endise
juhatuse liikme A.S.i suhtes 11.01.2016 korraldusega nr 13-7/00643-1 /tl 50-52/
vastutusmenetlust.
Vastutusmenetluse tõenäoline tulemus on rahalise nõude määramine. MKS § 96 lõikest 1
tulenevalt teeb maksuhaldur maksuvõla sissenõudmiseks vastutusotsuse kolmandale isikule,
kes seaduse alusel vastutab maksumaksja või maksu kinnipidaja kohustuse täitmise eest. MKS
§ 8 lõike 1 kohaselt on juriidilise isiku seaduslik esindaja kohustatud tagama esindatava MKS-
ist ja maksuseadustest tulenevate rahaliste ja mitterahaliste kohustuste tähtaegse ning täieliku
täitmise. Rahalised kohustused täidetakse esindatava vara arvel. MKS § 40 lõike 1 kohaselt, kui
seaduslik esindaja rikub tahtlikult või raskest hooletusest MKS §-s 8 nimetatud kohustusi,

                                               4
vastutab ta selle tõttu tekkinud maksuvõla eest solidaarselt maksukohustuslasega. Nimetatud
normid on õiguslikuks aluseks A.S.ile vastutusotsuse koostamisel.
MKS § 40 lg 4 kohaselt tuleb maksuõigussuhetes seadusliku esindaja vastutuse raames § 40
lõikes 1 nimetatud tahtluse või raske hooletuse sisustamisel lähtuda võlaõigusseaduse (edaspidi
VÕS) § 104 regulatsioonist. Järelikult peab vastutuse tekkimiseks MKS § 40 lg 1 alusel OÜ
Mareenos Grupp endine juhatuse liige rikkuma MKS § 8 lõikes 1 nimetatud kohustust kas VÕS
§ 104 lg 4 tähenduses raskest hooletusest või sama sätte lõike 5 tähenduses tahtlikult.
Kokkuvõtlikult on äriühingu seadusliku esindaja vastutuse eeldused temalt maksuvõla
sissenõudmisel Riigikohtu praktikast tulenevalt järgmised: 1) juhatuse liige on tahtlikult või
raskest hooletusest rikkunud oma kohustusi; 2) rikutud on kohustust tagada maksukorralduse
seadusest ja maksuseadustest tulenevate rahaliste ja mitterahaliste kohustuste tähtaegne ja
täielik täitmine; 3) sellise kohustuse rikkumise tõttu on tekkinud maksuvõlg.
OÜ-le Mareenos Grupp maksuotsustega täiendavalt tasumisele määratud maksukohustused,
mis on äriühingu poolt jäetud tasumata, on tekkinud A.S.i juhatuse liikmeks oleku ajal OÜ
Mareenos Grupp valeandmetega KMD-de esitamise tulemusel. A.S., olles Mareenos Grupp OÜ
seaduslik esindaja, oli enda juhatuse liikmeks oleku perioodi osas vastutav äriühingu MKS-ist
ning maksuseadustest tulenevate rahaliste ja mitterahaliste kohustuste tähtaegse ja täieliku
täitmise eest.
Vastutusmenetluse võimaliku tulemusena koostatava vastutusotsuse tõenäoliseks tulemuseks
on rahalise nõude sissenõudmine kolmandalt isikult, kes vastutab seaduse alusel äriühingu
maksuvõla eest ehk antud juhul OÜ Mareenos Grupp juhatuse liikmelt A.S.ilt. Seega on
käesoleva kontrolli tõenäoliseks tulemuseks vastutuskohustus.
Maksuhalduri poolt läbi viidud üksikjuhtumite kontrollide raames tuvastati, et OÜ Mareenos
Grupp kajastas äriühingu maksuarvestuses valeandmeid, mille tulemusena ei olnud KMD-d
korrektsed. Tuginedes maksumenetluses tuvastatud asjaoludele, on maksuhalduril põhjendatud
kahtlus, et juhatuse liige rikkus oma kohustusi ning nende kohustuste rikkumise tulemusel sai
võimalikuks OÜ Mareenos Grupp KMD-de ebaõigete andmete esitamine ning maksuotsused,
millega määrati täiendavalt tasumisele maksukohustusi (vt tabel 1).
Tuginedes OÜ Mareenos Grupp maksumenetluses tuvastatud asjaoludele on maksuhalduril
tekkinud põhjendatud kahtlus, et A.S. on endise juhatuse liikmena rikkunud MKS §-s 8
nimetatud kohustusi, mis on aluseks vastutusotsuse koostamisele MKS § 40 lg 1 ja § 96 lg 1
tähenduses.
Eelpoolmainitust on maksuhaldur tuvastanud, et vastutusmenetluse tõenäoliseks tulemuseks on
seadusest tulenev A.S.i solidaarne vastutus OÜ Mareenos Grupp maksuvõla eest summas 1 428
692,20 €.
Tabel 1. Juhatuse liikmelt võimaliku vastutusotsusega sissenõutavad maksuvõla summad.

Dok. liik   Periood       Kirjeldus      Tähtpäev      MO-ga          MO-ga             Andrey
                                                       määratud       määratud       Shelkovniko
                                                       maksuvõlg      maksuvõla       vilt VO-ga
                                                                      jääk              nõutav
KMD/M        08.2012     Käibemaks      20.09.2012     247 200,00     188 672,20      188 672,20
O
KMD/M        12.2012     Käibemaks      21.01.2013     527 880,00     527 880,00      527 880,00
O
KMD/M        01.2013     Käibemaks      20.02.2013     712 140,00     712 140,00      712 140,00
O
                                          Kokku:      1 487 220,00 1 428 692,20      1 428 692,20


                                              5
Põhjendatud kahtlus, et kontrolli tulemusel antava haldusakti sundtäitmine võib osutuda
oluliselt raskemaks või võimatuks. MKS § 1361 kohaldamise eeldus on teiste hulgas ka see, et pärast
maksuseadustest tuleneva rahalise nõude või kohustuse määramist võib selle sundtäitmine
maksukohustuslase tegevuse tõttu osutuda oluliselt raskemaks või võimatuks. Maksukohustuslase
registrist nähtub, et A.S.ile on tehtud 2015 väljamakseid NNB Union OÜ-st (registrikood
10501803) keskmiselt 355 € kuus. Enne seda samal aastal sai isik väljamakseid keskmiselt 390 €
kuus äriühingust OÜ Mareenos Grupp. Isikule on tehtud väljamakseid 2016. a NNB Union OÜ-st
keskmiselt 378,33 € kuus. Muud tulud maksuhaldurile teadaolevalt A.S.il puuduvad. Isikul on üks
alaealine laps. Maksuhalduri hinnangul ei ole isiku sissetulek piisav vastutusotsusega kavandatava
kohustuse täitmiseks. Seega esineb tõenäoliselt vajadus tulevikus vastutusotsuse sundtäitmiseks.
Täitmist tagavate toimingute sooritamine on prognoosotsus, mille tegemisel on oluline arvesse võtta
isiku varasemat käitumist. Tabelis 1 märgitud deklaratsioonide esitamisel oli A.S. ainuke juhatuse
liige ja kajastas OÜ Mareenos Grupp juhatuse liikmena ebaõigeid andmeid, so kajastati tehinguid,
mille eesmärgiks oli maksueelise saamine sisendkäibemaksu ebaõige deklareerimise näol.
Maksuhaldur tuvastas, et OÜ Mareenos Grupp poolt väljamakstud raha kauba eest, so nii kakaooad
kui tehniline süsinik, jõudis lõpuks taas äriühingule (karusellpettus). OÜ Mareenos Grupp
maksuarvestuses ebaõigete andmete kajastamine on oma iseloomult tahtlik tegu ning iseloomustab
maksuhalduri hinnangul A.S.i suhtumist avalik-õiguslikesse kohustustesse. Seega on maksuhalduri
arvates tõenäoline, et sarnaselt võidakse äriühingu endise juhatuse liikme poolt suhtuda ka
vastutusotsusega määratavasse vastutuskohustusse ning sellest hoidumiseks võõrandada oma vara.
Ülaltoodu alusel ja arvestades maksumenetluse ning võimaliku kohtumenetluse pikkust leiab
maksuhaldur, et on vajalik, proportsionaalne ning põhjendatud täitmist tagavate toimingute
sooritamine enne rahalise nõude või kohustuse määramist, kuna meetme mitterakendamise korral
võib haldusakti täitmine A.S.i osas olla raskendatud või muutuda koguni võimatuks.
Maksusumma määramise aegumistähtaeg ei ole möödunud. MKS § 98 lg 1 kohaselt on
maksusumma määramise aegumistähtaeg kolm aastat ning maksusumma tahtliku tasumata või
kinnipidamata jätmise korral on maksusumma määramise tähtaeg viis aastat. Aegumistähtaeg algab
selle maksudeklaratsiooni esitamise tähtpäevast, mida ei esitatud või milles esitatud andmete alusel
maksusumma valesti arvutati. Käesolevas asjas algab vanima maksunõude aegumistähtaeg
20.09.2012, kuna vanim maksunõue, mis on tasumata jäetud pärineb 2012.a augustikuust (nõue
muutus sissenõutavaks 20.09.2012). Kuivõrd OÜ Mareenos Grupp esitas kaebuse 11.09.2014
maksuotsuse nr 12.2-3/12371-57 tühistamiseks 20.11.2014 ning kaebus jäeti läbivaatamata
25.09.2015 kohtumäärusega haldusasjas nr 3-14-52859 (määrus jõustus 29.12.2015), peatus
perioodi 08.2012 maksunõude aegumine 404-ks päevaks, so 1 aastaks ja 39-ks päevaks (1 kuu ja 9
päeva). Võttes aluseks 5-aastast aegumistähtaega, aegub vanim vastutusotsusega nõutav
maksusumma 29.10.2018.
MKS § 96 lõikes 6 nimetatud aluseid ei esine ning äriühing ei ole registrist kustutatud. Riigikohus
on oma lahendis nr 3-3-1-15-12 p-s 50 e) märkinud, et selleks, et kolmandal isikul tekiks maksuvõla
tasumise kohustus, on enne vaja tuvastada maksuvõla olemasolu, mille sissenõudmisele on
vastutusmenetlus suunatud. OÜ-le Mareenos Grupp on 11.09.2014 maksuotsusega nr 12.2-
3/12371-57 ja 29.06.2015 maksuotsusega nr 12.2-3/13999-40 määratud maksukohustused, mis ei
ole aegunud. Samuti ei ole maksuvõlg kustutatud ning säilinud on äriühingu õigusvõime. Järelikult
on olemas maksuvõlg, mille sissenõudmisele on vastutusmenetlus suunatud. Samuti ei esine
maksuvõla aegumise asjaolu (vt taotluse eelmist punkti).
Täitetoimingu valik. Maksuhaldur analüüsis A.S.i varalist seisu ning tuvastas, et isikul puudub
registervara, so nii kinnis- kui ka vallasvara. MKS § 130 lg 1 p 3 alusel on maksuhalduril õigus
pöörata sissenõue rahalisele õigusele käesoleva seadusega ja täitemenetlust reguleerivate
õigusaktidega sätestatud korras. MKS § 131 lõikest 1 ja 2 tulenevalt on maksuhalduril õigus anda
krediidiasutustele korraldus arestida võlgniku pangakonto ning krediidiasutus on kohustatud
maksuhalduri korralduse koheselt täitma. MKS § 131 lg 4 kohaselt võib arestitud pangakontolt teha
väljamakseid ainult maksuhalduri loal.
Maksuhaldur on seisukohal, et üksnes A.S.i pangakontode arestimine ei ole piisav, et tagada isikule
võimaliku vastutusotsusega määratavat vastutuskohustust, so kogusummas 1 428 692,20 €. Sellest
                                                 6
tulenevalt leiab maksuhaldur, et on igati põhjendatud seada arest ka A.S.i võimalikele hoiustele
kogusummas 1 428 692,20 €. Maksuhaldurile teadaolevalt on hoiukonto omanikul õigus taotleda
krediidiasutuselt, kelle juures hoiukonto avatud on, rahaliste vahendite väljastamist kolmandate
isikute kasuks. Seega ei ole välistatud, et juhul, kui A.S.il on lisaks pangakontodele ka hoiukontod,
millel olevaid rahasid soovib isik kasutada, ei kanta automaatselt A.S.i pangakontole. MKS § 131 lg
3 kohaselt ei kuulu füüsilise isiku maksuvõla sissenõudmisel või tema pangakonto arestimisel
igakuisele arestimisele ühe kuupalga alammäära suurune summa võlgniku ja iga tema ülalpeetava
perekonnaliikme kohta. Töölepingu seaduse § 29 lõikest 5 ja töötasu alammäära kehtestamise
määruse § 1 lõikest 2 tulenevalt ei kuulu A.S.i pangakontode arestimisel igakuiselt arestimisele
vähemalt 430 €. Maksuhaldurile teadaolevalt on A.S.il üks ülalpeetav (alaealine laps).
Andmed tagatise kohta. Tulenevalt MKS § 1361 lg 2 p 3 lõpetab maksuhaldur A.S.i vastu suunatud
täitetoimingud, kui isik on esitanud tagatise MKS § 120 lg 1 p 3 ja § 121 kohaselt. Asendustagatise
esitamisel tuleks arvestada asjaoluga, et esitatav tagatis peab lisaks maksuhalduri nõudele katma ka
sundtäitmise kulud, mille suurus oleneb tagatise liigist (MKS § 122), mistõttu hindab maksuhaldur
käesoleval juhul piisavaks asendustagatise väärtuseks 1 455 984,63 €5 kooskõlas KTS § 34 ja § 35
lõikega 3. Kui A.S. soovib tagatissumma kanda deposiiti, siis on kantava deposiidi väärtuseks 1 428
692,20 €.


KOHTU SEISUKOHT JA PÕHJENDUSED
6.      Halduskohtumenetluse seadustiku (edaspidi HKMS) § 264 lg 1 kohaselt kohus annab
seadusega sätestatud juhtudel loa haldustoimingu tegemiseks ja pikendab seda. Sama paragrahvi
lõike 2 kohaselt esitab taotluse loa saamiseks selleks volitatud haldusorgan kirjalikult koos
põhjendusega ning seaduses ettenähtud ja asja otsustamiseks vajalike tõendite ja seletustega. Kohus
võib nõuda täiendavate tõendite või seletuste esitamist.
HKMS § 264 lg 4 kohaselt otsustab kohus loa andmise viivitamatult kirjaliku määrusega
ainuisikuliselt lihtmenetluses. MKS § 1361 ei sätesta maksukohustuslase seletuse esitamist
maksuhalduri täitetoimingute sooritamiseks loa andmise menetluses. Kuna antud juhul seadus ei
näe ette seletuse küsimist isikult, kelle suhtes sooritatavaks toiminguks loa andmist otsustatakse,
samuti ei tulene seadusest kohustust otsustada asi kohtuistungil, siis otsustab kohtunik loa andmise
ainuisikuliselt, viivituseta ja kohtuistungit pidamata.
HKMS § 265 lg 3 kohaselt loa andmise, sellest keeldumise ning loa muutmise või tühistamise
määruse suhtes kohaldatakse tsiviilkohtumenetluse seadustiku § 465. Määrus toimetatakse
menetlusosalistele kätte, kui seadus ei sätesta teisiti. Määrus jõustub selle kättetoimetamisel
taotlejale.
7.      MKS § 1361 lg-s 1 nimetatud loa andmine eeldab esiteks seda, et maksuhaldur on läbi viimas
menetlust, mille eeldatavaks tulemuseks on isiku maksukohustuse kindlaksmääramine. Teiseks
peab esinema põhjendatud kahtlus, et pärast maksuseadusest tuleneva rahalise nõude või kohustuse
määramist võib selle sundtäitmine maksukohustuslase tegevuse tõttu osutuda oluliselt raskemaks
või võimatuks. Kohus ei kontrolli seejuures üksikasjalikult seda, kas käimasoleva maksumenetluse
tulemusena maksuhalduri poolt eelduslikult tehtav maksuotsus oleks õiguspärane. Võimaliku
maksuotsuse (vastutusotsuse) sisuline kohtulik kontroll on võimalik pärast sellise otsuse tegemist
esitatava kaebuse alusel. MKS § 1361 lg-s 1 nimetatud loa andmisel saab kohus lähtuda
maksuhalduri kinnitusest, et maksumenetlus on käimas. Taotluse rahuldamiseks ei oleks alust, kui
maksuhalduri esitatud andmete põhjal oleks kavandatava maksuotsuse või vastutusotsuse tegemine
ilmselgelt perspektiivitu. Halduskohus otsustab maksuhaldurile täitmist tagavate toimingute
sooritamiseks loa andmise olukorras, kus tuleb tegutseda ennetavalt ja puuduvad kindlad tõendid
isiku käitumise kohta tulevikus. Seega on tegemist prognoosiga, kus maksuhalduril ja halduskohtul
tuleb hinnata isiku käitumise võimalikkust ja kahjulike tagajärgede saabumise tõenäosust.
8.      MKS § 1361 lg 2 kohaselt taotluses peavad olema märgitud järgmised andmed: 1) põhjendus,
millest nähtub võimaliku maksukohustuse sissenõudmise oluline raskenemine või võimatus; 2)

                                                 7
võimaliku rahalise nõude või kohustuse hinnanguline suurus; 3) andmed tagatise kohta, mille
esitamisel maksuhaldur lõpetab täitetoimingud; 4) üks või mitu käesoleva seaduse § 130 lg 1 või
täitemenetluse seadustikus sätestatud täitetoimingutest ning põhjendus, miks maksuhaldur peab
valitud toimingu tegemist vajalikuks.

9.      Kohus, kontrollinud taotluse lubatavust ja seaduse nõuetele vastavust, leiab, et MTA taotlus
vastab MKS § 1361 lg-s 2 sätestatud nõuetele ja on vajalikul määral põhistatud. Kohtule on esitatud
taotluse lahendamiseks vajalikud tõendid ja selgitused.
Taotluses esitatud põhistuse, faktiväidete ja tõendite alusel on taotlus kohtu hinnangul ka sisuliselt
põhjendatud ja see kuulub rahuldamisele. Arvestades sealjuures ka maksumenetluse ning võimaliku
kohtumenetluse pikkust on proportsionaalne ja põhjendatud täitmist tagavate toimingute
sooritamine enne rahalise nõude või kohustuse määramist, kuna ennetavate meetmete
mitterakendamise korral võib tulevase haldusakti täitmine olla raskendatud või koguni muutuda
võimatuks. Kohus põhistab oma eeltoodud lõppjäreldust järgmiselt.
10. Taotluse ja esitatud tõendite alusel on selgunud, et äriregistris registreeritud 10.03.2010 OÜ
Mareenos Grupp (registrikood 11906755) juhatuse liikmeks oli perioodil 17.06.2010 – 25.08.2015
A.S.. Maksuhalduri menetluses on hetkel OÜ Mareenos Grupp maksuvõlgade sissenõudmine.
Seisuga 18.04.2016 on äriühingu põhivõlg 1 430 940,07 €, millele lisandub maksuvõlalt
sissenõutud intress summas 965 368,71 €. Maksuhaldur nõuab alustatud vastutusmenetluse käigus
sisse 11.09.2014 maksuotsusega nr 12.2-3/012371-57 ja 29.06.2015 maksuotsusega nr 12.2-
3/013999-43 täiendavalt tasumisele määratud maksuvõlga. OÜ-le Mareenos Grupp
maksuotsustega täiendavalt tasumisele määratud maksukohustused, mis on äriühingu poolt jäetud
tasumata, on tekkinud A.S.i juhatuse liikmeks oleku ajal OÜ Mareenos Grupp valeandmetega
KMD-de esitamise tulemusel. A.S., olles Mareenos Grupp OÜ seaduslik esindaja oli enda juhatuse
liikmeks oleku perioodi osas vastutav äriühingu MKS-ist ning maksuseadustest tulenevate
rahaliste ja mitterahaliste kohustuste tähtaegse ja täieliku täitmise eest. Vastutusmenetluse
võimaliku tulemusena koostatava vastutusotsuse tõenäoliseks tulemuseks on rahalise nõude
sissenõudmine kolmandalt isikult, kes vastutab seaduse alusel OÜ Mareenos Grupp maksuvõla
eest, ehk antud juhul juhatuse liikmelt A.S.ilt.
Tuginedes OÜ Mareenos Grupp maksumenetluses tuvastatud asjaoludele on kohtu hinnangul
usutav maksuhalduril tekkinud põhjendatud kahtlus, et A.S. endise juhatuse liikmena on rikkunud
MKS §-s 8 nimetatud kohustusi, mis on aluseks vastutusotsuse koostamisele MKS § 40 lg 1 ja §
96 lg 1 tähenduses. Seega on vastutusmenetluse tõenäoliseks tulemuseks seadusest tulenev A.S.i
solidaarne vastutus OÜ Mareenos Grupp maksuvõla eest summas 1 428 692,20 €. Esitatud
andmetest nähtuvalt ei ole isiku sissetulek piisav vastutusotsusega kavandatava kohustuse
täitmiseks. Seega esineb tõenäoliselt vajadus tulevikus vastutusotsuse sundtäitmiseks. Täitmist
tagavate toimingute sooritamine on prognoosotsus, mille tegemisel on oluline arvesse võtta isiku
varasemat käitumist. OÜ Mareenos Grupp maksuarvestuses ebaõigete andmete kajastamine on
oma iseloomult tahtlik tegu ning iseloomustab maksuhalduri hinnangul A.S.i suhtumist avalik-
õiguslikesse kohustustesse, mistõttu on tõenäoline, et sarnaselt võib äriühingu endine juhatuse
liige suhtuda ka vastutusotsusega määratavasse vastutuskohustusse ning sellest hoidumiseks
võõrandada oma vara. Ülaltoodu alusel ja arvestades maksumenetluse ning võimaliku
kohtumenetluse pikkust nõustub kohus maksuhalduriga, et on vajalik, proportsionaalne ning
põhjendatud täitmist tagavate toimingute sooritamine enne rahalise nõude või kohustuse
määramist, kuna meetme mitterakendamise korral võib haldusakti täitmine A.S.i osas olla
raskendatud või muutuda koguni võimatuks. On tuvastanud, et A.S.il puudub registervara, so nii
kinnis- kui ka vallasvara. MKS § 130 lg 1 p 3 alusel on maksuhalduril õigus pöörata sissenõue
rahalisele õigusele käesoleva seadusega ja täitemenetlust reguleerivate õigusaktidega sätestatud
korras. MKS § 131 lõikest 1 ja 2 tulenevalt on maksuhalduril õigus anda krediidiasutustele
korraldus arestida võlgniku pangakonto ning krediidiasutus on kohustatud maksuhalduri
korralduse koheselt täitma. MKS § 131 lg 4 kohaselt võib arestitud pangakontolt teha
väljamakseid ainult maksuhalduri loal. Kohus nõustub maksuhalduri seisukohaga, et üksnes A.S.i
                                                  8
pangakontode arestimine ei pruugi olla piisav, et tagada isikule võimaliku vastutusotsusega
määratavat vastutuskohustust kogusummas 1 428 692,20 €. Sellest tulenevalt leiab kohus, et on
igati põhjendatud anda MTA-le luba Eesti Vabariigi kasuks (Maksu- ja Tolliameti kaudu) aresti
seadmiseks A.S.i panga- ja hoiukontodele Eesti krediidiasutustes kogusummas 1 428 692,20
eurot.

11.     Kohus märgib, et MTA taotluses on põhjendatult märgitud, et tulenevalt MKS § 1361 lg 2
p 3 lõpetab maksuhaldur A.S.i vastu suunatud täitetoimingud, kui isik on esitanud tagatise MKS
§ 120 lg 1 p 3 ja § 121 kohaselt (piisavaks asendustagatise väärtuseks on 1 455 984,63 €) ning
et juhul, kui A.S. soovib tagatissumma kanda deposiiti, siis on kantava deposiidi väärtuseks 1 428
692,20 €.


/allkirjastatud digitaalselt/

Hurma Kiviloo
Kohtunik




                                                 9
