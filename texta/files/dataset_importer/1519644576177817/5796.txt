                       KOHTUMÄÄRUS
Kohus                               Tallinna Ringkonnakohus
Kohtukoosseis                       Ruth Plaks, Kaire Pikamäe ja Oliver Kask
Määruse tegemise aeg ja koht        03.10.2016, Tallinn
Haldusasja number                   3-15-1598
Haldusasi                           Efley OÜ (likvideerimisel) kaebus Maksu- ja
                                    Tolliameti         04.06.2015     maksuotsuse
                                    nr 12.2-3/021824-13 tühistamiseks
Menetlusosalised                    Kaebaja – Efley OÜ (likvideerimisel), seaduslik
                                      esindaja ajutine pankrotihaldur Svetlana Pilden
                                    Vastustaja – Maksu- ja Tolliamet, volitatud esindaja
                                      Meelis Rohtlaan
Vaidlustatud kohtulahend            Tallinna Halduskohtu 16.11.2015 otsus
Menetluse alus ringkonnakohtus      Efley OÜ (likvideerimisel) apellatsioonkaebus
Menetlustoiming                     Apellatsioonkaebusest       loobumise       avalduse
                                    vastuvõtmine ja apellatsioonimenetluse lõpetamine

RESOLUTSIOON
1. Võtta vastu Efley OÜ (likvideerimisel) apellatsioonkaebusest loobumise avaldus ja
lõpetada apellatsioonimenetlus haldusasjas nr 3-15-1598 Efley OÜ (likvideerimisel)
apellatsioonkaebuses Tallinna Halduskohtu 16.11.2015 otsuse peale.

2. Tagastada pool Efley OÜ (likvideerimisel) poolt haldusasjas nr 3-15-1598
apellatsioonkaebuse esitamisel tasutud riigilõivust, s.o riigilõiv 238,40 eurot (kakssada
kolmkümmend kaheksa eurot ja nelikümmend senti) Business Law Firm OÜ
arveldusarvele nr 10220061434016 AS-s SEB Pank.

3. Jätta menetlusosaliste apellatsiooniastme menetluskulud, v.a             Efley   OÜ-le
(likvideerimisel) tagastatud riigilõiv 238,40 eurot, nende endi kanda.

EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse
kättetoimetamisest arvates (HKMS § 191 lg 6, § 235 lg-d 1 ja 3).


ASJAOLUD
1. Tallinna Ringkonnakohtu menetluses on Efley OÜ (likvideerimisel) apellatsioonkaebus
Tallinna Halduskohtu 16.11.2015 otsuse peale haldusasjas nr 3-15-1598.
                                                                                        3-15-1598

2. Tallinna Ringkonnakohus teavitas 13.09.2016 määrusega pooli haldusasja lahendamisest
kirjalikus menetluses ning andis pooltele võimaluse esitada kohtule avaldusi ja seisukohti kuni
05.10.2016, seejuures tuli uusi asjaolusid või taotlusi sisaldav avaldus esitada hiljemalt
28.09.2016.
3. Efley OÜ (likvideerimisel) esitas Tallinna Ringkonnakohtule 28.09.2016 avalduse
(täiendatud 03.10.2016) Tallinna Halduskohtu 16.11.2015 otsuse peale esitatud
apellatsioonkaebusest loobumiseks.
4. Maksu- ja Tolliamet ei vaielnud 03.10.2016 seisukohas apellatsioonkaebusest loobumise
avaldusele ega apellatsioonimenetluse lõpetamisele vastu ning teatas, et vastustajal puuduvad
haldusasjaga seoses menetluskulud.
RINGKONNAKOHTU PÕHJENDUSED
5. Halduskohtumenetluse seadustiku (HKMS) § 191 lg 1 järgi võib apellant ringkonnakohtule
esitatud avaldusega loobuda apellatsioonkaebusest asja arutamise lõpetamiseni, kirjaliku
menetluse puhul aga kuni avalduste esitamiseks antud tähtaja möödumiseni. Sama paragrahvi
lg 3 sätestab, et kui teine menetlusosaline ei ole halduskohtu otsuse peale edasi kaevanud või
kui vastuapellatsioonkaebus on esitatud pärast apellatsioonitähtaja möödumist, lõpetab
ringkonnakohus määrusega apellatsioonimenetluse.
6. Ringkonnakohus leiab, et antud juhul puuduvad alused apellatsioonkaebusest loobumise
vastuvõtmisest keeldumiseks. Apellant on esitanud apellatsioonkaebusest loobumise taotluse
kirjalikus menetluses avalduste esitamiseks antud tähtaja jooksul ning apellant on taotluses
kinnitanud, et ta on teadlik apellatsioonkaebusest loobumise tagajärgedest. Vastustaja ei ole
Tallinna Halduskohtu 16.11.2015 otsuse peale edasi kaevanud. Seetõttu võtab ringkonnakohus
Efley OÜ (likvideerimisel) apellatsioonkaebusest loobumise avalduse vastu ja lõpetab
HKMS § 191 lg 1 alusel apellatsioonimenetluse haldusasjas nr 3-15-1598.
7. Apellatsioonkaebusest loobumise korral loetakse, et apellant ei ole apellatsiooniastmes
menetlustoiminguid teinud, samuti ei saa apellant esitada enam uut apellatsioonkaebust sama
apellatsioonieseme kohta (HKMS § 191 lg 2).
8. HKMS § 191 lg 2 järgi kannab apellant apellatsioonkaebusega seotud menetluskulud. HKMS
§ 109 lg 1 kohaselt esitatakse menetluskulude väljamõistmiseks kohtule kohtu poolt määratud
tähtaja jooksul menetluskulude nimekiri ja kuludokumendid. Nende esitamata jätmise korral
menetluskulusid välja ei mõisteta. Kuivõrd vastustaja ei ole esitanud kohtule menetluskulude
nimekirja ega kuludokumente, jäävad vastustaja apellatsiooniastme menetluskulud tema enda
kanda.
9. HKMS § 104 lg 6 p 2 sätestab, et kui tasutud riigilõivu suurus ületab 31,94 eurot, tagastatakse
pool asjas tasutud riigilõivust, kui kaebaja loobub kaebusest. See säte on kohaldatav ka
apellatsioonimenetluses, mistõttu tuleb apellandile tagastada pool apellatsioonimenetluses
tasutud riigilõivust. Efley OÜ (likvideerimisel) on apellatsioonkaebuse esitamisel tasunud
riigilõivu summas 476,79 eurot. Seega tuleb Efley OÜ-le (likvideerimisel) tagastada riigilõiv
238,40 eurot. Ülejäänud osas jääb apellatsioonimenetluses tasutud riigilõiv HKMS § 191 lg 2
alusel apellandi enda kanda.


/allkirjastatud digitaalselt/     /allkirjastatud digitaalselt/     /allkirjastatud digitaalselt/
         Kaire Pikamäe                    Oliver Kask                        Ruth Plaks



                                                                                               2(2)
