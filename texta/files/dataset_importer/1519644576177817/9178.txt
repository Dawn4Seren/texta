                                                                                    2-14-51846




                          KOHTUMÄÄRUS
 Kohus                               Pärnu Maakohus
 Kohtukoosseis                       Kohtunik Heli Käpp
 Määruse tegemise aeg ja koht        17.august 2016
 Tsiviilasja number                  2-14-51846
 Tsiviilasi                          A. T. hagi Tõnise Varahalduse OÜ vastu 2013.a augustikuu
                                     töötasu 428,58 €, septembrikuu töötasu 500 € ja oktoobrikuu
                                     töötasu 500 € väljamõistmiseks ning töö mitteandmise eest
                                     keskmise töötasu väljamõistmiseks 2013.a novembrkuu eest
                                     summas 477,33 €, detsembrikuu eest 500 €, 2014.a
                                     jaanuarikuu eest 500 € ja veebruarikuu eest 500 € ning
                                     Tõnise Varahalduse OÜ vastuhagi A. T. (T.) vastu
                                     tööülesannete täitmisel tekitatud kahju 8422,54 € ja
                                     lisanduva viivise saamiseks ning nõuete osaliselt, summas
                                     1428,58 eurot, tasaarvestamiseks.
 Menetlustoiming                     Menetluse lõpetamine kompromissi kinnitamisega, kirjalik
                                     menetlus
 Menetlusosalised                    Hageja/vastuhagis kostja: A. T. (isikukood xxxxxxxxxxx,
                                     elukoht xxxx xx x, xxxxxx xxxx, xxxxx xxxxxxxxx, e-post:
                                     xxx);
                                     Hageja lepinguline esindaja: advokaat Ants Nõmmik (e-
                                     post: ants@ppnet.ee)
                                     Kostja/vastuhageja: Tõnise Varahalduse OÜ (registikood
                                     11991933, asukoht Pärnoja talu, Muraka küla, Tori vald, 86810
                                     Pärnumaa, e-post: tonisevara@gmail.com ), seaduslik esindaja
                                     juhatuse liige Tõnis Haas
                                     Kostja lepinguline esindaja: advokaat Anu Talu (e-post:
                                     anu.talu@austalu.ee)
 Kohtuistung ja sellel osalejad      17.august 2016, A. T., adv Nõmmik, T. Haas, adv Talu

RESOLUTSIOON
I. Kinnitada A. T. (T.) ja Tõnise Varahalduse OÜ esindaja Tõnis Haasa vahel 17.08.2016
korraldaval kohtuistungil sõlmitud ja protokollitud järgmine kompromiss:
    1. A. T. ja Tõnise Varahalduse OÜ loobuvad tsiviilasjas 2-14-51846 esitatud hagiavalduses ja
vastuhagiavalduses teineteise vastu esitatud nõuetest.


                                                                                              1
                                                                                        2-14-51846

    2. A. T. ja Tõnise Varahalduse OÜ kinnitavad, et hagidest loobumise ja tsiviilasjas menetluse
lõpetamise järel ei ole neil hagi ja vastuhagi aluseks olevatel asjaoludel üksteise vastu nõudeid ka
tulevikus.
    3. Menetluskulud jäävad poolte endi kanda.
    4. Pooled kokkuleppel välistavad kompromissi kinnitamise määruse peale määruskaebuse
esitamise õiguse.
II. Lõpetada menetlus tsiviilasjas 2-14-51846.
III. Menetluskulud on jaotatud poolte kokkuleppega ja jäävad poolte endi kanda. Hüvitatavate
kulude puudumise tõttu kohus menetlusekulude suurust kindlaks ei määra.
IV. Tagastada Tõnise Varahalduse OÜ-le menetluses tasutud 650 euro suurusest riigilõivust pool,
s.o 325 eurot, mis Tõnise Varahalduse OÜ taotluse alusel kanda V.R. (isikukood xxxxxxxxxxx)
arvelduskontole nr EEx.
Edasikaebamise kord
TsMS § 661 lg 4 alusel ei saa kohtumääruse peale edasi kaevata, kuna pooled kokkuleppel
välistasid määruskaebuse esitamise õiguse.
ASJAOLUD JA KOHTUMÄÄRUSE PÕHJENDUSED
1. Tõnise Varahalduse OÜ esitas kohtule avalduse, milles palub uuesti hagimenetluses läbi vaadata
Lääne Inspektsiooni töövaidluskomisjoni 08.04.2014 otsusega töövaidlusasjas nr 4-1/487
lahendatud avaldus ja jätta hageja nõuded rahuldamata. Kohtu nõudmisel A. T. esitas 30.09.2014
oma nõuded hagiavalduse vormis, taotledes Tõnise Varahalduse OÜ-lt välja mõista 2013.a
saamata töötasu augustikuu eest 428,58 €, septembrikuu eest 500 € ja oktoobrikuu eest 500 € ning
töö mitteandmise eest keskmist töötasu 2013.a novembrkuu eest summas 477,33 €, detsembrikuu
eest 500 €, 2014.a jaanuarikuu eest 500 € ja veebruarikuu eest 500.
2. 24.11.2014 Tõnise Varahalduse OÜ esitas kohtule vastuhagi A. T. vastu tööülesannete täitmise
käigus tekitatud kahju summas 8422,54 € hüvitamiseks. Tõnise Varahalduse OÜ taotles
kahjusummast 1428,58 € tasaarvestada A. T. töötasunõudega perioodi 2013.a august – oktoober
eest ning ülejäänud kahjuhüvitis summas 6993,96 € töötajalt tööandja kasuks välja mõista.
3. 17.08.2016 korraldaval kohtuistungil pooled jõudsid kokkuleppele asja lahendamiseks
kompromissiga. Tsiviilkohtumenetluse seadustiku (TsMS) § 430 lg 2 kohaselt pooled avaldasid
kohtule protokollimiseks kompromissi tingimused: pooled loobuvad vastastikku esitatud hagidest,
kinnitavad, et menetluse lõpetamise järel neil ei ole hagi ja vastuhagi aluseks olevatel asjaoludel
üksteisele nõudeid ka tulevikus ning menetluskulud jäävad iga menetlusosalise enda kanda. Pooled
kinnitasid kohtule, et jäävad sellise kokkuleppe juurde, palusid kohtul kokkuleppe kinnitada ja
menetluse tsiviilasjas lõpetada. Pooled on teadlikud menetluse lõpetamise tagajärgedest. Pooled
kokkuleppel välistasid kokkuleppe kinnitamise ja menetluse lõpetamise määruse peale
määruskaebuse esitamise õiguse.
4. Kohus leiab, et kompromiss on seaduslik, ei riku avalikku huvi ja on täidetav. TsMS § 430 lg 1
kohaselt pooled võivad menetluse kuni hagi kohta tehtud lahendi jõustumiseni lõpetada
kompromissiga. Kohus kinnitab kompromissi määrusega, millega ühtlasi lõpetab menetluse.
Kompromissi kinnitamise määruses märgitakse kompromissi tingimused.
Eeltoodu alusel kohus kinnitab kompromissi ja TsMS § 428 lg 1 p 4 kohaselt lõpetab asjas
menetluse.
5. Menetluse lõpetamisel kompromissi kinnitamisega on samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.



                                                                                                  2
                                                                                      2-14-51846

6. TsMS § 173 lg 1 alusel kohus märgib määruses menetluskulude jaotuse menetlusosaliste vahel.
TsMS § 168 lg 3 kohaselt kompromissi korral jäävad menetluskulud poolte endi kanda, kui nad ei
lepi kokku teisiti. Pooled leppisid kokku, et iga menetlusosaline kannab ise enda kulud. Seetõttu
puudub vajadus TsMS § 174 lg 1 kohaselt menetluskulude suurust kindlaks määrata.
7. Tõnise Varahalduse OÜ taotleb tagastada pool menetluses tasutud riigilõivust. TsMS § 150 lg 2
p 1 ja lg 4 kohaselt kohus tagastab riigilõivu tasumiseks kohustatud isiku taotluse alusel poole
menetluses tasutud riigilõivust, kui pooled sõlmivad kompromissi.
Kohtutoimiku ja kohtute infosüsteemi andmetel on Tõnise Varahalduse OÜ selles asjas tasunud
riigilõivu kokku 650 €: töövaidlusasja hagimenetluses läbivaatamise taotluse esitamisel nõutava
riigilõivu 100 € tasus Tõnise Varahalduse OÜ eest 08.05.2014 V.R.. 24.11.2014 on Tõnise
Varahalduse OÜ tasunud vastuhagi esitamisel riigilõivu 550 €. Eeltoodu alusel kohus tagastab
Tõnise Varahalduse OÜ-le 325 €, mis vastavalt taotlusele tuleb kanda V.R. arvelduskontole, millelt
V. R.riigilõivu tasus.
8. TsMS § 661 lg 4 lubab poolte kokkuleppel määruskaebuse esitamise õiguse välistada. TsMS §
466 lg 3 alusel jõustub käesolev määrus teatavakstegemisest.


/allkirjastatud digitaalselt/

Heli Käpp
kohtunik




                                                                                                3
