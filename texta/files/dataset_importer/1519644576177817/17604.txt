                                                                    Kriminaalasi nr. 1-16-3366




                                KOHTUOTSUS
                                  Eesti Vabariigi nimel


22.aprill 2016.a
Tartu Maakohus Tartu kohtumaja
Kohtunik Anneli Tanum
Tõlk Meeli Antonov
Sekretär Kaire Kuznetsov
Prokurör Mariken Arro

Kriminaalasi Nikolai Kankan süüdistuses KarS § 199 lg 2 p 9 järgi kiirmenetluses
kokkuleppemenetluse sätteid kohaldades

Süüdistatav Nikolai Kankan, IK 38607052220; sünniaeg: 05.juuli 1986.a; kodakondsus:
XXXX; emakeel: XXXX; haridus: XXXX; perekonnaseis: XXXX; töökoht: XXXX; elukoht:
XXXX; varasem karistatus: kriminaal- ja väärteokorras karistatud korduvalt; tõkend: ei ole
kohaldatud

RESOLUTSIOON

Süüdi tunnistada Nikolai Kankan KarS § 199 lg 2 p 9 järgi ja mõista karistuseks kolm (3) kuud
vangistust.

KarS § 68 lg 1 alusel arvata karistusaja hulka Nikolai Kankani eelvangistus ning mõistetud
karistuse kandmise algust arvata 20.aprillist 2016.a.

Kohtuotsuse täitmise tagamiseks kohaldada Nikolai Kankani suhtes tõkendina vahistamist
kuni kohtuotsuse jõustumiseni või tema poolt karistuse täieliku ärakandmiseni.

VÕS § 1043 ja § 1045 lg 1 p 5 alusel välja mõista Nikolai Kankanilt kannatanu XXXX OÜ
(registrikood: XXXX; arveldusarve: XXXX, Swedbank) kasuks kolmsada seitsekümmend kaks
(372) eurot.

Asitõend - CD plaat, mis asub kriminaalasja materjalide juures - jätta kriminaalasja materjalide
juurde.

KrMS § 180 lg 1 alusel välja mõista Nikolai Kankanilt riigituludesse menetluskuludena
sundraha kolmsada kakskümmend kaks (322) eurot 50 senti ja kaitsjatasu kakskümmend neli
(24) eurot.
KrMS § 180 lg 3 alusel määrata, et Nikolai Kankanil on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700029923.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest kohtukulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Nikolai Kankani süüdistatakse selles, et tema isikuna, kes on süstemaatiliselt toime pannud
vargusi, 14.aprillil 2016.a kella 11:55 paiku võttis ebaseadusliku omastamise eesmärgil Tartus
XXXX asuvast XXXX OÜ-le kuuluvast kauplusest XXXX 13 rahakotti koguväärtusega 438,00
eurot, mis sisaldas järgmisi esemeid: 3 musta värvi meeste rahakotti koguväärtusega 99,00 eurot
(ühe tk väärtus on 33,00 eurot), 1 punakas-pruun meeste rahakott väärtusega 25,00 eurot, 5
punast naiste rahakotti koguväärtusega 185,00 eurot (ühe tk väärtus on 37,00 eurot), 3 punast
naiste rahakotti koguväärtusega 99,00 eurot (ühe tk väärtus on 33,00 eurot) ja 1 pruuni värvi D-
kujuline naiste rahakott väärtusega 30,00 eurot.

Sellega pani Nikolai Kankan toime KarS § 199 lg 2 p 9 järgi kvalifitseeritava kuriteo, s.o
võõra vallasasja äravõtmise selle ebaseadusliku omastamise eesmärgil isikuna, kes on
vargusi toime pannud süstemaatiliselt.
Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

KarS § 199 lg 2 p 9 ettenähtud kuriteo eest küsib prokurör kohtus Nikolai Kankanile karistuseks
3 kuud vangistust.
KarS § 68 lg 1 alusel arvata karistusaja hulka Nikolai Kankani eelvangistus ning mõistetud
karistuse kandmise algust lugeda alates 20.aprillist 2016.a.
Kohtuotsuse täitmise tagamiseks kohaldada Nikolai Kankani suhtes tõkendina vahistamist kuni
kohtuotsuse jõustumiseni või tema poolt karistuse täieliku ärakandmiseni.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.
Nikolai Kankan tuleb süüdi tunnistada KarS § 199 lg 2 p 9 järgi ja mõista talle karistus vastavalt
kokkuleppele.

Konfiskeerimisele kuuluv vara puudub. Asitõendiks on CD plaat, mis asub kriminaalasja
materjalide juures ja tuleb sinna jätta ka pärast kohtuotsuse jõustumist.

Kuriteoga tekitatud kahju osas on esitanud tsiviilhagi kannatanu XXXX OÜ summas 372,00
eurot. KrMS § 310 lg 1 kohaselt kui kohus teeb süüdimõistva kohtuotsuse, rahuldab ta
tsiviilhagi täielikult või osaliselt või jätab selle rahuldamata või läbi vaatamata. TsMS § 440 lg
1 kohaselt, kui kostja võtab kohtuistungil või kohtule esitatud avalduses hageja nõude õigeks,
rahuldab kohus hagi. VÕS § 1043 kohaselt peab teisele isikule õigusvastaselt kahju tekitanud
isik tekitatud kahju hüvitama, kui ta on kahju tekitamises süüdi või vastutab kahju tekitamise
eest vastavalt seadusele. VÕS § 1045 lg 1 p 5 kohaselt on kahju tekitamine õigusvastane
muuhulgas siis, kui see tekitati kannatanu omandi või sellega sarnase õiguse või valduse
rikkumisega. Kuna Nikolai Kankan on võtnud kokkuleppega kannatanu tsiviilhaginõude
õigeks, siis tuleb kannatanu hagi VÕS § 1043 ja § 1045 lg 1 p 5 alusel rahuldada.

Menetluskuludena kuulub Nikolai Kankanilt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele, ja kaitsjatasu. Kohus nõustub kokkuleppes
tooduga, et aluseid menetluskulude osaliselt riigi kanda jätmiseks ei esine. Arvestades
väljamõistetavate menetluskulude suurust ning asjaolu, et süüdistataval puudub hetkel kindel
töökoht ja ta asub lühiajalist vangistust kandma leiab kohus, et on alust arvata, et
menetluskulude korraga äratasumine käiks süüdistatavale ilmselt üle jõu. Seega on põhjendatud
kohaldada vastavalt kokkuleppele KrMS § 180 lg 3 ning määrata menetluskulude tasumiseks
süüdistatavale pikem tähtaeg koos võimalusega tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.

Kohtunik Anneli Tanum
/allkirjastatud digitaalselt/
