                                                                           2-15-128822




                     KOHTUMÄÄRUS
Kohus                            Pärnu Maakohus
Kohtunik                         Tambet Grauberg
Kohtujurist                      Eneli Kivi
Määruse tegemise aeg ja koht     14. juuni 2016.a, Pärnu kohtumaja
Tsiviilasja number               2-15-128822
Tsiviilasi                       Creditreform Eesti OÜ hagiavaldus A.K. vastu
                                 võlgnevuse nõudes
Menetlusosalised ja nende        Hageja: Creditreform Eesti OÜ, registrikood: 10887820;
esindajad                        asukoht: Pirita tee 20, 10127 Tallinn
                                 Hageja lepinguline esindaja: Triin Reinmaa, RT Capital
                                 Estonia OÜ; asukoht: Pirita tee 20, 10127 Tallinn; e-post:
                                 triin@rtce.ee
                                 Kostja:  A.K.,    isikukood   xxxxxxxxxxx;         elukoht:
                                 Xxxxxxxxxxx; e-post: xxxxxxxxxxx
Menetlustoiming                  Kompromissi kinnitamine, menetluse lõpetamine

RESOLUTSIOON
1. Kinnitada Creditreform Eesti OÜ ja A.K. 13.06.2016.a kohtule esitatud kirjalik
    kompromissileping alljärgnevalt:
1.1 kostja kohustub Creditreform Eesti OÜ-le tasuma võlgnevuse ja menetluskulude katteks
    kokku 737,50 eurot, millest 650 eurot võlgnevus ning 87,50 eurot pool riigilõivust.
1.2 kostja kohustub tasuma 737,50 eurot Creditreform Eesti OÜ arveldusarvele nr
    EE702200221019967890 Swedbank AS-is hiljemalt 24.12.2016.a;
1.3 kostja tasub p-s 1.1 märgitud summa igakuiste osamaksetena 24. kuupäevaks alates
    24.06.2016.a vähemalt 100 eurot;
1.4 kostja poolt p-s 1.3 märgitud makse tasumisega viivitamisel kohustub kostja tasuma
    viivist 0,03% päevas iga tasumisega viivitatud päeva eest;
1.5 kostja poolt p-s 1.3 märgitud osamakse tasumisega viivitamise korral on hagejal õigus
    koheselt sisse nõuda kogu võlgnevuse jääk ja kostja kohustub alluma kohesele
    sundtäitmisele võlgnevuse jäägi ulatuses;
2. Lõpetada käesolevas tsiviilasjas menetlus seoses poolte vahel sõlmitud kompromissi
    kinnitamisega.
3. Pooled kinnitavad, et on teadlikud kompromissi sõlmimise õiguslikest tagajärgedest.
4. Tagastada Creditreform Eesti OÜ (a/a EE702200221019967890) pool tasutud riigilõivust,
    so 87,50 (kaheksakümmend seitse eurot ja 50 senti) eurot.


                                                                                      1
                                                                                   2-15-128822

 5. Edastada määrus menetlusosalistele ja täitmiseks Pärnu Maakohtule ½ riigilõivu
    tagastamiseks.

Menetluskulude jaotus
Käesolevas kompromissis nimetamata menetluskulud jäävad poolte endi kanda.

Edasikaebamise kord

Määruse peale on pooltel õigus esitada määruskaebus 15 päeva jooksul Tallinna Ringkonnakohtule
määruse teinud kohtu kaudu alates määruse määruskaebuse esitajale kättetoimetamisest.

Asjaolud, menetluse käik

Creditreform Eesti OÜ esitas 30.12.2015.a Pärnu Maakohtule maksekäsu kiirmenetluse avalduse
võlgnikult 1330,00 euro saamiseks. Kohus tegi 11.01.2016 võlgnikule makseettepaneku, mis on
kätte toimetatud 12.01.2016 aadressil Pärnu maakond, Sindi, Jaama 5-4, 86705. Võlgnik A.K. esitas
25.01.2016 nõudele vastuväite. 22.02.2016.a määrusega lõpetati maksekäsu kiirmenetlus ja anti
Creditreform Eesti OÜ hagiavaldus A.K. vastu võlgnevuse nõudes üle Harju Maakohtule menetluse
jätkamiseks hagimenetluses, kuna kostjale esitas vastuväite. Harju Maakohus tegi 26.02.2016.a
hagejale ettepaneku nõuetekohase hagiavalduse esitamiseks.

Creditreform Eesti OÜ esitas 18.032016.a hagiavalduse, mille kohaselt 29.10.2014.a kinnitas A.K.
www.plusscredit.ee kaudu laenutaotluse. Vastavalt laenutaotlusele soovis kostja saada laenu,
summas 300 eurot 360 päevaks, mille pealt oli kokku lepitud intress summas 345 eurot.
29.10.2014.a. aktsepteeris laenuandja laenutaotluse ja väljastas kostjale laenu summas 300 eurot.
Vastavalt laenu väljastamise tingimustele ja kostjale edastatud arvele kohustus kostja tagastama
laenu ja tasuma intressi, summas kokku 645 eurot. Üldtingimuste p. 12.5. järgi kohustub laenusaaja
hüvitama laenuandjale võlgnevuse sissenõudmisega seotud kõik mõistlikud kulud. Seoses
kostjapoolse lepingurikkumisega on laenuandja alates 06.12.2014.a edastanud kostjale mitmeid
võlanõudekirju ja teateid. Kostja ei ole kirjadele ja teadetele reageerinud ega lepingu täitmist
takistavast asjaolust laenuandjale teatanud. 08.12.2014.a algatas nõude loovutaja soovil
Creditreform Eesti OÜ kostja suhtes inkassomenetluse ning alates selles ajast nõudis võla tasumist
kohtuväliselt. Nõude loovutamine hagejale toimus 30.12.2014.a. Hageja palub kohtul kostjalt välja
mõista põhivõlgnevus 300 eurot, intress 345 eurot, viivis 300 eurot, võla sissenõudmiskulud 45
eurot, leppetrahv 50 eurot ning jätta menetluskulud kostja kanda.

Pärnu Maakohus võttis 22.04.2016.a Creditreform Eesti OÜ hagiavalduse menetlusse ning kohustas
kostjat esitama vastus hagiavaldusele. A.K. esitas 09.05.2016.a vastuse hagiavaldusele, milles
kostja teatab, et põhivõlgnevusega seotud nõudega vaidlust ei ole. Kostja ei nõustu hagiavalduses
märgitud kõrvalnõuetega. Kostja on seisukohal, et viivise arvutamisel tuleb hinnata põhivõla ja
nõutava viivise vahelist proportsionaalsust. Kostja leiab, et viivise summa 300 eurot, kui põhivõlg
ise on sama suur, on ilmselgelt ebaproportsionaalne. Samuti ei saa Kostja kontrollida, kas arvutatud
intressid vastavad tegelikkusele või mitte, kuna puudub arvutuskäik. Lisaks eeltoodule, ei saa Kostja
kontrollida ka sissenõudmiskuludega seotud summat. Hageja ei ole välja toonud ega tõendanud neid
asjaolusid, mis kulud olid kantud seoses sissenõudmisega. Kohus tegi 09.05.2016.a pooltele
ettepaneku kompromisslepingu sõlmimiseks.

Pooled esitasid 13.06.2016.a Pärnu Maakohtule allkirjastatud kompromissi.




                                                                                               2
                                                                                 2-15-128822

Kompromissleping

Kompromisslepingu kohaselt pooled jõudsid omavahel kokkuleppele pooltevahelise nõude
lahendamiseks järgmiselt:
1.      1. Kostja tasub Creditreform Eesti OÜ taotletud võlgnevuse ja menetluskulude katteks
650 eurot, millele lisandub pool riigilõivust, summas 87,50 eurot kõik kokku summas 737,50
eurot, tasudes märgitud summa Creditreform Eesti OÜ arveldusarvele nr
EE702200221019967890 Swedbank AS-s hiljemalt 24.12.2016.a.
2. Kostja tasub p-s 1 märgitud summat igakuiste osamaksetena alates 24.06.2016.a., kandes iga
kuu 24-ks kuupäevaks Creditreform Eesti OÜ arveldusarvele nr EE702200221019967890
Swedbank AS-s vähemalt 100 eurot.
3. Kostja poolt p-s 2 märgitud makse tasumisega viivitamisel kohustub kostja tasuma viivist
määras 0,03% päevas iga tasumisega viivitatud päeva eest.
4. Kostja poolt p-s 2 märgitud osamakse tasumisega viivitamise korral on hagejal õigus koheselt
sisse nõuda kogu võlgnevuse jääk ja kostja kohustub alluma kohesele sundtäitmisele
võlgnevuse jäägi ulatuses.
5. Käesolevas kompromissis nimetamata menetluskulud jäävad poolte endi kanda.
6. Pooled paluvad kohtul kinnitada käesolev kompromiss ja lõpetada tsiviilasja nr 2-15-128822
menetlus.
7. Pooled kinnitavad, et on teadlikud kompromissi sõlmimise õiguslikest tagajärgedest TsMS
§ 432 järgi. Nimetatud sätte kohaselt kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetlus on
lõpetatud kompromissiga, on lõpetamisel samad materiaalõiguslikud ja protsessuaalsed
tagajärjed nagu menetluse lõpetamisel kohtuotsusega, kui seadusest ei tulene teisiti.
8. Hageja palub kohtul tagastada pool menetluses tasutud riigilõivust TsMS § 150 lg 2 p 1
alusel, kandes tagastamisele kuuluva riigilõivu summa 87,50 eurot Creditreform Eesti OÜ
arveldusarvele nr EE702200221019967890 Swedbank AS-s..

KOHTU SEISUKOHT

Kohus olles tutvunud asja materjalidega ja avaldatud kompromissiga leiab, et arvestades
menetlusökonoomika põhimõtet, võib poolte sõlmitud kompromissi kinnitada ja menetluse
lõpetada.

TsMS § 428 lg 1 p 4 kohaselt lõpetab kohus menetluse otsust tegemata, kui pooled on sõlminud
kompromissi ja kohus kinnitab selle. TsMS § 430 lg 1 ja 2 sätestavad, et pooled võivad
menetluse kuni hagi kohta tehtud lahendi jõustumiseni lõpetada kompromissiga. Kohus
kinnitab kompromissi määrusega, millega ühtlasi lõpetab asja menetluse. Kompromissi
kinnitamise    määruses    märgitakse     kompromissi      tingimused.     Pooled    esitavad
kompromissilepingu allkirjastatuna kohtule või avaldavad kompromissi kohtule protokolli
kandmiseks. Hageja lepingulise esindaja ja kostja vahel kirjalikult sõlmitud kompromiss on
esitatud kohtule mõlema poole poolt allkirjastatult 13.06.2016.a, mille kohaselt on pooled
jõudnud kokkuleppele võlgnevuse tasumises osas.

Vastavalt TsMS § 430 lg-le 3 ei kinnita kohus kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole võimalik
täita. Kohus ei ole kompromissiga seotud ega pea seda kinnitama perekonnaasjas.

Pooled kinnitasid kompromisslepingus, et soovivad menetluse käesolevas asjas lõpetada
kompromissiga vastavalt TsMS § 430 lg-le 1. Kohus leiab, et kompromissi kinnitamist


                                                                                             3
                                                                                     2-15-128822

välistavaid asjaolusid käesolevas asjas ei esine. Eeltoodust tulenevalt kohus kinnitab
kompromissi selles toodud tingimustel ja menetlus asjas tuleb lõpetada.

TsMS § 430 lg 8 kohaselt saab kompromissi tühistada ja selle tühisusele saab tugineda
tsiviilseadustiku üldosa seaduses nimetatud alustel ning kompromissist saab taganeda või selle
üles öelda võlaõigusseaduses nimetatud alustel. Kompromissi saab tühistada või selle
tühisusele tugineda ning kompromissist saab taganeda või kompromissi üles öelda üksnes
kompromissi kui täitedokumendi alusel toimuva täitemenetluse hagiga lubamatuks
tunnistamise menetluses. Kui kohus sellise hagi rahuldab, loetakse, et kompromissil ei ole
täielikult või osaliselt õiguslikke tagajärgi ja menetlus asjas, milles kompromiss sõlmiti, jätkub.

TsMS § 432 sätestab, et kui menetlus on lõpetatud, ei saa hageja uuesti pöörduda kohtusse
hagiga sama kostja vastu vaidluses samal alusel sama hagieseme üle. Kui menetlus on lõpetatud
hagist loobumise tõttu või kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.

Menetluskulud

TsMS § 173 lg 1 kohaselt esitab asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses.

TsMS § 168 lg 3 kohaselt kompromissi sõlmimise korral kannavad pooled oma menetluskulud
ise, kui nad ei ole kokku leppinud teisiti. Kompromisslepingus on pooled kokku leppinud, et
kostja tasub pool hageja poolt tasutud riigilõivust 87,50 eurot. Kummagi poole kompromissis
kajastamata menetluskulud, sealhulgas kulud õigusabile, jäävad vastavad kulud kandnud poole
enda kanda.

TsMS § 150 lg 8 alusel maakohtu või ringkonnakohtu riigilõivu või asja läbivaatamise kulude
tagastamisest keeldumise määruse peale võib esitada määruskaebuse, kui summa, mille
tagastamist taotletakse, ületab 64 eurot.

/allkirjastatud digitaalselt/

Tambet Grauberg
kohtunik




                                                                                                 4
