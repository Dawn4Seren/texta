                              KOHTUOTSUS
                                EESTI VABARIIGI NIMEL

Kohus                              Tartu Maakohus
Otsuse tegemise aeg ja koht        12. juuli 2016, Viljandi kohtumaja
Kriminaalasja number               1-16-4593 (16284000167)
Kohtunik                           Aivar Hint
Kohtuistungi sekretär              Marita Kalamees
Kriminaalasi                       Arvi Karu süüdistuses KarS § 4231 järgi
                                   kokkuleppemenetluses
Prokurör                           Ene Uljanova
Süüdistatav                        Arvi Karu (isikukood 39205016041; elukoht xxxxxxx
                                   xxxx xxxxx xxxx xxxxxxxxxxx xxxx xxxxxxxxxxxx;
                                   omab kriminaalkaristatust)

RESOLUTSIOON

Juhindudes kriminaalmenetluse seadustiku (KrMS) § 248 lg 1 p 5 ja § 249 kohus otsustas:

1. Tunnistada Arvi Karu süüdi karistusseadustiku (KarS) § 4231 järgi ja mõista talle
   karistusena vangistus 3 (kolm) kuud.

   KarS § 68 lg 1 alusel arvata eelvangistuse aeg 23.-25.04.2016, s.o 3 (kolm) päeva
   mõistetud karistusaja hulka ja lugeda Arvi Karul kandmata karistuseks vangistus 2
   (kaks) kuud 27 (kakskümmend seitse) päeva.

   KarS § 74 lg 1 ja 3 alusel määrata, et vangistus jääb täielikult tingimisi kohaldamata.
   Määrata Arvi Karule katseaeg 1 (üks) aasta ning mõistetud vangistust 2 (kaks) kuud 27
   (kakskümmend seitse) päeva ei pöörata täitmisele, kui Arvi Karu ei pane katseajal
   toime uut kuritegu ja täidab KarS § 75 lg-s 1 sätestatud käitumiskontrolli nõuded:
  1) elab kohtu määratud alalises elukohas – xxxxxxx xxxx xxxxx xxxxx xxxxxxxxx xxxx
      xxxxxxxxxxxxxxx ;
  2) ilmub kriminaalhooldaja määratud ajavahemike järel kriminaalhooldusosakonda
      registreerimisele;
  3) allub kriminaalhooldaja kontrollile oma elukohas ning esitab talle andmeid oma
      kohustuste täitmise ja elatusvahendite kohta;
  4) saab kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
  5) saab kriminaalhooldusametnikult eelneva loa elu-, töö- või õppimiskoha
      vahetamiseks;
  6) saab kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.
   Tühistada kohtuotsuse jõustumisel Arvi Karule tõkendina kohaldatud elukohast
   lahkumise keeld.

2. Menetluskulud hüvitamine:
   KrMS § 180 lg 1 alusel välja mõista Arvi Karult sundraha 645 (kuussada
   nelikümmend viis) eurot, riigi õigusabi tasu 48 (nelikümmend kaheksa) eurot ja muu
   kriminaalmenetluse kulu 4 (neli) eurot riigi kasuks. Määrata kriminaalmenetluse
   kulud summas 697 (kuussada üheksakümmend seitse) eurot tasumisele ositi aasta
   jooksul järgmiselt: 1) alates 2016. a augustikuust igakuise menetluskulu osa 58
   (viiskümmend kaheksa) eurot 09 senti tasumine, kuni menetluskulude täieliku
   tasumiseni; 2) igas kuus tasutava menetluskulu osa tasumistähtaeg kuu 30-s kuupäev;
   3) tähtaegselt kohtu määratud menetluskulu osa tasumata jätmisel või kokkuvõttes
   tasumise graafikujärgse võlgnevuse korral, lugeda tähtaeg saabunuks menetluskulu
   tasumisele tervikuna.

3. Asitõend – CD plaat - jätta KrMS § 126 lg 3 p 1 alusel kriminaalasja juurde.

Edasikaebamise kord ja selgitused kohtuotsusele

Kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
kohtule kirjaliku apellatsiooni esitamisega viieteistkümne päeva jooksul, alates päevast, mil
kohtumenetluse poolel on võimalik kohtus tutvuda kohtuotsusega. Kriminaalmenetluse kulude
hüvitamise ja väljamõistmise võib KrMS § 189 lg 3 kohaselt vaidlustada kohtuotsusest eraldi
määruskaebuse esitamisega KrMS §-de 383 – 392 järgi.
Kohtuotsus jõustub edasikaebe (apellatsiooni) tähtaja möödumisel.

Käitumiskontrollile allutatud süüdimõistetule nimetab kriminaalhooldaja kriminaalhooldus-
osakonna juhataja ning kui süüdimõistetu katseajal ei järgi kontrollnõudeid, võib kohus
kriminaalhooldusametniku sellekohase ettekande alusel määrata täiendavaid kohustusi,
pikendada katseaega kuni ühe aasta võrra või pöörata karistus täitmisele.

Ositi täitmiseks määratud kriminaalmenetluse kulud loetakse täidetuks ja otsust menetluskuludes
kohtutäiturile täitmisele pööramiseks ei saadeta, kui süüdimõistetu on rahasummad tähtaegselt
tasunud Eesti Vabariigile; tasumiseks vajalikud andmed sisalduvad kohtuotsuse lisas
(makseinfos); makseinfo tehakse kättesaadavaks ka e-toimiku süsteemi vahendusel.

KrMS § 317 kohaselt pärast kohtuotsuse kuulutamist või teatavaks tegemist saavad
kohtumenetluse pooled sellega tutvuda kohtus ning poole soovil antakse talle kohtuotsuse koopia
või väljatrükk.


ASJAOLUDE KIRJELDUS JA OTSUSE PÕHJENDUSED

Süüdistus
Süüdistusest nähtuvalt on Arvi Karu toime pannud kuriteona mootorsõiduki juhtimise vastava
kategooria mootorsõiduki juhtimisõiguseta, süstemaatiliselt KarS § 4231 järgi, mis seisnes selles,
et tema isikuna, keda on karistatud PPA Lõuna prefektuuri 06.07.2015 ja 20.11.2015 otsustega
väärteoasjas Liiklusseaduse § 201 lg.2 alusel juhtimisõiguseta mootorsõiduki juhtimise eest,
juhtis 06.03.2016 kella 15.16 paiku Viljandi maakonnas Viljandi vallas Holstre külas Holstre tee
6 juures mootorsõidukit BMW 525 registreerimismärgiga XXX XXX , omamata vastava
kategooria mootorsõiduki juhtimisõigust ja 23.04.2016 kell 16:47 juhtis Viljandimaal Viljandi
vallas Saareküla külas Uusna-Saareküla tee 4 km-l sõiduautot VW Polo registreerimismärgiga
XXX XXX omamata vastava kategooria juhtimisõigust, millega Arvi Karu rikkus LS § 94 lg 1
nõuet „mootorsõidukit võib juhtida isik, kellel on vastava kategooria mootorsõiduki
                                               2
juhtimisõigus ning kelle juhtimisõigust ei ole peatatud, ära võetud või kehtetuks tunnistatud või
keda ei ole juhtimiselt kõrvaldatud.

Kriminaalasjas sõlmitud kokkulepe
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 4231 järgi ja karistamiseks vangistus 3 kuud. Vastavalt KarS § 68 lg 1
eelvangistuses viibitud aeg 23.04.2016- 25.04.2016 s.o. 3 päeva arvata karistusaja hulka ja
lõplikuks karistuseks mõista 2 kuud 27 päeva vangistust. KarS § 74 lg 1, 3 alusel karistust mitte
pöörata täitmisele, kui Arvi Karu ei pane ühe aastase katseaja kestel toime uut kuritegu ja täidab
talle katseajaks KarS § 74 lg 1 ja § 75 lg 1 p-des 1-6 sätestatud kontrollnõuded.

Põhjendused süüdimõistmises
Kohtuistungil süüdistatav kinnitas, et on kokkuleppest aru saanud ja nõustus vastavalt
kokkuleppele süüdimõistmises ning karistamises. Kriminaaltoimiku materjalide alusel ja
kohtuliku arutamise põhjal tegi kohus järeldused, et kokkuleppe sõlmimine on olnud
süüdistatava tõelise tahte avaldus ja kriminaalasja menetlemisel on järgitud
kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamiseseme asjaolud selged, vastavuses õiguslike kvalifikatsiooniga ning
süüdistatav tuleb süüdi mõista vastavalt sõlmitud kokkuleppele.
Põhjendused karistuse mõistmisel
KarS § 4231 näeb ette süüdlase karistamise rahalise karistuse või kuni üheaastase vangistusega.
Kohus ei tuvastanud asjaolusid, mis välistaksid süüdistatava karistamise kokkuleppemenetluses.
Süüdistatavat tuleb karistada vastavalt sõlmitud kokkuleppele.

Kohtu põhjendused kriminaalmenetluse kulude hüvitamiseks
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha.
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus.
KrMS § 179 lg 1 kohaselt on sundraha teise astme kuriteo puhul 1,5 kuupalga alammäära, s. o
645 eurot.

KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses. Süüdistatava Arvi Karu kaitsja esinemise eest
kohtueelsel uurimisel on määratud hüvitamisele kuuluvaks summaks riigi õigusabi tasuna 48
eurot.

KrMS § 175 lg 1 p 10 kohaselt on menetluskuluks muu menetlejal tekkinud kulu, milleks on
kriminaalasjas postikulu – 4 eurot.

KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 sätestatud erandeid.

KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi.

                                                3
Kriminaalmenetluses on süüdistatavale arvestuslikult menetluskuludeks kokku 697 eurot:
sundraha 645 eurot, riigi õigusabi tasu 48 eurot ja muu kriminaalmenetluse kulu 4 eurot. Kohus
ei tuvastanud asjaolusid, et kriminaalasjas menetluskulude hüvitamine oleks süüdimõistetul üle
jõu käivaks kohustuseks.
Arvestades süüdimõistetu majanduslikku olukorda määrata tal menetluskulude tasumine ositi
aasta jooksul, igakuiste võrdsete osade kaupa.

Kohtu muud põhjendused ja eelvangistusaja arvestus
Süüdistatavale tõkendina kohaldatud elukohast lahkumise keeld tuleb tühistada.
Arvi Karu on kahtlustatavana kinni peetud 23.04.2016- 25.04.2016, seega on Arvi Karu viibinud
eelvangistuses 3 päeva. KarS § 68 kohaselt arvatakse eelvangistus karistusaja hulka, kusjuures
ühele eelvangistuspäevale vastab üks vangistuspäev.
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(allkirjastatud digitaalselt)


Aivar Hint
Kohtunik




                                              4
