                               KOHTUMÄÄRUS

Kohus                         Pärnu Maakohus
Kohtunik                      Ingrid Niinemägi
Otsuse tegemise aeg ja koht   06.juunil 2016 Paide
Tsiviilasja number            2-16-4570

Tsiviilasi                    Toomas Saare avaldus          OÜ    EXE-Project     pankroti
                              väljakuulutamiseks

Menetlusosalised ja nende     Võlgnik: OÜ EXE-Project, registrikood 12012965, Kungla talu
esindajad                     Rõhu küla Koeru vald Järva maakond, seaduslik esindaja Endrik
                              Kull - juhatuse liige
                              Ajutine pankrotihaldur: Kristjan Aava, e-post: info@blv.ee




Kohtuistungi toimumise aeg    16.05.2016.a

RESOLUTSIOON
1. Lõpetada OÜ EXE-Project (registrikood 12012965, asukoht Kungla talu Rõhu küla Koeru vald
Järva maakond) pankrotiavalduse menetlus pankrotti välja kuulutamata raugemise tõttu.
2. Vabastada Kristjan Aava ajutise pankrotihalduri kohustustest.
3. Määrata OÜ EXE-Project dokumentide vastutavaks hoidjaks Endrik Kull (isikukood
xxxxxxxxxxx).
4. Avaldada väljaandes Ametlikud Teadaanded teade OÜ EXE-Project (registrikood 12012965,
asukoht Kungla talu Rõhu küla Koeru vald Järva maakond) pankrotiavalduse menetluse
lõpetamise kohta pankrotti välja kuulutamata raugemise tõttu.
5. Jätta pankrotiavalduse esitamisel tasutud riigilõiv avaldaja kanda.
6. Määrata OÜ EXE-Project pankrotimenetluses ajutise pankrotihalduri Kristjan Aava
töötasuks 637,50 eurot, lisaks käibemaks 127,50 eurot ja kulutusteks 21,25 eurot.
7. Hüvitada riigi vahenditest EXE-Project pankrotimenetluses ajutise pankrotihalduri tasu
summas 397 eurot, lisaks käibemaks (a/arve nr xxxxxxxxxxxxxxxx Swedbank), ülejäänud osas
jätta menetluskulud võlgniku OÜ EXE-Project kanda.
Ajutise halduri tasu tasuda BLV Büroo, registrikood 11574218, arveldusarvele nr
xxxxxxxxxxxxxx.
8. Saata määrus ajutise pankrotihalduri tasu hüvitamise oas täitmiseks Riigi Tugiteenuste
Keskusele ja teadmiseks Rahandusministeeriumile.

EDASIKAEBAMISE KORD
Määruse peale võib esitada määruskaebuse Tallinna Ringkonnakohtule Pärnu Maakohtu kaudu 15
päeva jooksul määruse teatavakstegemisest.
                                                                                    2-16-4570

ASJAOLUD
Võlausaldaja Toomas Saare esitas pankrotiavalduse OÜ EXE-Project vastu. Avaldusest nähtub, et
võlausaldaja töötas OÜ EXE-Project projektijuhina. 23.04.2014 esitas võlausaldaja avalduse oma
töölepingu erakorraliseks ülesütlemiseks. Kuna võlgnik tööandjana Toomas Saarele töölepingu
lõpetamisel ettenähtud summasid ei tasunud, pöördus viimane vaidluse lahendamiseks
töövaidluskomisjoni. Töövaidluskomisjoni 20.06.2014 otsuse alusel mõisteti OÜ-lt EXE-Project
välja Toomas Saare kasuks kokku 2747.34 eurot. Võlgnik vabatahtlikult töövaidluskomisjoni otsust
ei täitnud, mistõttu pöördus võlausaldaja 14.08.2014 kohtutäituri poole, kuid kohtutäitur pole saanud
nõuet täita seoses võlgnikul vara puudumisega. Äriregistri teabesüsteemist selgub, et ühingu suhtes
on tehtud kustutamishoiatus 08.03.2016, võlgnik on viimase majandusaasta aruande esitanud 2012,
edaspidiselt andmed äriregistris puuduvad. Eeltoodu viitab asjaolule, et võlgnik igapäevase
majandustegevusega enam ei tegele, aga samas on osaühingul kohustused võlausaldaja ees ja Maksu-
ja Tolliameti ees tasumata maksude osas. Lisaks võib võlgnikul olla ka teisi võlausaldajaid.
Eeltoodust lähtudes taotleb Toomas Saare pankrotiseaduse (PankrS ) § 10 lg 2 p 2 alusel OÜ EXE-
Project pankroti väljakuulutamist.

26.04.2016 määrusega nimetas kohus OÜ EXE-Project ajutiseks halduriks Kristjan Aava. Ajutise
pankrotihalduri aruande kohaselt on võlgniku arvelduskontode saldod 10.05.2016 seisuga kokku
242,24 eurot. Võlgniku maksuvõlg on 1701,15 eurot ja tema suhtes täiteasjades on sissenõudjate
nõuete suuruseks 32 407,08 eurot. Võlgnikul on liisinglepingutest tulenevalt täitmata rahalised
kohustused AS SEB Liising ees ning laenulepingutest tulenevalt täitmata rahalised kohustused
Nordea Bank AB Eesti filiaali ees. Kokkuvõtvalt on ajutine pankrotihaldur tuvastanud, et võlgnikul
on kohustusi vähemalt 34 108,23 euro ulatuses olukorras, kus vara on 242,24 eurot. Tulenevalt
eeltoodust on ajutine pankrotihaldur seisukohal, et võlgnik on püsivalt maksejõuetu ning puuduvad
võimalused võlausaldajate nõuete rahuldamise osas. Võttes arvesse, et ajutisele pankrotihaldurile ei
esitatud võlgniku majandustegevust kajastavaid dokumente ning võlgnik ei ole esitanud
majandusaastaaruandeid alates 2013, ei saa ajutine pankrotihaldur asuda seisukohale, et raske
juhtimisviga on põhjustanud maksejõuetuse, küll asub ajutine pankrothaldur seisukohale, et võlgniku
juhatuse liige ei ole täinud enda seaduses tulenevat hoolsuskohustust, eeskätt kohustusi korraldada
osaühingu raamatupidamist, mis on sätestatud äriseadustiku (ÄS) § 183 ja majandusaasta aruannete
koostamist (ÄS § 179).
Tulenevalt eeltoodust asub ajutine pankrotihaldur seisukohale, et võlgnik muutus püsivalt
maksejõuetuks juba 2014, millal lõppes ka võlgniku sisuline majandustegevus.

Ajutine pankrotihaldur on tuvastanud, et võlgnikul käesoleval ajal pankrotimenetluse läbiviimiseks
vajalik vara puudub.
Eeltoodust lähtudes on ajutine pankrotihaldur teinud ettepaneku lõpetada EXE-Project OÜ
pankrotimenetlus pankrotti välja kuulutamata raugemise tõttu.

KOHTU SEISUKOHT
1.Pankrotiseaduse (PankrS) § 1 lg 2 kohaselt on võlgnik maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt ajutine.
PankrS § 1 lg 3 kohaselt on juriidilisest isikust võlgnik maksejõuetu ka siis, kui võlgniku vara ei kata
tema kohustusi ja selline seisund ei ole võlgniku majanduslikust olukorrast tulenevalt ajutine. PankrS
§ 29 lg 1 kohaselt kohus lõpetab kohus menetluse pankrotti välja kuulutamata raugemise tõttu
olenemata võlgniku maksejõuetusest, kui võlgnikul ei jätku vara pankrotimenetluse kulude katteks
ning ei ole võimalik vara tagasi võita või tagasi nõuda, sealhulgas esitada nõue juhtorgani liikme
vastu. PankS § 29 lg 2 kohaselt võib kohus lõpetada pankrotiavalduse menetluse pankrotti välja
kuulutamata raugemise tõttu olenemata võlgniku maksejõuetusest ka siis, kui võlgniku vara koosneb


                                                                                               2
                                                                                  2-16-4570

peamiselt tagasivõitmise nõuetest ja nõuetest kolmandate isikute vastu ning nende nõuete
rahuldamine on vähetõenäoline.
Kohus, kuulanud kohtuistungil ära ajutise pankrotihalduri arvamuse ning võlausaldaja seisukoha,
uurinud dokumentaalseid tõendid ning hinnanud neid kogumis tuvastas, et OÜ EXE-Project varalise
seisundi kohta antud ajutise pankrotihalduri hinnang on põhjendatud. Võlgnikul puudub praktiliselt
vara pankrotimenetluse kulude katteks, võlgnik on maksejõetu ja selline seisund ei ole tema
majanduslikust olukorrast tulenevalt ajutine.
Eeltoodust tulenevalt leiab kohus, et OÜ EXE-Projest pankrotiavalduse menetlemine tuleb lõpetada
PankrS § 29 lg 1 alusel pankrotti välja kuulutamata raugemise tõttu.

Pankrotimenetluse raugemise vältimiseks on kohus 18.05.2016 määrusega andnud huvitatud isikutele
võimaluse maksta pankrotimenetluse kulude katteks deposiiti rahasumma, hoiatades rahasumma
mittetasumise tagajärgedest. Teade deposiiti makstava rahasumma tasumisest ilmus väljaandes
Ametlikud Teadaanded, kuid keegi maksedokumenti pankrotimenetluse kulude katteks rahasumma
tasumisest kohtule ei esitanud.

2. PankrS § 23 lg 1 kohaselt on ajutisel halduril õigus saada oma ülesannete täitmise eest tasu, mille
suuruse määrab kohus, samuti nõuda oma ülesannete täitmiseks tehtud vajalike kulutuste hüvitamist.
Tasu suuruse määramisel arvestab kohus ajutise halduri ülesannete mahtu, keerukust ning ajutise
halduri kutseoskusi. PankrS § 23 lg 4 kohaselt kui võlgniku avalduse alusel alustatud
pankrotimenetlus lõpetatakse raugemisega pankrotti välja kuulutamata, tehakse väljamaksed eelkõige
pankrotivarast. Ajutine haldur on arvestuse kohaselt kulutanud võlgniku majandustegevust
puudutavate dokumentide kogumiseks, analüüsimiseks ja arvamuse koostamiseks kokku 7,5 tundi,
lisaks vajalikud kulutused bürookuluna ja transpordikuluna.
Võlgniku juhatuse liige ei ole ajutise pankrotihalduri poolt ülesannete täitmiseks kulutatud aja ning
arvestatud tasu suuruse osas vastuväiteid esitanud.
Eeltoodust tulenevalt ning arvestades ajutise pankrotihalduri töö keerukust leiab kohus, et ajutise
halduri tasu on põhjendatud summas 637,50 eurot, lisaks käibemaks 20%, s.o. 127,50 eurot, ning
ajutise pankrotihalduri kulutused 21,25 eurot.
Kuna võlgnikul vara puudub, määrab kohus PankS § 23 lg 4 alusel ajutise halduri tasu hüvitamise
riigi vahenditest summas 397 eurot, lisaks käibemaks, ülejäänud osas jätta menetluskulud võlgniku
kanda.



/allkirjastatud digitaalselt/

Ingrid Niinemägi
Kohtunik




                                                                                             3
