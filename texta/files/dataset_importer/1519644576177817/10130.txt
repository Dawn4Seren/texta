                                                                               2-16-2512




                         KOHTUOTSUS
                            EESTI VABARIIGI NIMEL
                         Hagi õigeksvõtul põhinev

Kohus                          Pärnu Maakohus

Kohtukoosseis                  Kohtunik Rein Pokk

Otsuse tegemise aeg ja koht    29. juuli 2016. a , Pärnu

Tsiviilasja number             2-16-2512

Tsiviilasi                     H. S. hagi R. S. vastu soodustingimustel vanaduspensioni
                               saamiseks vajaliku tahteavalduse tegemisele kohustamiseks
Tsiviilasja hind               500 eurot (määratud 03.03.2016 kohtumäärusega)

Menetlusosalised ja nende      Hageja H. S. (isikukood xxxxxxxxxxx, elukoht xxxxx tn xx-x,
esindajad                      xxxxx, e-post xxx)
                               Kostja R. S. (isikukood xxxxxxxxxxx, elukoht registris xxxxxxxxx
                               x x x, xxxxxx, xxxxx, e-post: xxx)
Menetlemise viis               Kirjalikus menetluses
RESOLUTSIOON                   Juhindudes Riikliku Pensionikindlustuse seaduse § 10 lg 3 ja § 24
                               lg 8 ja TsMS § 162 lg.1, § 177 lg.2, § 440 lg 1 ja § 444 lg 3
1. Rahuldada hagiavaldus kostja R. S.’e 26.07.2016 kirjalikul õigeksvõtul põhineva otsusega.
Tsiviilkohtumenetluse seadustiku (TsMS) § 444 lg 3 alusel kohus vormistab otsuse kirjeldava ja
põhjendava osata.
2. Tuvastada, et R. S. (ik xxxxxxxxxxx) annab Riikliku Pensionikindlustuse seaduse (RPKS) §
10 lg 1- 3 alusel nõusoleku ja loobub H. S.´e (ik xxxxxxxxxxx) kasuks soodustingimustel
vanaduspensionile lapsinvaliidi kasvatamise eest. Samuti loobub R. S. H. S.´e kasuks kahe lapse
kasvatamise pensioniõiguslikust staažist (RPKS § 28 lg 2 p 7 tähenduses).
3. Hagi õigeksvõtul põhinev otsus on tagatiseta viivitamata täidetav (TsMS § 468 lg 1 p 1).
Menetluskulude jaotus
1. Jätta menetluskulud Tsiviilkohtumenetluse seadustiku § 162 lg 1 alusel poole kanda, kelle
kahjuks otsus tehti, so kostja R. S.’e kanda.
2. Välja mõista R. S.`elt hageja H. S. kasuks asjas kantud põhjendatud ja vajaliku
menetluskuluna riigilõiv summas 100 € (ükssada eurot), mille kostja saab kanda H. S.’e
arveldusarvele nr EExxx Swedbank’is, selgitus „menetluskulu tsiviilasjas nr 2-16-2512).
Edasikaebamise kord
Kohtuotsuse peale võib esitada apellatsioonkaebuse 30 päeva jooksul arvates otsuse
apellatsioonkaebuse esitajale kätte toimetamisest, kuid mitte hiljem kui viie kuu möödumisel
maakohtu otsuse avalikult teatavakstegemisest. Apellatsioonkaebus esitatakse Tallinna
                                                                                  2-16-2512

Ringkonnakohtule. Apellatsioonkaebus võidakse lahendada kirjalikus menetluses, kui kaebuses ei
taotleta selle lahendamist kohtuistungil.
Menetluskulude kindlaksmääramise peale saab esitada kaebuse, kui vaidlustatav summa ületab 200
eurot (TsMS § 178 lg 2).
Menetlusosalisel on õigus seaduses ettenähtud tingimustel ja korras taotleda apellatsioonkaebuse
esitamisel nõutava riigilõivu tasumiseks menetlusabi. TsMS § 187 lg 6 kohaselt peab seaduses
sätestatud tähtaja järgimiseks tegema menetlusabi taotleja tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahendamist, kui
nimetatud taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.



/allkirjastatud digitaalselt/

Rein Pokk
Kohtunik
