                               KOHTUOTSUS
                               EESTI VABARIIGI NIMEL

 Kohus                            Viru Maakohus

 Otsuse tegemise aeg ja koht      28.11.2016, Rakvere kohtumajas, kirjalikus menetluses

 Kohtuasja number                 1-16-9732 (16259000395)

 Kohtunik                         Anu Ammer

 Kriminaalasi                     Richard Untera süüdistuses KarS § 349 järgi

 Menetlusliik                     Käskmenetlus

                                  RICHARD UNTERA, i.k. 39606100815; elukoht: xxxx;
                                  emakeel-eesti; kodakondsus Eesti; põhiharidus; ei tööta;
 Süüdistatav                      kriminaalkorras       varem     karistamata;   kehtivaid
                                  väärteokaristusi 2; tõkend – puudub

 Kaitsja                          Vandeadvokaat Arri Tooming (määratud korras)

 Prokurör                         Enn Pustak

 Kohaldatud õigusnormid           KrMS § 251 lg 1, § 253 p 1 ja § 254, § 180 lg 1 ja KarS §
                                  66 lg 1,3

RESOLUTSIOON
RICHARD UNTERA süüdi tunnistada KarS § 349 järgi kvalifitseeritava kuriteo
toimepanemises ja karistuseks mõista rahaline karistus 60 päevamäära ulatuses, s.o
summas 600 (kuussada) eurot.

KarS § 66 lg 1 ja 3 alusel määrata rahaline karistus tasumisele ositi 12 kuu jooksul tasudes
kohtuotsuse jõustumisele järgnevast kuust alates igakuiselt hiljemalt kuu viimaseks
päevaks vähemalt 50 (viiskümmend) eurot kuni rahalise karistuse lõpliku tasumiseni.

Rahalise karistuse osamaksed tasuda Maksu- ja Tolliameti arveldusarvele SEB Pank
EE351010052031000004,       Swedbank  EE502200221014193355,       Nordea    Pank
EE401700017002872300, Danske bank EE873300333499990003. Maksekorraldusele
märkida viitenumber 99916400008736 ning selgitus: „Richard Untera, 1-16-9732,
rahalise karistuse osamakse.“

                                               1
Kui rahalise karistuse osamakse pole tähtaegselt tasutud, suunatakse nõue täies ulatuses
täitemenetluse läbiviimiseks kohtutäiturile täitemenetluse seadustikus sätestatud korras.

Mõista Richard Unteralt riigituludesse menetluskuluna:
-     645 eurot sundraha KrMS § 175 lg 1 p 9 ja § 179 lg 1 p 2 alusel,
-     48 eurot kaitsjatasu vandeadvokaadi Arri Toominga poolt õigusabi osutamise eest
      KrMS § 175 lg 1 p 4 alusel.

KarS § 66 lg 1 ja 3 alusel võimaldada menetluskulud kokku summas 693 eurot tasuda
ositi 10 kuu jooksul, tasudes alates kohtuotsuse jõustumisele järgevast kuust igakuiselt
hiljemalt kuu viimaseks kuupäevaks vähemalt 69,30 eurot, kuni menetluskulude lõpliku
tasumiseni.

Menetluskulud osamaksed tasuda Maksu- ja Tolliameti arveldusarvele SEB Pank
EE351010052031000004,   Swedbank    EE502200221014193355,     Nordea    Pank
EE401700017002872300, Danske bank EE873300333499990003. Maksekorraldusele
märkida viitenumber 99916700085129 ning selgitus: „Richard Untera, 1-16-9732,
menetluskulu osamakse“.

Edasikaebamise kord
Süüdistataval ja kaitsjal on õigus käskmenetluses tehtud kohtuotsuse kättesaamisest arvates 15
päeva jooksul taotleda, et kohus arutaks kriminaalasja üldkorras. Kui süüdistatav ega kaitsja ei
taotle, et kohus arutaks kriminaalasja üldkorras, käskmenetluses tehtud kohtuotsus jõustub.

I Kuriteo asjaolud
Kriminaalasja materjalidest nähtub, et Richard Unterat kahtlustatakse KarS § 349 järgi
kvalifitseeritava kuriteo toimepanemises.

II Süüdistuse sisu
Richard Unterat süüdistatakse selles, et tema 31.05.2016 kell 00.01 Rakveres Rägavere tee
maja nr 31 juures, pärast tema peatamist sõiduki xxxx registreerimismärgiga xxxx juhtimiselt,
esitas teda kontrollivale politseiametnikule ettenähtud karistusest (Richard Unteral puudub
juhtimisõigus) vabanemise eesmärgil isiku tuvastamiseks teise isiku, A L nimele väljaantud
tähtsa isikliku dokumendi ehk isikutunnistuse nr xxxx, mille oli enda valdusesse saanud.

Seega Richard Untera, kasutades teise isiku nimele väljaantud tähtsat isiklikku dokumenti
eesmärgiga omandada õigusi või vabaneda kohustustest, pani toime KarS § 349 järgi
kvalifitseeritava kuriteo.

Karistust kergendavad ja raskendavad asjaolud puuduvad. Samuti puudub kuriteoga tekitatud
kahju.

III Prokuröri ettepanek
Võttes arvesse, et tõendamiseseme asjaolud on selged ja prokurör peab võimalikuks kohaldada
karistusena rahalist karistust, taotleb prokuratuur asja lahendamist käskmenetluses.

Richard Untera 2015. aastanetosissetulek oli 1345 eurot ja päevasissetulek 3,40 eurot, millest
tuleb maha arvata elamiseks hädavajalikud kulutused summas 3,20 eurot, seega keskmine
päevassissetulek on 0,20 eurot ehk alla 10 euro.

                                               2
Prokurör teeb ettepaneku tunnistada Richard Untera süüdi KarS § 349 järgi ja karistada teda
rahalise karistusega 60 päevamäära ulatuses, mis arvestades miinimumpäevamäära 10 eurot,
moodustab 600 eurot. KarS § 66 lg 1 ja 3 alusel teeb prokurör ettepaneku määrata tasumine
ositi ühe aasta jooksul alates kohtuotsuse jõustumisele järgnevast kuust igakuiselt vähemalt 50
eurot.

IV Kohtu põhjendused
KrMS § 251 lg 1 sätestab, et kui teise astme kuriteos, mille eest prokurör peab võimalikuks
kohaldada põhikaristusena rahalist karistust, on tõendamiseseme asjaolud selged, võib kohus
prokuratuuri taotlusel lahendada kriminaalasja käskmenetluses. KrMS § 253 p 1 kohaselt teeb
kohtunik kriminaalasja kohtusse saabumisel, kuid mitte enne viieteistkümne päeva möödumist
süüdistusakti süüdistatavale ja kaitsjale edastamisest, pärast kriminaalasja kohtualluvuse
kontrollimist kohtuotsuse käskmenetluses KrMS § 254 järgi. Vastavalt KrMS § 254 lg 1, kui
kohtunik nõustub järeldustega, mis on esitatud süüdistusaktis süüdistuse tõendatuse ning
karistuse määra kohta, koostab ta kohtuotsuse.

Kriminaalasi ning süüdistusakt Richard Untera süüdistuses saabus kohtusse 07.11.2016.
Süüdistusakti koopia on süüdistatavale edastatud samuti 07.11.2016.

Kohtunik nõustub järeldustega, mis on esitatud süüdistusaktis süüdistuse tõendatuse ning
karistuste määra kohta. Kuriteo toimepanemine süüdistatava poolt on tõendamist leidnud
väärteoprotokolliga, menetlusaluse isiku ülekuulamise protokolliga, sõiduki juhtimiselt
kõrvaldamise otsusega, Richard Untera ütlustega ja selle lisaga, tunnistajate S U, K K ja A L
ütlustega. Tegemist on teise astme kuriteoga. Tõendamiseseme asjaolud on selged ning
vastavalt prokuröri taotlusele on põhjendatud asja lahendamine käskmenetluses KrMS § 251
alusel.

Kohus Richard Untera käitumises õigusvastasust ega süüd välistavaid asjaolusid ei tuvastanud
ja asub seisukohale, et süüdistatav pani toime talle inkrimineeritava kuriteo.

KarS § 349 näeb teise isiku nimele väljaantud tähtsa isikliku dokumendi kasutamise või enda
nimele väljaantud tähtsa isikliku dokumendi teisele isikule kasutamiseks andmise eest
eesmärgiga omandada õigusi või vabaneda kohustustest karistusena ette rahalise karistuse.

KarS § 56 lg 1 näeb isiku karistamise alusena ette isiku süü. Karistuse mõistmisel kohtu poolt
või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid. Süüdistatava Richard Untera puhul karistust kergendavad ja
raskendavad asjaolud puuduvad.

Kohus leiab, et süüdistatava Richard Untera kui varem kriminaalkorras karistamata isiku puhul
on karistuse eesmärk saavutatav rahalise karistuse mõistmisega. Kohus on seisukohal, et
asjaoludele tuginedes tuleb Richard Untera süüdi tunnistada KarS § 349 järgi ning karistuseks
mõista talle rahaline karistus 60 päevamäära ulatuses ehk 600 eurot arvestades
miinimumpäevamääraks 10 eurot KarS § 44 lg 2 alusel.

Kohus nõustub prokuröri ettepanekuga ja vastavalt KarS § 66 lg 1 ja 3 määrab rahalise karistuse
tasumise ositi 12 kuu jooksul alates kohtuotsuse jõustumisele järgnevast kuust vähemalt 50
eurot igakuiselt.


                                              3
V Kohtu seisukoht menetluskulude osas
Käesolevas kriminaalasjas on menetluskuluks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 palga alammäära, s.o
645 eurot ja määratud kaitsja tasu 48 eurot.

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Menetluskulud kuuluvad väljamõistmisele riigieelarve tuludesse.



/allkirjastatud digitaalselt/

Anu Ammer
kohtunik




                                           4
