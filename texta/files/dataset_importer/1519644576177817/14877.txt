                                                                                      2-15-121790




                                KOHTUOTSUS
                              Eesti Vabariigi nimel
                                 Tagaseljaotsus

Kohus                             Tartu Maakohus
Kohtunik                          Ülle Raag
Kohtuotsuse tegemise aeg ja       23.mail 2016, Jõgeva kohtumaja
koht
Tsiviilasja number                2-15-121790
Tsiviilasi                        Krediidikaitse Grupp OÜ hagi Sxxxxx Kxxxxxxxxxx vastu
                                  võlgnevuse nõudes
Menetlustoiming                   Lõpplahend
Menetlusosalised ja nende         Hageja: Krediidikaitse Grupp OÜ (registrikood: 11693223;
esindajad                         asukoht: Pärnu mnt 130-36, 11317 Tallinn)
                                  Hageja seaduslik esindaja: Valdis Kald ( Pärnu mnt 130-36,
                                  11317 Tallinn, e-post: info@krediidikaitsegrupp.ee )

                                  Kostja: Sxxxxx Kxxxxxxxxx (isikukood: xxxxxxxxxxx;
                                  elukoht: xxxxxxxxxxxxxxxxxxxxxxxxxxxxxxxxxxxxxxxxxxx;
                                  tegelik                                        elukoht
                                  xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                  xxxxxxxxxxxxxxxxxxxxxxxxxxxxxx: ja x

RESOLUTSIOON

1. Krediidikaitse Grupp OÜ hagi xxxxxx Kxxxxxxxxxx vastu rahuldada.
2. Mõista SxxxxxxKxxxxxxxxxxxx Krediidikaitse Grupp OÜ kasuks välja võlgnevus kokku
   summas 543,81 eurot (viissada nelikümmend kolm eurot 81 senti), millest põhivõlgnevus
   500 eurot, intress summas 0,25 eurot ja sissenõutavaks muutunud viivis 23.05.2016.a.
   seisuga 43,56 eurot.
3. Välja mõista Sxxxxx Kxxxxxxxxxxxx Krediidikaitse Grupp OÜ kasuks viivis alates
   24.05.2016. tagastamata laenu põhiosalt (500 eurolt) VÕS § 113 lg-s 1 sätestatud määras
   (EKP intress + 8 % aastas) kuni laenu põhiosa täieliku tasumiseni.
4. Kohtuotsus on tagatiseta viivitamata täidetav.

   Menetluskulude jaotus ja kindlaksmääramine
   1. Jätta menetluskulud SxxxxxxKxxxxxxxxxx kanda.


                                                                                          1
    2. Mõista Sxxxxx Kxxxxxxxxxxxx välja menetluskulu riigilõiv 125 eurot Krediidikaitse
       Grupp OÜ kasuks.
    Mõista Sxxxxx Kxxxxxxxxxxxt välja viivis menetluskuludelt       alates kohtulahendi
    jõustumisest kuni menetluskulude tasumiseni VÕS § 113 lg.1 teises lauses sätestatud
    määras.

Edasikaebamise kord
Hageja võib esitada kohtuotsusele apellatsioonkaebuse Tartu Ringkonnakohtule 30 päeva jooksul,
alates otsuse apellandile kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest. Apellatsioonkaebus võidakse lahendada ringkonnakohtus
kirjalikus menetluses, kui kaebuse esitaja ei taotle selle lahendamist istungil.
Kostja võib esitada tagaseljaotsuse kättetoimetamisest alates 30 päeva jooksul Tartu Maakohtu Jõgeva
kohtumajale kirjaliku kaja, kui tema tegevusetus, mis oli tagaseljaotsuse tegemise aluseks, oli tingitud
mõjuvast põhjusest. Kaja peab vastama tsiviilkohtumenetluse seadustiku (TsMS) § 416 lg 1-3
sätestatule. Kaja esitamisel tuleb tasuda kautsjon vastavalt TsMS §-le 142.

ASJAOLUD JA MENETLUSE KÄIK
Hageja esitas 14.10.2015. a Pärnu Maakohtule maksekäsu kiirmenetluse avalduse Sxxxxx ei
Kxxxxxxxxxxxx laenulepingust tuleneva põhivõla ja kõrvalnõuete kokku 851,39 euro saamiseks.
Kohus tegi 22.10.2015. a võlgnikule makseettepaneku, millele võlgnik esitas vastuväite. Seoses
vastuväite esitamisega otsustas Pärnu Maakohus 21.12.2015. a otsusega maksekäsu kiirmenetluse
lõpetada ja anda nõue üle Tartu Maakohtule menetluse jätkamiseks hagimenetluses.

13.01.2016. a esitas Krediidikaitse Grupp OÜ Tartu Maakohtule oma nõude SxxxxxxKxxxxxxxxxx
vastu hagiavaldusele ettenähtud vormis. Hageja palus kohtul kostjalt hageja kasuks välja mõista
529,47 eurot, millest 500 eurot on tagastamata laenusumma, 0,25 eurot tasumata intress, 29,22 eurot
hagi esitamise seisuga 13.01.2016 sissenõutavaks muutunud viivis. Lisaks palus hageja kostjalt tema
kasuks välja mõista viivise VÕS § 113 lg.1 teises lauses sätestatud määras põhinõudelt päevas alates
14.01.2016. a kuni põhinõude täieliku täitmiseni.

Kohus võttis hagi 22.01.2016. a määrusega menetlusse, saatis hagimaterjalid kostjale ja kohustas
kostjat hagile vastama 21 päeva jooksul alates määruse kättesaamisest. Kostjat hoiatati TsMS § 407
järgi võimalikest õiguslikest tagajärgedest hagile mittevastamise korral.
Hagimaterjalid toimetati 07.03.2016. a kostjale isiklikult kätte tema elukohas               Saksamaa
Liitvabariigis. Kostja kohtu poolt määratud tähtajaks ega hiljem hagile ei vastanud.
Hageja taotles hagiavalduses tagaseljaotsuse tegemist, kui kostja hagile tähtaegselt ei vasta.

KOHTU SEISUKOHT

Kohus leiab, et asi on võimalik lahendada TsMS § 407 lg 1 alusel tagaseljaotsusega. TsMS § 407 lg
1 sätestab, et kohus võib hageja nõusolekul hagi tagaseljaotsusega rahuldada hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud vastamise
tähtaja, ei ole tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

Kohus on seisukohal, et hagi on õiguslikult põhjendatud. Credit Invest OÜ sõlmis kostjaga
laenulepingu 23.01.2015 500 euro saamiseks. Samal päeval kandis Credit Invest OÜ kostja

                                                                                                      2
pangakontole üle 500 eurot ja väljastas arve (laenuleping tl.18-22, maksekorraldus 500 euro
väljamaksmise kohta Sxxxxx Kxxxxxxxxxxxx tl.23 ja arve tl.24). Poolte vahel on tegemist VÕS §
52 korras (sidevahendite abil) sõlmitud lepinguga. Seetõttu saadeti kostjale pärast krediidiotsuse
vastuvõtmist ja kostja pangakontole 500 euro kandmist laenuleping ja arve. EU tarbijakrediidi
standardinfo teabeleht, avalduse blankett ja lepingu tingimused olid kostjale edastatud juba varem
(tl.27,31). Lepingu, avalduse ja arve alusel oli kostja kohustatud laenu koos intressiga tagastama
kolme osamaksega 22.02., 23.03 ja 23.04.2015.a. Kostja laenu neil kuupäevadel ei tagastanud.
6. Laenuandja Credit Invest OÜ loovutas 25.03.2015 nõude koos kõrvalnõuetega hagejale. Nõude
loovutamise teatis saadeti samal päeval kostjale (tl.32 teatis nõude loovutamise kohta).
Hageja saatis 25.03.2015 kostjale võlateatise (tl.33), millega andis kostjale täiendava tähtaja
võlakohustuse täitmiseks. Kostja on rikkunud lepingut, kuna on jätnud laenu koos intressiga terves
osas laenuandjale tähtajaks tagastamata.
7.Hageja leiab hagiavalduses, et laenulepingu sõlmimise ajal kehtinud TsÜS § 86 lg.1, lg.2 p.2 , lg.3
ja lg.4 järgi on laenuandja ja kostja vahel 23.01.2015 sõlmitud laenuleping tühine. Laenulepingule
lisatud Euroopa tarbijakrediidi standardinfo teabelehe kohaselt oli laenu krediidi kulukuse määr
aastas 254,00%. Eesti Panga lehel olevate andmete kohaselt oli enne 01.01.2015 keskmine
eraisikutele antud tarbimislaenude kulukuse määr 32,17%. Seega lepinguga ettenähtud krediidi
kulukuse määr ületas Eesti Panga kodulehel avaldatud keskmist krediidi kulukuse määra üle seitsme
korra. Kui pooltevaheline leping on heade kommete vastase intressi tasumise kohustuse tõttu tühine,
siis on sõlmitud leping tühine ja VÕS § 84 lg.1 alusel tuleb tühise tehingu alusel saadu tagastada
vastavalt alusetu rikastumise sätetele.
Tuginedes TsÜS § 86 lg.4, VÕS § 94 lg.1 ja VÕS § 113 lg.1 nõuab hageja kostjalt seisuga 13.01.2016
põhivõla 500 eurot, intressi summas 0,25 eurot ja sissenõutavaks muutunud viivise summas 29,22
eurot tasumist.
8. Kohus leiab, et hageja on käsitlenud laenuandja ja laenuvõtja vahel 23.01.2015.a. sõlmitud
laenulepingut õiguslikult põhjendatult.
TsÜS § 86 lg.1 järgi heade kommetega vastuolus olev tehing on tühine.
TsÜS § 86 lg.2 p.2 järgi tehing on heade kommetega vastuolus muu hulgas, kui pool teab või peab
teadma tehingu tegemise ajal, et teine pool teeb tehingu tulenevalt oma erakorralisest vajadusest,
sõltuvussuhtest, kogenematusest või muust sellisest asjaolust, ja kui (p.2) pooltele tulenevate
vastastikuste kohustuste väärtus on heade kommete vastaselt tasakaalust väljas.
Olukorras, kus tarbijale lepinguga ettenähtud krediidi kulukuse määr ületab Eesti Panga avaldatud
keskmist krediidi kulukuse määra üle seitsme korra, on poolte vastastikuste kohustuste väärtus heade
kommete vastaselt tasakaalust väljas. Eeltoodust tulenevalt saab lugeda, et poolte vahel sõlmitud
tarbijakrediidileping on TsÜS § 86 lg 1 alusel tühine.
Kuna pooltevaheline laenuleping on tühine, tuleb kostjal saadu tagastada alusetu rikastumise sätete
alusel. VÕS § 1027 alusel peab isik andma teisele isikule välja temalt õigusliku aluseta saadu.
Kostjalt kuulub väljamõistmisele põhivõlgnevus 500 eurot.

Kuni 01.07.2015. a kehtinud TsÜS § 86 lg 4 nägi ette, et kui tehing on heade kommete vastase intressi
tasumise kohustuse tõttu tühine, siis on intressi või muud sellesarnast laenu kasutamise ajast sõltuvat
tasu maksma kohustatud poolel õigus tühise tehingu järgi saadu tagastada selleks tähtpäevaks, milleks
ta pidi laenu tervikuna tagasi maksma tühise tehingu järgi. Sellisel juhul tuleb laenu kasutamise aja
eest maksta intressi võlaõigusseaduse § 94 lõikes 1 sätestatud suuruses.

Seega on põhjendatud kostjalt hageja kasuks välja mõista tagastamata laenu põhiosa (500 eurot) ja
laenu kasutamise aja eest intress VÕS § 94 lg-s 1 sätestatud määras.

                                                                                                     3
VÕS § 94 lg 1 sätestab, et kui kohustuselt tuleb vastavalt seadusele või lepingule tasuda intressi, on
intressimääraks poolaasta kaupa Euroopa Keskpanga põhirefinantseerimisoperatsioonidele
kohaldatav viimane intressimäär enne iga aasta 1. jaanuari ja 1. juulit, kui seaduses või lepinguga ei
ole ette nähtud teisiti.
VÕS § 94 lõikes 1 nimetatud Euroopa Keskpanga põhirefinantseerimisoperatsioonidele kohaldatav
viimane intressimäär oli enne 1. juulit 2015. a 0,05 %.
Hageja nõuab laenu kasutamise eest tasu (intressi) seisuga 13.01.2016. a. 0,25 eurot
( 500x0,0005=0,25). Intressinõue on põhjendatud ja seaduslik.
Hageja nõuab sissenõutavaks muutunud viivise tasumist perioodi eest 24.04.2015. a kuni 13.01.2016.
a, s.o perioodi eest alates lepinguga ettenähtud viimase tagasimakse kuupäevale järgnevast päevast
(24.04.2015) kuni hagiavalduse esitamiseni. Viivis 500 euro suuruse laenu kasutamise eest VÕS § 94
lg-s 1 sätestatud määras 265 päeva eest on 29,22 eurot (tagastamata laenusumma 500 eurot x 0,1103%
x 265 päeva).
Eeltoodust tulenevalt on põhjendatud kostjalt hageja kasuks välja mõista tagastamata laenu põhiosa
summas 500 eurot ja viivis summas 29,22 eurot.

Kohus leiab, et põhjendatud on ka viivisenõue seaduses ettenähtud määras laenusumma tagastamisega
viivitamise eest kuni kohtuotsuse tegemiseni, s.o kuni 23.05.2016. a. Kuna poolte vahel sõlmitud
tarbijakrediidileping on tühine, siis ei rakendu lepingus kokkulepitud intressimäär (92 % aastas).
VÕS § 101 lg 1 p 6 kohaselt võib võlausaldaja võlgnikupoolse kohustuste rikkumise korral nõuda
rahalise kohustuse rikkumise korral viivist.
VÕS § 113 lg 1 kohaselt võib võlausaldaja rahalise kohustuse täitmisega viivitamise korral nõuda
võlgnikult viivitusintressi (viivis), arvates kohustuse sissenõutavaks muutumisest kuni kohase
täitmiseni. Viivise määraks loetakse sama seaduse §-s 94 sätestatud intressimäär, millele lisandub
kaheksa protsenti aastas.
Kohtuotsuse tegemise aja seisuga on kostja laenusumma, s.o 500 euro tagastamisega olnud viivituses
395 päeva, millest 265 päeva kuni hagiavalduse esitamiseni ja 130 päeva alates hagiavalduse
esitamise päevale järgnevast päevast kuni kohtuotsuse tegemiseni (14.01.2016. a kuni 23.05.2016. a).
VÕS § 94 lõikes 1 nimetatud Euroopa Keskpanga põhirefinantseerimisoperatsioonidele kohaldatav
viimane intressimäär (EKP intressimäär) oli enne 01.07.2015. a 0,05 % ja enne 01.01.2016.a. 0,05%.
Seega kujuneb viivis VÕS § 113 lg 1 määras perioodi 14.01.2016 – 23.05.2016. a eest 14,34 eurot
(500 eurot x 0,1103 % x 130 päeva).

Kohus leiab, et põhjendatud on ka hageja nõue viivise saamiseks seadusjärgses määras pärast
kohtulahendi tegemist protsendina põhinõudest.
TsMS § 367 sätestab, et viivisenõude võib koos põhinõudega esitada hagis selliselt, et taotletakse
viivise, mis ei ole hagi esitamise ajaks veel sissenõutavaks muutunud, väljamõistmist kohtult mitte
kindla summana, vaid täielikult või osaliselt protsendina põhinõudest kuni põhinõude täitmiseni.
Eelkõige võib viivist nõuda selliselt, et kohus mõistaks selle välja kindla summana kuni otsuse
tegemiseni ja edasi protsendina põhinõudest.
Kohus mõistab kostjalt hageja kasuks välja viivise protsendina tasumata põhinõudelt VÕS § 113 lg-s
1 ettenähtud määras alates 23.05.2016. a kuni põhinõude täitmiseni.

Eeltoodut arvesse võttes mõistab kohus kostjalt hageja kasuks välja tagastamata laenu põhiosa
summas 500 eurot, tasu laenu kasutamise eest (intressi) summas 0,25 eurot, sissenõutavaks muutunud
viivise perioodi 24.04.2015. a kuni 23.05.2016. a eest summas 43,56 eurot, s.o kokku 543,81 eurot.


                                                                                                    4
Lisaks mõistab kohus kostjalt hageja kasuks välja viivise protsendina tasumata põhinõudelt VÕS §
113 lg-s 1 ettenähtud määras alates 24.05.2016. a kuni põhinõude täitmiseni.

Vastavalt TsMS § 468 lg 1 p-le 2 tunnistab kohus tagaseljaotsuse omal algatusel tagatiseta viivitamata
täidetavaks.
Menetluskulude jaotus

Vastavalt TsMS § 173 lg-le 1 esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses.
TsMS § 162 lg 1 kohaselt kannab hagimenetluse kulud üldjuhul pool, kelle kahjuks otsus tehti. Kohus
rahuldas hageja nõude, seega tuleb menetluskulud jätta kostja kanda.
TsMS § 174 lg 2 alusel määrab kohus kohtuotsuses kindlaks hüvitatavate menetluskulude rahalise
suuruse.
Hagiavalduses märgitud ja lisatud tõendite järgi on hageja menetluskulud kokku 125 eurot, s.o.
nõudelt tasutud riigilõiv.
Kohus leiab, et hageja menetluskulu on põhjendatud. Riigilõivu on tasutud seadusega ettenähtud
määras ja see tuleb kostjalt välja mõista.


/allkirjastatud digitaalselt/
Kohtunik
Ülle Raag




                                                                                                    5
