                               KOHTUOTSUS
                                    EESTI VABARIIGI NIMEL



Kohus                                       Harju Maakohus

Otsuse tegemise aeg ja koht                 20. juunil 2016.a. Tallinn, Harju Maakohtu Liivalaia
                                            kohtumaja

Kriminaalasja number                        1-16-4828

Kohtunik                                    Anne Rebane

Kohtuistungi sekretär                       Merike Kunnus

Tõlk                                        Natalja Senkevitš

Kriminaalasi                                Dmitri Stepanov’i süüdistuses KarS § 199 lg 2 p 7,9
                                            järgi kokkuleppemenetluses

Prokurör                                    Merika Nimmo

Süüdistatav                                 Dmitri Stepanov, elukoht: XXX; isikukood:
                                            39110242214; kodakondsus: Eesti; haridus: põhi-;
                                            emakeel: vene keel; töökoht: XXX OÜ, tööline; varem
                                            kriminaalkorras karistatud 3 korral, viimati 2013.a.

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Tunnistada Dmitri Stepanov süüdi KarS § 199 lg 2 p 7,9 järgi kvalifitseeritavas kuriteos ja mõista
karistuseks 9 (üheksa) kuud vangistust.

Võttes arvesse, et nimetatud kuritegu oli toime pandud enne Viru Maakohtu Jõhvi kohtumaja
08.11.2013 kohtuotsusega mõistetud karistuse täielikku ärakandmist, siis tuleb suurendada uue
kuriteo eest mõistetud karistust eelmise kohtuotsuse järgi mõistetud karistuse ärakandmata osa võrra.
Tulenevalt eeltoodust moodustada liitkaristus Viru Maakohtu 08.11.2013 otsusega kriminaalasjas nr
1-13-10078 mõistetud ja Viru Maakohtu 28.01.2015 määrusega muudetud karistuse ärakandmata
osaga. Dmitri Stepanov on täielikult ära kandnud temale eelmise kohtuotsusega mõistetud karistuse,
mistõttu puudub liidetav ärakandmata karistuse osa ning karistuseks on 9 (üheksa) kuud vangistust.

KarS § 68 lg 1 alusel arvata karistusaja hulka eelvangistuses viibitud aeg 20.06.2014 kuni 21.06.2014,
s.o. 2 päeva, lugedes lõplikuks ärakandmisele kuuluvaks karistuseks 8 (kaheksa) kuud ja 28
(kakskümmend kaheksa) päeva vangistust.
Kohaldades KarS § 74 lg 1 ja lg 3 sätteid, määrata, et mõistetud vangistust 8 kuud ja 28 päeva ei
pöörata täitmisele, kui Dmitri Stepanov ei pane 1 (ühe) aasta ja 6 (kuue) kuu pikkuse katseaja jooksul
toime uut kuritegu ja täidab talle KarS §-s 75 lg 1 p-des 1-6 sätestatud käitumiskontrolli ajaks pandud
kontrollnõudeid, kohustudes:
•       elama kohtu määratud alalises elukohas aadressil: XXX;
•       ilmuma kriminaalhooldaja määratud ajavahemike järel kriminaalhooldusosakonda
registreerimisele;
•       alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
•       saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
•       saama kriminaalhooldusametnikult eelneva loa elu-, töö- või õppimiskoha vahetamiseks.
•       saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Katseaja algust lugeda kohtuotsuse kuulutamise päevast.

Määrata Dmitri Stepanov Tallinna Vangla Harju kriminaalhooldusosakonna juhataja poolt määratud
kriminaalhooldaja järelevalve alla.

KrMS § 180 lg 1 alusel mõista Dmitri Stepanov’lt välja menetluskulud: sundraha 645 eurot ning
määratud kaitsjale määratud tasu summas 120 eurot, s.o. menetluskulud kokku 765 eurot.

KrMS § 180 lg 3 alusel määrata, et Dmitri Stepanov võib menetluskulud tasuda ositi 12 kuu jooksul
alljärgneva graafiku alusel:

   Alates kohtuotsuse jõustumisest tuleb 12 kuu jooksul tasuda iga kuu 15. kuupäevaks 63,75 eurot
   Maksu-      ja    Tolliameti   arveldusarvele     EE351010052031000004        (SEB     Pank),
   EE502200221014193355 (Swedbank), EE873300333499990003 (Danske Bank AS Eesti filiaal)
   või EE401700017002872300 (Nordea Bank AB Eesti filiaal). Viitenumber on 99916700047031.
   Selgitusse tuleb märkida kriminaalasja number, makse nimetus („Menetluskulud“) ja oma nimi.

Asitõendid:
       Sõiduauto Peugeot 406 reg. nr XXX - tagastatud omanikule XXX
       CD-plaat aadressil Tallinn, Mahtra 29 asuva Circle K Eesti AS (endise nimega Statoil
Fuel&Retail Eesti AS`i) tankla turvakaamera salvestisega – jätta kriminaalasja juurde

Kannatanu XXX tsiviilhagi rahuldada ja TsMS § 440 lg 1 alusel välja mõista Dmitri Stepanovilt
537,50 eurot XXXle tekitatud varalise kahju katteks (arveldusarve nr XXXXXXX Swedbank).

Kannatanu Circle K Eesti AS tsiviilhagi rahuldada ja TsMS § 440 lg 1 alusel välja mõista Dmitri
Stepanovilt 77,63 eurot varalise kahju katteks (arveldusarve nr XXXXXXX Nordea Pank).



Edasikaebamise kord

Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
                                               2
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.

Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega. Kriminaalmenetluse kulude
hüvitamise otsustuse võib vaidlustada apellatsioonis või määruskaebuse lahendamise menetluses.
Määruskaebus tuleb esitada Harju Maakohtule 15 päeva jooksul alates päevast, mil isik sai
vaidlustatavast lahendist teada või pidi teada saama.

KOHTUOTSUSE PÕHIOSA
I Süüdistuse sisu

Dmitri Stepanov`it süüdistatakse selles, et tema isikuna, kes on varem ajavahemikus 16.02.2014-
17.02.2014 toime pannud KarS § 199 järgi kvalifitseeritava kuriteo, samuti 14.06.2014 toime pannud
KarS § 218 järgi kvalifitseeritava süüteo, uuesti ajavahemikus 19.06.2014 kella 12.00st kuni
20.06.2014 kella 11.30ni, ebaseadusliku omastamise eesmärgil võttis ära XXX kuuluva ja Tallinnas
aadressil Ümera 2 maja juurde pargitud sõiduauto Peugeot 406 reg nr XXX väärtusega 3000 eurot,
milles olid XXX kuuluvad: tulekustuti maksumusega 30 eurot, autoregistraator koos sinna
paigaldatud mälukaardiga maksumusega 39 eurot, süüteüleminek koos USB-liidesega maksumusega
12 eurot, hõbekett maksumusega 35 eurot, spinning koos spinningurulliga maksumusega 35 eurot,
õngeritv koos rulliga maksumusega 35 eurot, kotike õngekonksude, talvise kalapüügi lantide,
raskuste komplekti, ujukite ja õngenööridega kogumaksumusega 50 eurot, uus autotolmuimeja
maksumusega 12 eurot, plastikkott autoremondi tööriistadega kogumaksumusega 60 eurot, valge T-
särk maksumusega 10 eurot, pakendis musta värvi meestesokid (7 paari) maksumusega 6 eurot, väike
kott, milles olid kaugtulelaternate pirnid 2 tk kogumaksumusega 6 eurot ja stopp-gabariitide pirnid 6
tk kogumaksumusega 6 eurot, uus õlifilter pakendis maksumusega 7.50 eurot, Gillette
raseerimisseade maksumusega 22 eurot, uus meestevihmavari maksumusega 10 eurot,
autonavigaatori laadija maksumusega 5 eurot. Toime pandud kuriteoga tekitas Dmitri Stepanov
kannatanule varalise kahju kokku 3380.50 euro suuruses summas.

Samuti selles, et tema isikuna, kes süstemaatiliselt paneb toime vargusi, uuesti 20.06.2014 kella 17.49
paiku grupis koos XXX, kasutades eelnevalt XXX varastatud sõiduautot Peugeot 406 reg nr XXX
saabusid aadressil Mahtra tn 29, Tallinn asuvasse Mustakivi Statoil tanklasse, kus ebaseadusliku
omastamise eesmärgil võtsid ära Circle K Eesti AS (endise nimega Statoil Fuel&Retail Eesti AS`i)
kuuluva bensiini 95 Miles Plus koguses 56,87 liitrit kogumaksumusega 77,63 eurot, mida tankisid
eelnimetatud sõiduauto kütusepaaki, misjärel sõitsid tanklast ära jättes kütuse eest tasumata.

Oma tegevusega pani Dmitri Stepanov toime võõra vallasasja äravõtmine selle ebaseadusliku
omastamise eesmärgil, mis oli toime pandud grupi poolt ning süstemaatiliselt, s.o. KarS § 199 lg 2 p
7, 9 järgi kvalifitseeritava kuriteo.



II Kohtu seisukoht kokkuleppe osas

Toimunud kokkuleppemenetluse läbirääkimiste käigus süüdistatav ja tema kaitsja nõustusid kuriteo
kvalifikatsiooniga, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Kokkulepe oli süüdistatavale arusaadav ja ta jäi kohtus selle
juurde. Kokkuleppe sisu kajastub kohtuotsuse resolutiivosas. Prokurör jäi sõlmitud kokkuleppe
juurde. Süüdistatava nõusolekul ei osalenud kaitsja kohtuistungil.
                                                3
Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on seisukohal, et Dmitri Stepanov on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Dmitri Stepanov süüdi tunnistada KarS §
199 lg 2 p 7,9 järgi ning mõista talle karistus vastavalt kokkuleppele.

III Kohtu seisukoht menetluskulude osas

Vastavalt KrMS-i § 180 lõikele 1 hüvitab süüdimõistva kohtuotsuse korral menetluskulud
süüdimõistetu. Kuna Dmitri Stepanov rahalised kohustused on suhteliselt suured, võib
menetluskulude korraga tasumine olla raskendatud. KrMS § 180 lg 3 alusel määrab kohus, et Dmitri
Stepanov võib tasuda menetluskulud ositi 12 kuu jooksul alates käesoleva otsuse jõustumisest,
lähtudes kohtuotsuse resolutiivosas esitatud graafikust.

Kohus juhindus kriminaalmenetluse seadustiku (KrMS) §-st 248 lg 1 p 5 ja § 249.


Anne Rebane
Kohtunik




                                              4
