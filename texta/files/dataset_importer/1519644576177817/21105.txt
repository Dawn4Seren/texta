                          KOHTUMÄÄRUS
 Kohtuasja number                 2-16-2599
 Määruse tegemise aeg ja koht     16. märts 2016. a, Jõhvi
 Kohus                            Viru Maakohus
 Kohtunik                         Piret Raik
 Kohtuasi                         Luutar OÜ hagi A. M.i vastu võlgnevuse 202, 55 euro
                                  nõudes
 Menetlustoiming                  Menetlusse võtmisest keeldumine
 Menetlusosalised ja esindajad    Hageja:                    Luutar OÜ (RK xxx, Suur-Aia
                                                             19/21, Paide linn)

                                  Hageja        seaduslik Ljubov-Luule Emmar (e-post:
                                  esindaja:               nastasja.musienko@luutar.ee)

                                  Kostja:                    A. M. (IK xxx, elukoht: xxx)



RESOLUTSIOON

 1.      Keelduda Luutar OÜ hagi A. M.i vastu menetlusse võtmisest.

 2.      Menetluskulud jätta hageja kanda.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest.


ASJAOLUD

Luutar OÜ esitas 17.02.2016. a hagi A. M.i vastu võlgnevuse nõudes.

Viru Maakohtu 02.03.2016. a määrusega anti hagejale tähtaeg puuduste kõrvaldamiseks –
korrektse, selgelt väljendatud nõude, põhjendatud ja põhistatud allkirjastatud hagiavalduse
esitamiseks ja riigilõivu tasumiseks.


1
Hageja esindaja on määruse kätte saanud 02.03.2016. a, kinnitades seda e-posti kaudu. Hageja
esindaja esitas 07.03.2016 hagiavalduse ja tasus riiglõivu 75 eurot.

KOHTUMÄÄRUSE PÕHJENDUSED

Kohus, tutvunud esitatud avaldusega, leidis, et hagi tuleb jätta menetlusse võtmata.

Tsiviilkohtumenetluse seadustiku (TsMS) § 3401 lg 1 kohaselt, kui menetlusosalise esitatud
avaldus, taotlus, vastuväide või kaebus ei vasta vorminõuetele või on esitatud muude puudustega,
mida saab kõrvaldada, muu hulgas kui tasumata on riigilõiv või kautsjon, määrab kohus tähtaja
puuduse kõrvaldamiseks ja jätab menetlusdokumendi seniks käiguta.

Vastavalt TsMS § 3401 lg 2 kui kohtu määratud tähtpäevaks puudusi ei kõrvaldata, jäetakse
avaldus, taotlus või kaebus menetlusse võtmata.

Kohus määras 02.03.2015.a (hagi käiguta jätmise) määruses tähtaja puuduste kõrvaldamiseks.
Hagejat hoiatati, et tähtajaks puuduste kõrvaldamata jätmise korral jäetakse avaldus menetlusse
võtmata.
Hageja tasus küll riigilõivu ja esitas nn täiendatud hagiavalduse, kuid kohtu osundatud puuduseid
hagis ei kõrvaldanud.
Hageja märgib, et esitas täiendatud hagiavalduse. Tegelikult lisas hageja esialgsesse hagisse
üksnes 4-realise lõigu, milles märgib, et kostja tellis hageja kaudu Maxima kinkekaardi, kuid jättis
selle eest tasumata.
Endiselt ei selgu hagist ega selle lisadest, mil viisil on väidetav kahju tekitamine hagejale seostatav
kostja tegevuse /tegevusetusega. Arve esitamine A. M.ile ei tõenda kahju tekitamist hagejale.
Hagile lisatud Lyoness kinkevautšerilt ei selgu kelle poolt/kellele on lunastatud, kes on raha
kasutanud. Hageja märgib, et A. M. kliendina tellis Luutar OÜ kaudu Maxima kinkekaardi.
Viidatud asjaolu pole hageja millegagi tõendanud ega märkinud, milliste tõenditega kavatseb
tõendada.

Eeltoodust tulenevalt leiab kohus, et hageja ei ole maakohtu 02.03.2016 määruses osundatud
puudusi määratud tähtajaks kõrvaldanud ja juhindudes TsMS § 340¹ lg 2 keeldub hagi menetlusse
võtmisest.

Kui kohus keeldub hagi menetlusse võtmisest, loetakse, et avaldust ei ole esitatud ja hagi ei ole
kohtumenetluses olnud (st hageja võib esitada samal alusel vaidluses sama hagi eseme üle hagi
kohtusse) (TsMS § 372 lg 6).

Kui kohus keeldub avalduse menetlusse võtmisest, tagastatakse tasutud riigilõiv TsMS § 150 lg 1
p 2 ja lg 4 alusel menetlusosalise avalduse alusel, kes riigilõivu tasus või kelle eest tasuti.

/ allkirjastatud digitaalselt /


Piret Raik
Kohtunik




2
