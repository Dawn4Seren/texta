                            KOHTUMÄÄRUS
Kohus                              Viru Maakohus

Määruse tegemise aeg ja koht       14.04.2016, Rakvere kohtumaja, kirjalikus menetluses

Kriminaalasja number               1-15-7879

Kohtunik                           Heli Väinaste

Kriminaalasi                       Ragnar Puki süüdistuses KarS § 424 järgi / Viru Vangla
                                   kriminaalhooldusosakonna     Rakvere esinduse   taotlus
                                   kohtulahendi ümbermääramiseks Ragnar Puki uue elukoha
                                   järgsele kriminaalhooldusosakonnale

Taotluse esitaja                   Viru Vangla kriminaalhooldusosakonna Rakvere esinduse
                                   kriminaalhooldusametnik Eret Enn

RESOLUTSIOON

Rahuldada taotlus ja saata RAGNAR PUKK’i (ik: 39501125220; elukoht: xxxx) suhtes tehtud
Viru Maakohtu 25.09.2015 kohtuotsus kriminaalasjas nr 1-15-7879 täitmiseks süüdimõistetu
elukohajärgsele     kriminaalhooldusosakonnale,    s.o    Tallinna     Vangla    Pärnu
kriminaalhooldusosakonna Kuressaare esindusele.

Määruse peale on õigus esitada määruskaebus Viru Maakohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendus

Viru Maakohtu 25.09.2015 kohtuotsusega kriminaalasjas nr 1-15-7879 tunnistati Ragnar Pukk
süüdi KarS § 424 järgi ning karistuseks mõisteti 7 kuud vangistust. KarS § 68 lg 1 alusel arvati
eelvangistus 23.09-25.09.2015, s.o 3 päeva karistusaja hulka, ärakandmisele kuulub 6 kuud 27
päeva vangistust. Nähti ette, et mõistetud vangistust ei pööratud KarS § 74 lg 1,3 alusel tingimisi
täitmisele, kui Ragnar Pukk ei pane ühe aastasel katseajal toime uut kuritegu ja täidab talle KarS §-
s 75 sätestatud käitumiskontrolli ajaks pandud kontrollnõudeid ja kohustuse. Ragnar Pukk määrati
katseajaks Viru Vangla kriminaalhooldusosakonna juhataja poolt määratava kriminaalhooldaja
käitumiskontrolli alla ühes kohustusega järgida KarS § 75 lg-s 1 toodud kontrollnõudeid, sh elama
kohtu poolt määratud alalises elukohas aadressil xxxx. KarS § 75 lg 2 p 2 alusel kohustati Ragnar
Pukki käitumiskontrolli ajal mitte tarvitama alkoholi.

12.04.2016 esitas Viru Vangla kriminaalhooldusosakonna Rakvere esinduse kriminaalhooldus-
ametnik Eret Enn Viru Maakohtule taotluse kohtulahendi ümbermääramiseks
kriminaalhooldusaluse uue elukoha järgsele kriminaalhooldusosakonnale.


                                                                                                  1
Taotlusest nähtuvalt esitas kriminaalhooldusalune 08.04.2016 avalduse tema kriminaalhoolduse
ümbermääramiseks ja elama asumiseks aadressile xxxx. Viru Vangla kriminaalhooldusosakonna
poolt on elukoha kontrolli taotlus saadetud 08.04.2016 Tallinna Vangla Pärnu
kriminaalhooldusosakonna        Kuressaare      esindusse.    Tallinna     Vangla      Pärnu
kriminaalhooldusosakonna Kuressaare esinduse vanemkriminaalhooldusametniku Maie Kasemaa
12.04.2016 koostatud vastuse kohaselt on Ragnar Puki kriminaalhoolduse üleviimine Tallinna
Vangla Pärnu kriminaalhooldusosakonna Kuressaare esindusse põhjendatud.

Kriminaalhooldusseaduse § 32 lg 4 kohaselt kriminaalhooldusaluse elukoha muutuse korral esitab
kriminaalhooldaja viivitamatult kriminaalhooldusaluse senise elukoha järgsele kohtule või
prokuratuurile taotluse saata kohtulahend või prokuröri määrus täitmiseks kriminaalhooldusaluse
uue elukoha järgsele kriminaalhooldusosakonnale.

Kohus, tutvunud esitatud taotlusega, leiab, et kriminaalhooldusametniku taotlus on põhjendatud
ning kuulub rahuldamisele. Süüdimõistetu on asunud elama aadressile xxxx, mistõttu tuleb ka tema
suhtes Viru Maakohtu poolt 25.09.2015 tehtud kohtuotsus nr 1-15-7879 saata täitmiseks
süüdimõistetu uue elukoha järgsele kriminaalhooldusosakonnale, s.o Tallinna Vangla Pärnu
kriminaalhooldusosakonna Kuressaare esindusele.

/allkirjastatud digitaalselt/

Heli Väinaste
Kohtunik




                                                                                             2
