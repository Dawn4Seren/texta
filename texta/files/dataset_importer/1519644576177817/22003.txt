                                                                                        2-16-1264




                              KOHTUOTSUS
                                 EESTI VABARIIGI NIMEL
                                Hagi õigeksvõtul põhinev otsus


Kohus                              Harju Maakohus, Tartu mnt kohtumaja
Kohtunik                           Sirje Õunpuu
Otsuse tegemise aeg ja koht        07. märts 2016.a, Tallinn
Tsiviilasja number                 2-16-1264
Tsiviilasi                         XXXhagi XXXvastu elatise suurendamise nõudes

Tsiviilasja hind                   684 eurot
Menetlusosalised ja nende          Hageja XXX (isikukood XXX)
esindajad                          Hageja seaduslik esindaja XXX (isikukood XXX; elukoht
                                   XXX; e-post XXX)
                                   Hageja lepinguline esindaja vandeadvokaadi vanemabi Kadi
                                   Mägi (Liis Toomsalu Advokaadibüroo; asukoht Tatari 56,
                                   Tallinn; e-post kady.magi@gmail.com)
                                   Kostja XXX(isikukood XXX; elukoht XXX; e-post XXX)
                                   Kostja     lepinguline   esindaja  Janno   Perv   (e-post
                                   info@consigliori.ee)
Asja läbivaatamine                 Kirjalik menetlus

RESOLUTSIOON
   1. Rahuldada hagi õigeksvõtul põhineva otsusega.
   2. Muuta Harju Maakohtu 22.12.2009.a otsusega kindlaksmääratud elatise suurust ja
      välja mõista XXX igakuine elatis pojale XXX(sündinud XXX.a) tema ülalpidamiseks
      suuruses, mis vastab poolele Vabariigi Valitsuse kehtestatud kuupalga alammäärast
      (käesoleval hetkel 215 eurot kuus) alates 26.01.2016.a kuni lapse täisealiseks saamiseni.
    3. Käesoleva otsuse resolutsiooni punktis 2 väljamõistetud elatis tuleb kanda XXX
       arveldusarvele nr XXXXXXXXXXXXX.
    4. XXX on õigus väljamõistetud elatise käsutamiseks.
    5. Hagi õigeksvõtul põhinev otsus on tagatiseta viivitamata täidetav (TsMS § 468 lg 1 p 1).
Menetluskulude jaotus
Jätta menetluskulud poolte endi kanda.
Edasikaebamise kord
Harju Maakohtu otsuse peale on poolel õigus esitada apellatsioonkaebus Tallinna
Ringkonnakohtule. Apellatsioonkaebus tuleb esitada 30 päeva jooksul alates otsuse apellandile
kättetoimetamisest, kuid mitte hiljem kui viie kuu möödumisel esimese astme kohtu otsuse avalikult
                                                                                               1
                                                                                            2-16-1264

teatavakstegemisest. Ringkonnakohus võib apellatsioonkaebuse lahendada kirjalikus menetluses,
kui kaebaja ei taotle selle lahendamist istungil.
Kohus selgitab, et vastavalt TsMS § 187 lg-le 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

Kohtu selgitused

Tsiviilkohtumenetluse seadustiku (TsMS) § 444 lg 3 järgi võib kohus hagi õigeksvõtul põhineva
otsuse teha kirjeldava ja põhjendava osata.

TsMS § 497 kohaselt, kui elatisnõude aluseks olevad asjaolud muutuvad, võib kumbki pool nõuda
elatise suuruse muutmist hagimenetluses. Sama toetab ka TsMS § 459 lg 1, mis sätestab, et pärast
otsuse, millega kostjalt mõisteti välja perioodilised maksed või kohustati kostjat täitma muid
korduvaid kohustusi, jõustumist on poolel õigus uues hagis nõuda maksete suuruse muutmist
otsuses, kui oluliselt on muutunud maksete suurust või kestust mõjutavad asjaolud, mille alusel on
tehtud nõude rahuldamise otsus ja hagi esitamise aluseks olevad asjaolud on tekkinud pärast asja
arutamise lõpetamist, mille kestel oleks võinud haginõuet suurendada või vastuväiteid esitada.
Tulenevalt TsMS § 459 lg 2 võib otsust muuta alates uue hagi esitamise ajast. Seega tuleb muuta
väljamõistetud elatise suurust alates käesoleva hagi esitamisest, s.o. alates 26.01.2016.a.

Igakuise elatise seaduses sätestatud miinimumsummas (käesoleval hetkel 215 eurot kuus) mõistab
kohus välja kuni lapse täisealiseks saamiseni. Kohus selgitab hagejale, et juhul, kui laps
täisealisena omandab põhi-, kesk- või kõrgharidust või õpib kutseõppe tasemeõppes, siis on tal
endal õigus esitada hagi kostja vastu elatise saamiseks.

Kohus selgitab, et kostja poolt makstud elatise osas tuleb otsuse täitmise käigus teha tasaarvestus.

TsMS § 173 lg 1 kohaselt märgib asja menetlenud kohus menetluskulude jaotuse menetlusosaliste
vahel kohtuotsuses. TsMS § 168 lg 6 sätestab, kui kostja võtab hagi kohe õigeks, kannab hageja
menetluskulud ise, kui kostja ei ole oma käitumisega andnud põhjust hagi esitamiseks. Kohus
leiab, et käesolevas asjas tuleb menetluskulud jätta poolte enda kanda, kuna kostja on kohe võtnud
hagi õigeks, taotlenud menetluskulude osapoolte eneste kanda jätmist ning hagiavaldusest ega
sellele lisatud dokumentidest ei nähtu, et hageja oleks enne kohtusse hagi esitamist pöördunud
nõudega kostja poole.



/allkirjastatud digitaalselt/
Sirje Õunpuu
kohtunik




                                                                                                       2
