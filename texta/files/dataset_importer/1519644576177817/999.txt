                             KOHTUMÄÄRUS
Kohus                              Viru Maakohus

Määruse tegemise aeg ja koht       12. detsember 2016, Rakvere kohtumajas
Kriminaalasja number               1-13-5258

Kohtunik                           Anu Ammer

Kohtuistungi sekretär              Kätlin Koidumäe

Kohtuasja nimetus                  Viru Vangla kriminaalhooldusosakonna Rakvere esinduse
                                   kriminaalhooldusametniku Eret Ennu erakorraline ettekanne
                                   taotlusega Lauri Koljalile mõistetud karistuse tätimisele
                                   pööramiseks
                                   LAURI KOLJAL, i.k. 38306014227, määratud elukoht:
Süüdimõistetu                      xxxx
Kohtuistung                        08.12.2016, avalik kohtuistung

Kohtumääruse õiguslik alus         KrMS § 387, § 427 lg 1 ja 3 ning KarS § 74 lg 4


RESOLUTSIOON
Jätta kriminaalhooldusametniku taotlus Lauri Koljalile mõistetud karistuse täitmisele
pööramiseks rahuldamata.

Edasikaebamise kord

Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Kohtumäärus toimetada kätte Lauri Koljalile ning saata teadmiseks Viru Vangla
kriminaalhooldusosakonnale.

Asjaolud ja ettekande sisu

Viru Maakohtu 22.01.2014 otsusega kokkuleppemenetluses mõisteti Lauri Koljal süüdi KarS §
184 lg 2 p 1,2 järgi ja karistati vangistusega 3 aastat 1 kuu. KarS § 68 lg 1 alusel arvas kohus
eelvangistuses viibitud aja karistusaja hulka ning mõistis lõplikuks karistuseks 3 aastat 27 päeva
vangistust. KarS § 74 alusel jättis kohus vangistuse tingimisi kohaldamata katseajaga 3 aastat.
Katseajaks allutas kohus Lauri Koljali kriminaalhooldaja käitumiskontrollile ja kohustas teda
katseajal järgima KarS § 75 lg 1 toodud kontrollnõudeid.
KarS § 75 lg 2 p 2, 21 alusel kohustas kohus Lauri Koljalit käitumiskontrolli ajal mitte tarvitama
alkoholi ja mitte omama või tarvitama narkootilisi või psühhotroopseid aineid.
KarS § 75 lg 4 alusel kohustas kohus Lauri Koljalit tasuma riigituludesse käitumiskontrolli ajal
asenduskonfiskeerimisnõue summas 3000 eurot. Katseaja alguseks luges kohus 22.01.2014.

01.12.2016 esitas kriminaalhooldusametnik Eret Enn kohtule erakorralise ettekande taotlusega
Lauri Koljalile mõistetud karistuse täitmisele pööramiseks, kuna süüdimõistetu viibis välisriigis
lubatust kauem.

Ettekande kohaselt oli Lauri Koljal lubatud Soome tööle ajavahemikul 30.10.2016-13.11.2016.
Isik esitas vastuvõtul 21.11.2016 ametnikule pardakaardid Soomes tööl käimise kohta ja nendelt
nähtus, et Lauri Koljal tuli Soomest tagasi 15.11.2016, seega viibis isik välisriigis lubatust
kauem.
Kirjalikus seletuses 21.11.2016 avaldas hooldusalune, et täitis Soomes tööülesandeid ning
tähtajaliselt oli vaja valmis saada maasoojusaurude jaoks puurmasin.

Senise kriminaalhoolduse kohta märgib ametnik, et Lauri Koljalile on katseajal koostatud kaks
kirjalikku hoiatust: 15.01.2015 käis isik korralisel registreerimisel ja tunnistas, et on rikkunud
lisakohustust mitte tarvitada narkootikume. Tehtud narkotest oli aga negatiivne. Isik läks omal
algatusel dr. xxxx vastuvõtule saades psühhiaatrilist abi narkootikumide tarvitamise osas. Teine
kirjalik hoiatus on koostatud registreerimisekohustuse rikkumise tõttu, kuna isik ei ilmunud
ametniku vastuvõtule 01.02.2016, 05.02.2016 ja 10.02.2016. Süüdimõistetu seletuse kohaselt
olid tal rahalised raskused ning seetõttu ei saanud ta ilmuda vastuvõttudele.
Muude lisakohustuste ning käitumiskontrolli nõuetega täitmisega rohkem probleeme ei ole
olnud. 3000-eurosest asenduskonfiskeerimisnõudest on Lauri Koljal ära tasunud 2142,63 eurot.
Isik töötab ametliku töölepingu alusel Soomes firmas xxxx.

Kriminaalhooldusametnik on seisukohal, et kuna Lauri Koljal on korduvalt rikkunud
kriminaalhoolduse kontrollnõudeid, siis tuleks talle mõistetud karistus täitmisele pöörata.

Kohtuistung
Kriminaalhooldaja jäi oma seisukoha juurde, kuna Lauri Koljalil on ka varsemalt olnud
kriminaalhooldusnõuete rikkumisi, koostatud on kaks hoiatust ning seekord ületas Eestist
äraoleku luba kahe päeva võrra.

Lauri Koljal selgitas, et pidi töö juures valmis saama oma erialaselt kiire tööga ehk ühe
hüdraulilise seadmega, töö pidi olema lõpetatud teisipäeva lõunaks. Töö juures Soomes
pikemast viibimisest jäi kriminaalhooldajale teatamata teadmatusest. Kinnitas, et ei teinud seda
sihilikult.

Kohtumääruse põhjendused

Kohus, tutvunud erakorralise ettekande ja       kriminaalhooldaja ettepanekuga, kuulanud
kohtuistungil ära süüdimõistetu ning kriminaalhooldusametniku leiab, et ettekandes esitatud
ettepanek ei ole põhjendatud.

KrMS § 427 lg 1 sätestab, et KarS § 74 lg 4 kohaselt süüdimõistetule täiendavate kohustuste
määramise või kohustuste kergendamise või tühistamise või katseaja pikendamise või karistuse
täitmisele pööramise otsustab süüdimõistetu elukoha järgse maakohtu täitmiskohtunik oma
määrusega. Sama sätte lg 3 kohaselt kriminaalhooldusametniku esitatud erakorralise ettekande
vaatab täitmiskohtunik läbi selle kohtusse saabumisest alates 10 päeva jooksul.


                                              2(3)
KarS § 74 lg 4 kohaselt kui süüdlane katseajal ei järgi kontrollnõudeid või ei täida talle pandud
kohustusi, võib kriminaalhooldusametnik teda kirjalikult hoiatada või kohus määrata täiendavaid
kohustusi vastavalt KarS § 75 lõikes 2 sätestatule, pikendada katseaega kuni 1 aasta võrra või
pöörata karistuse täitmisele.

Eeltoodust tulenevalt asub kohus seisukohale, et käesoleval ajal saab pidada põhjendatuks mitte
pöörata Lauri Koljalile mõistetud karistust täitmisele, vaid anda süüdimõistetule võimalus läbida
katseaeg positiivse (katseaja lõpp 21.01.2017) tulemusega. Kohus arvestab ka asjaoluga, et Lauri
Koljal töötab ametliku töölepingu alusel ning on seni täitnud talle kohtuotsusega pandud
kohustust tasuda asenduskonfiskeerimisnõuet.
Kohus lisab, et kuna Soomes lubatust kauem viibimine oli seotud Lauri Koljali töökohustuste
täitmisega, siis ei saa ainuüksi 2-päevast loata väljaspool Eesti Vabariigi territooriumit viibimise
kontrollnõude rikkumist pidada sedavõrd oluliseks, mis peaks kaasa tooma isikule mõistetud
karistuse täitmisele pööramise katseaja käesolevas faasis.


/allkirjastatud digitaalselt/

Anu Ammer
kohtunik




                                               3(3)
