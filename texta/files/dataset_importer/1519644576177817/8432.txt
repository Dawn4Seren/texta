                                                                      Tsiviilasi nr 2-16-101017




                          KOHTUOTSUS
                                EESTI VABARIIGI NIMEL
                                   TAGASELJAOTSUS
Kohus                                 Tartu Maakohus
Kohtunik                              Donald Kiidjärv
Otsuse avalikult
teatavakstegemise aeg ja koht         29. august 2016, Tartu kohtumaja kantselei
Tsiviilasi                            B2 Kapital SIA hagi Maarika Irvali vastu võla
                                      väljamõistmiseks
Tsiviilasja hind                      2806,8 eurot
Menetlusosalised ja nende             hageja: B2 Kapital SIA (registrikood 40103645131,
esindajad                             asukoht Skanstes iela 50, LV-1013, Riia, Läti),
                                      lepinguline esindaja: Triin Reinmaa (e-post
                                      triin@creditreform.ee)
                                      kostja: Maarika Irval (isikukood XXX, elukoht XXX)
Menetluse liik                        kirjalik menetlus
RESOLUTSIOON
1. Rahuldada tagaseljaotsusega osaliselt B2 Kapital SIA hagi Maarika Irvali vastu
   30.01.2015 sõlmitud laenulepingu nr 2100137759 refinantseerimise kokkuleppe alusel
   võla väljamõistmiseks.
2. Välja mõista Maarika Irvalilt B2 Kapital SIA kasuks põhivõlg 726,58 eurot, intress 625,12
   eurot, kokkuleppe sõlmimise tasu 50 eurot, viivis 296,95 eurot ja leppetrahv 3,40 eurot,
   kokku 1702,05 eurot.
3. Jätta välja mõistmata Maarika Irvalilt B2 Kapital SIA kasuks viivis 1104,75 eurot.
4. Tunnistada otsus tagatiseta viivitamata täidetavaks.
Menetluskulude jaotus ja kindlaksmääramine
5. Jaotada menetluskulud järgmiselt: jätta hageja menetluskuludest 61% kostja kanda ja
   39% hageja enda kanda; jätta kostja menetluskulud tema enda kanda.
6. Välja mõista Maarika Irvalilt menetluskulu 271,39 eurot B2 Kapital SIA kasuks.
7. Välja mõista Maarika Irvalilt B2 Kapital SIA kasuks viivis VÕS § 113 lg 1 II lauses
   sätestatud määras väljamõistetud menetluskuludelt alates käesoleva otsuse
   jõustumisest kuni selle täitmiseni.
Kaja esitamine
8. Kostja võib esitada Tartu Maakohtule tagaseljaotsuse peale kaja, kui tema tegevusetus,
   mis oli tagaseljaotsuse tegemise aluseks, oli tingitud mõjuvast põhjusest. Kaja võib
   esitada sõltumata mõjuva põhjuse olemasolust, kui hagile vastamata jätmise puhul oli
   hagi kostjale või tema esindajale kätte toimetatud muul viisil kui isiklikult allkirja vastu
   üleandmisega või elektrooniliselt või tagaseljaotsust ei võinud seaduse kohaselt teha.
   Kaja võib esitada tagaseljaotsuse kättetoimetamisest alates 30 päeva jooksul. Kui
      tagaseljaotsus toimetatakse kätte avalikult, võib kaja esitada 30 päeva jooksul alates
      päevast, kui kostja sai tagaseljaotsusest või selle täitmiseks algatatud täitemenetlusest
      teada. Kajalt tasutakse kautsjon, mis vastab riigilõivule poolelt hagihinnalt, kuid mitte
      vähem kui 100 eurot ja mitte rohkem kui 1500 eurot. Kajale tuleb lisada kõik asja
      ettevalmistamise lõpuleviimiseks vajalik koos dokumentide ja nende lisade ärakirjadega
      vastavalt menetlusosaliste arvule.
 Apellatsioonkaebuse esitamine
 9. Hageja võib esitada otsuse peale apellatsioonkaebuse Tartu Ringkonnakohtule
    30 päeva jooksul alates otsuse kättetoimetamisest, kuid mitte hiljem kui viie kuu
    möödumisel otsuse avalikult teatavakstegemisest. Kui apellant soovib asja arutamist
    kohtuistungil, peab ta seda apellatsioonkaebuses märkima; vastasel juhul loetakse, et
    ta on nõus asja lahendamisega kirjalikus menetluses.
 Selgitus menetlusabi taotlejale
 10. Seaduses sätestatud tähtaja järgimiseks peab menetlusabi taotleja tegema tähtaja
     kestel ka menetlustoimingu, mille tegemiseks ta menetlusabi taotleb, eelkõige esitama
     kaebuse. Kaebuse põhjendamiseks või riigilõivu tasumiseks või kaebuses esineva
     sellise puuduse kõrvaldamiseks, mis on seotud menetlusabi taotlemisega, annab kohus
     mõistliku tähtaja pärast menetlusabi andmise taotluse lahendamist, kui nimetatud
     taotlus ei olnud esitatud põhjendamatult või tähtaja pikendamise eesmärgil.
 Otsuse kättetoimetamine
 11. Toimetada otsus kätte hagejale, kostjale toimetada otsus kätte avalikult.
KIRJELDAV JA PÕHJENDAV OSA
12. TsMS § 444 lg 3 alusel teeb kohus otsuse kirjeldava osata ja põhjendavas osas põhjendab
    vaid hagi osalist rahuldamata jätmist.
13. Tsiviilkohtumenetluse seadustiku (TsMS) § 407 lg 1 kohaselt, kui kostja ei ole hagile
    vastanud, võib kohus hageja nõusolekul hagi tagaseljaotsusega rahuldada hagiavalduses
    märgitud ja asjaoludega õiguslikult põhjendatud ulatuses. Sel juhul loetakse hageja
    esitatud faktilised väited kostja poolt omaksvõetuks. Hagimaterjalid ja kirjaliku vastuse
    nõue on kostjale kätte toimetatud 12.04.2016 isiklikult allkirja vastu (tlk 51). Kostja, kellele
    kohus andis kirjaliku vastuse esitamise tähtaja, kohtule tähtaegselt ei vastanud. Kohus
    palus hagejal pärast hagiavalduse menetlusse võtmist hagiavalduses märgitut täpsustada
    ja esitada menetluskulude nimekiri. Hageja esitas 23.05.2016 hagiavalduse täpsustuse ja
    menetluskulude nimekirja. Hageja poolt esitatud menetlusdokument toimetati kostjale
    kätte isiklikult 12.08.2016 (tlk 64). Kostja, kellele kohus andis kirjaliku vastuse esitamise
    tähtaja, ei ole tähtaegselt kohtule vastanud.
14. Hagiavalduse andmetel sõlmisid PC Finance OÜ ja kostja laenulepingu. 30.01.2015
    sõlmisid pooled laenulepingu nr 2100137759 refinantseerimise kokkuleppe. Poolte
    kokkuleppel võlgnes kostja laenuandjale alates kokkuleppe sõlmimisest 1436,7 eurot, mis
    koosnes esialgse laenulepingu alusel arvestatud põhisummast 811,58 eurot ja intressist
    625,12 eurot. Nimetatud summale ei lisatud (st summa ei sisaldanud) inkassomenetluse
    käigus tekkinud viivist 80,33 eurot ja sissenõudmiskulu 200 eurot. Inkassomenetluse
    käigus on kostja tasunud kokku 85 eurot, mis on arvestatud võla katteks. Seega on kostjal
    tasumata võlg summas 1351,7 eurot. Hageja palub kostjalt välja mõista tasumata võlalt
    ka viivise 1351,7 eurot. Laenulepingu p 8 kohaselt kohustus kostja tasuma hiljemalt
    06.02.2015 kokkuleppe sõlmimise tasu 50 eurot. Kokkuleppe sõlmimise tasu maksmata
    jätmise korral on laenuvõtjal kohustus tasuda viivist 0,75% päevas. Hageja palub välja
    mõista viivise summas 50 eurot. Kuna kostja rikkus hageja informeerimise kohustust, siis
    hageja nõuab lepingu p 6 alusel ka leppetrahvi 3,40 eurot.
15. Arvestades hagiavalduses märgitud laenulepingu refinantseerimise kokkuleppe sisu, on
    kohus seisukohal, et kokkuleppe eesmärk oli vaid tähtaja pikendamine. Seega võib
    eeldada, et tegemist oli laenulepingu muutmisega ning sellisel juhul keelab VÕS § 113 lg
    6 nõuda viivist sissenõutavaks muutunud intressilt ja viiviselt (vt Riigikohtu

2/4
   tsiviilkolleegiumi 03.06.2015 otsus tsiviilasjas nr 3-2-1-175-14 p 17). Seega on hageja
   viivisenõue osaliselt põhjendamatu.
16. Hagiavalduses märkis hageja, et kuivõrd kostja on jätnud võlgnevuse õigeaegselt
    tasumata, on hagejal õigus nõuda viivist vastavalt VÕS § 113 lg 1 ja laenulepingu
    refinantseerimiskokkuleppe punktides 2 ja 8 märgitud viivisemäärale 0,75%.
   VÕS § 113 lg 1 näeb ette, et rahalise kohustuse täitmisega viivitamise korral võib
   võlausaldaja nõuda võlgnikult viivitusintressi (viivis), arvates kohustuse sissenõutavaks
   muutumisest kuni kohase täitmiseni. Viivise määraks loetakse käesoleva seaduse §-s 94
   sätestatud intressimäär, millele lisandub kaheksa protsenti aastas. Kui lepinguga on ette
   nähtud kõrgem intressimäär kui seadusjärgne viivisemäär, loetakse viivise määraks
   lepinguga ettenähtud intressimäär. Kohus märgib, et arvestades VÕS § 113 lg 1 sätestatut
   tuleb hageja kasuks väljamõistetava viivise arvestamisel võtta aluseks lepingus
   kokkulepitud intressimäär (50% aastas) mitte viivisemäär (0,75% päevas ehk 273,75%
   aastas). Kohus loeb õigeks viivisemääraks laenulepingus kokkulepitud intressimäära,
   milleks on 50% aastas ehk 0,14% päevas.
   Arvestades hagiavalduses esitatud viivise arvestamise valemit ja summat (VÕS § 415 lg
   2 p 2), millelt hageja võib viivist arvestada (811,58 – 85 = 726,58 eurot), on hageja
   viivisenõue põhjendatud summas 292,96 eurot (726,58 eurot x 0,14% päevas x 288
   päeva).
17. Hageja põhinõude suurus on seega 726,58 eurot ja sissenõutavaks muutunud intress
    625,12 eurot (kokku 1351,7 eurot). Nimetatud summad tuleb kostjalt hageja kasuks välja
    mõista.
18. Hageja lepingu sõlmimise tasu 50 eurot on põhjendatud ja tuleb kostjalt hageja kasuks
    välja mõista.
19. Hagiavalduses märkis hageja, et lepingu üldtingimuste p 8 kohaselt on tal õigus arvestada
    lepingutasu 50 eurot tasumisega viivitamise korral viivist 0,75%. Hageja nõuab kokku
    viiviseid 50 eurot.
   Kohus märgib, et tulenevalt TsMS § 438 lg-st 1 ja § 436 lg-st 7 on kohtul tarbija vastu
   esitatud nõude lahendamisel kohustus kontrollida tüüptingimuste kehtivust ka siis, kui
   pooled ise ei ole sellele tuginenud. Kohtu hinnangul tuleb kostja ja PC Finance OÜ vahel
   30.01.2015 sõlmitud laenulepingu refinantseerimise kokkulepet lugeda sõlmituks
   tüüptingimustel VÕS § 35 lg 1 tähenduses. Samuti on viidatud lepingu lahutamatuks
   lisaks olevate üldtingimuste näol tegemist tüüptingimustega.
   Riigikohtu tsiviilkolleegium asus 10.05.2016 tehtud otsuses tsiviilasjas nr 3-2-1-25-16
   seisukohale, et eelduslikult võib VÕS § 42 lg 3 p 5 ja § 42 lg 1 järgi hinnata tühiseks
   vähemalt selline tarbijaga sõlmitud viivisekokkulepe, kus kokkulepitud viivisemäär ületab
   kolmekordset seadusjärgset viivisemäära. Kolleegiumi hinnangul kajastab sellises
   suurusjärgus lepinguline viivisemäär kohast proportsiooni seadusjärgse viivisemäära
   suhtes ning täidab oma eesmärgi, kahjustamata tarbijat ebamõistlikult.
   Ebaproportsionaalselt suure viivise või leppetrahvi nõude kokkuleppimine tüüptingimustes
   toob kaasa kokkuleppe tühisuse ja võimaluse nõuda viivist vaid seaduses sätestatud
   ulatuses ja eeldustel. Kohus on seisukohal, et laenulepingu refinantseerimise kokkuleppe
   punktis 8 kokkulepitud viivisemäär 0,75% päevas ehk 273,75% aastas on kostjat
   ebamõistlikult kahjustav ning seetõttu tühine. Laenulepingus kokkulepitud viivisemäär on
   34 korda suurem seaduses sätestatud viivisemäärast (8,05% aastas). Seega tuleb
   lepingutasult arvestatava viivise arvutamisel lähtuda seaduses sätestatud viivise määrast
   (8,05% aastas ehk 0,02% päevas). Kostjalt tuleb hageja kasuks välja mõista viivis
   lepingutasult summas 3,99 eurot (50 eurot x 0,02% x 399 päeva).
20. Leppetrahv teavitamiskohustuse rikkumise eest summas 3,40 eurot on põhjendatud ja
    tuleb hageja kasuks välja mõista.
21. Eeltoodust tulenevalt rahuldab kohus hageja hagi osaliselt ja mõistab kostjalt hageja
    kasuks välja põhivõla 726,58 eurot, intressi 625,12 eurot, lepingu sõlmimise tasu 50 eurot,

                                                                                            3/4
      viivise 296,95 eurot ja leppetrahvi 3,40 eurot, kokku 1702,05 eurot. Ülejäänud osas tuleb
      hageja hagi jätta rahuldamata.
22. Menetluskulud tuleb TsMS § 163 lg 1 järgi jaotada võrdeliselt hagi rahuldamise ulatusega.
    Hagi rahuldatakse 61% ulatuses. Menetluskulude nimekirja kohaselt palub hageja kostjalt
    välja mõista menetluskuluna riigilõivu 275 eurot, kantud õigusabikulud 252,5 eurot (ei
    sisalda käibemaksu; menetlusdokumentide koostamine 177,5 eurot, istungiks
    ettevalmistumine ja esindamine 75 eurot) ja sõidukulu 19,90 eurot, kokku 547,40 eurot.
      Hagilt hinnaga 2806,8 eurot tuleb tasuda riigilõivu 275 eurot. Hageja on hagilt riigilõivu
      tasunud ja see kulu on põhjendatud.
      Kohus on seisukohal, et arvestades seda, et tsiviilasi ei olnud keerukas ega mahukas ning
      hageja lepingulise esindaja sisuline õigusabi seisnes hagiavalduse ja hagiavalduses
      esinenud puuduste kõrvaldamises ning istungil esindamises, peab kohus põhjendatuks
      õigusabikuluks 150 eurot. Sõidukulud summas 19,90 eurot on põhjendatud. Seega on
      hageja põhjendatud menetluskulu kokku käesolevas asjas 444,9 eurot.
      Kuna kohus jätab hageja menetluskuludest 61% kostja kanda ja 9% hageja kanda, tuleb
      kostjalt välja mõista hageja menetluskulu 271,39 eurot. Kostja menetluskulud jätab kohus
      kostja kanda. Arvestades asjaolu, et kostja ei ole menetluses osalenud ega hagile
      vastanud, ei saa tal menetluskulusid tekkinud olla.
23. Hageja taotluse enamtasutud riigilõivu tagastamiseks lahendab kohus eraldi määrusega.


/allkirjastatud digitaalselt/
Kohtunik




4/4
