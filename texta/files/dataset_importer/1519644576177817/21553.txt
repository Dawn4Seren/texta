                         TARTU MAAKOHUS

                               KOHTUOTSUS
                                 EESTI VABARIIGI NIMEL


Otsuse tegemise koht ja aeg          Viljandi kohtumaja                    10. märts 2016
Kriminaalasi                         nr 1-16-1393 (kohtueelses menetluses nr 16284000035)
(number ja menetlus)                 kokkuleppemenetlus
Menetlus kohtus                      kohtuistung
Kohtunik                             Aivar Hint
Kohtuistungi sekretär                Marita Kalamees
Prokurör                             Triin Tumala
Süüdistatav                          Kristjan Kaur (isikukood 37909036026; elukoht xxxxxxx
                                     xxx x-xx xxxxx xxxxxxx xxxxxxxx xxxx xxxxxxxxxxx;
                                     ei oma kriminaalkaristatust)
Süüdistus                            KarS § 424 järgi

RESOLUTSIOON

Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 249, tegi kohus otsustused.
Otsustused süüs ja karistamises
1. Tunnistada Kristjan Kaur süüdi karistusseadustiku (KarS) § 424 järgi ja mõista talle
    karistusena vangistus 6 (kuus) kuud; KarS § 68 lg 1 alusel arvata eelvangistuse aeg 02.-
    04.02.2016, s.o 3 (kolm) päeva mõistetud vangistuse aja hulka ja lugeda Kristjan Kauril
    kandmata karistuseks vangistus 5 (viis) kuud 27 (kakskümmend seitse) päeva; KarS § 73 lg 1
    ja lg 3 alusel määrata, et mõistetud vangistus jääb täielikult tingimisi kohaldamata; määrata
    Kristjan Kaurile katseaeg 1 (üks) aasta ning mõistetud vangistust 5 (viis) kuud 27
    (kakskümmend seitse) päeva ei pöörata täitmisele, kui Kristjan Kaur ei pane katseajal
    tahtlikult toime uut kuritegu; KarS § 50 lg 1 p 1 alusel võtta Kristjan Kaurilt lisakaristusena
    ära mootorsõiduki juhtimisõigus 7 (seitsmeks) kuuks; tühistada Kristjan Kaurile tõkendina
    kohaldatud elukohast lahkumise keeld.
Muud otsustused
2. Kriminaalmenetluse kulude ja kriminaalmenetluses kohaldatavate muude abinõude osas:
2.1 välja mõista Kristjan Kaurilt sundraha 645 (kuussada nelikümmend viis) eurot, riigi õigusabi
    tasu 72 (seitsekümmend kaks) eurot ja muu kriminaalmenetluse kulu 2 (kaks) eurot 70 senti
    riigi kasuks; määrata kriminaalmenetluse kulud 719 (seitsesada üheksateist) eurot 70 senti
    tasumisele ositi seitsme kuu jooksul järgmiselt: 1) alates 2016. a aprillikuust igakuise
    menetluskulu osa 102 (ükssada kaks) eurot 82 senti tasumine, kuni menetluskulude täieliku
    tasumiseni; 2) igas kuus tasutava menetluskulu osa tasumistähtaeg kuu 30-s kuupäev; 3)
    tähtaegselt kohtu määratud menetluskulu osa tasumata jätmisel või kokkuvõttes tasumise
    graafikujärgse võlgnevuse korral, lugeda tähtaeg saabunuks menetluskulu tasumisele
    tervikuna;
2.2 Kristjan Kaurile õigusabi osutamisega seonduv advokaadi sõidukulu 57,60 eurot (s.h
    käibemaks) jätta riigi kanda;
2.3 lisakaristuse täitmisele pööramiseks saata kohtuotsuse jõustumisel käesoleva otsuse koopia
    liiklusregistrile.
Selgitused kohtuotsusele
3. Selgitada:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
    kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
    kohtule kirjaliku apellatsiooni esitamisega viieteistkümne päeva jooksul, alates päevast, mil
    kohtumenetluse poolel on võimalik kohtus tutvuda kohtuotsusega;
3.2 kriminaalmenetluse kulude hüvitamise ja väljamõistmise võib KrMS § 189 lg 3 kohaselt
    vaidlustada kohtuotsusest eraldi määruskaebuse esitamisega KrMS §-de 383 – 392 järgi;
3.3 kohtuotsus jõustub edasikaebe (apellatsiooni) tähtaja möödumisel;
3.4 kui isiku suhtes on jõustunud mootorsõiduki juhtimisõiguse peatamise, äravõtmise või
    kehtetuks tunnistamise otsus, on isik kohustatud viie tööpäeva jooksul otsuse jõustumisest
    arvates loovutama oma juhiloa Maanteeametile (LS § 127); kui isik ei ole LS §-s 127
    kehtestatud tähtaja jooksul juhiluba loovutanud, koostab Maanteeamet isikule ettekirjutuse
    juhiloa loovutamiseks, andes isikule juhiloa loovutamiseks tähtaja, mis ei ole lühem kui viis
    tööpäeva ega pikem kui 14 päeva ning ettekirjutus jõustub selle kättetoimetamisest (LS § 128
    lg 1); ettekirjutuse täitmata jätmise korral võib Maanteeamet rakendada sunniraha
    asendustäitmise ja sunniraha seaduses sätestatud korras ning sunniraha ülemmäär on 640
    eurot (LS § 128 lg 2); kui isiku juhiluba on peatatud kuueks kuuks või kauemaks või temalt
    on mootorsõiduki juhtimisõigus ära võetud kauemaks kui kuueks kuuks ning isik ei ole LS §
    128 lg-s 2 nimetatud ettekirjutust tähtaegselt täitnud, on Maanteeametil õigus juhiluba
    kehtetuks tunnistada (LS 128 lg 3);
3.5 ositi täitmiseks määratud kriminaalmenetluse kulud loetakse täidetuks ja otsust
    menetluskuludes kohtutäiturile täitmisele pööramiseks ei saadeta, kui süüdimõistetu on
    rahasummad tähtaegselt tasunud Eesti Vabariigile; tasumiseks vajalikud andmed sisalduvad
    kohtuotsuse lisas (makseinfos); makseinfo tehakse kättesaadavaks ka e-toimiku süsteemi
    vahendusel;
3.6 KrMS § 317 kohaselt pärast kohtuotsuse kuulutamist või teatavaks tegemist saavad
    kohtumenetluse pooled sellega tutvuda kohtus ning poole soovil antakse talle kohtuotsuse
    koopia või väljatrükk;
3.7 KrMS § 248 lg 1 p 5 kohaselt on kokkuleppemenetluses kohtulahendiks kohtuotsus
    süüdistatava süüdimõistmise ja talle kokkuleppekohase karistuse mõistmise kohta.

ASJAOLUDE KIRJELDUS JA OTSUSE PÕHJENDUSED

1. Süüdistus
Süüdistusest nähtuvalt on Kristjan Kaur toime pannud kuriteona mootorsõiduki juhtimise
joobeseisundis KarS § 424 järgi, mis seisnes selles, et tema juhtis 02.02.2016.a. paiku
Viljandimaal Imavere-Karksi-Nuia maantee 51. kilomeetril mootorsõidukit Toyota Yaris
registreerimismärgiga XXX XXX alkoholi joobe seisundis. Kristjan Kauri kontrollimisel
tõendusliku alkomeetriga Dräger Alcotest 7110 EST nr ARDM-0074 mõõdeti tema poolt ühes
liitris välja hingatavas õhus alkoholi sisalduse lõplikuks tulemuseks 1,51 mg/l, seega rikkus
Kristjan Kaur oma tahtliku tegevusega LS § 69 lg 1 ja lg 2 p 1 sätteid.

2. Kriminaalasjas sõlmitud kokkulepe
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 424 järgi ja karistamiseks vangistusega 6 kuud. KarS § 68 lg 1 alusel
arvata Kristjan Kauril 02.02.2016. a kuni 04.02.2016. a eelvangistuses viibitud aeg, s.o 3 päeva
karistusaja hulka ning lugeda temal veel kandmisele kuuluvaks karistuseks 5 kuud ja 27 päeva
vangistust. KarS § 73 lg 1 ja 3 alusel jätta karistus täielikult täitmisele pööramata, kui Kristjan

                                                2
Kaur ei pane 1 aastase katseaja kestel toime uusi tahtlikke kuritegusid. KarS § 50 lg 1 p 1
kohaselt võtta lisakaristusena ära sõiduki juhtimise õigus 7 kuuks.

3. Kohtu õiguslikud motiveeringud kokkuleppemenetluses
3.1. Põhjendused süüdimõistmises
Kokkuleppemenetluse alus on sätestatud KrMS §-s 239, mille kohaselt kohus võib süüdistatava
ja prokuratuuri taotlusel lahendada kriminaalasja kokkuleppemenetluses. Kohtuistungil
süüdistatav kinnitas, et on kokkuleppest aru saanud ja nõustus vastavalt kokkuleppele
süüdimõistmises ning karistamises. Kriminaaltoimiku materjalide alusel ja kohtuliku arutamise
põhjal tegi kohus järeldused, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud kokkuleppemenetluse sätteid. Lähtudes KrMS
§-st 306 ei tekkinud kohtul kohtuotsuse tegemisel lahendatavates küsimustes kahtlusi, mis oleks
tinginud kokkuleppemenetlusest keeldumise ja prokuratuurile kriminaaltoimiku tagastamise
vastavalt KrMS § 248 lg 1 p-le 2. Kohus tuvastas, et kriminaalasja menetlemisel on tõendamis-
eseme asjaolud selged, vastavuses õigusliku kvalifikatsiooniga ning süüdistatav tuleb süüdi
mõista vastavalt sõlmitud kokkuleppele.
3.2. Põhjendused karistuse mõistmisel
KarS § 424 näeb ette süüdlase karistamise rahalise karistuse või kuni kolmeaastase vangistusega.
Kohus ei tuvastanud asjaolusid, mis välistaksid süüdistatava karistamise kokkuleppemenetluses.
Süüdistatavat tuleb karistada vastavalt sõlmitud kokkuleppele.

4. Kohtu põhjendused kriminaalmenetluse kulude hüvitamiseks
4.1. Menetluskulude arvestus kululiikide järgi
Menetluskulud on sätestatud KrMS §-s 175.
4.1.1. Sundraha
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha,
mis KrMS § 179 (Sundraha) lg 1 kohaselt on teise astme kuriteo puhul 1,5 palgamäära, s. o 645
eurot.
Sundraha määr tuleneb Vabariigi Valitsuse 18. detsembri 2015 määrusest nr 139, millega on
kehtestatud töötasu alammääraks 430 eurot kuus.
4.1.2. Riigi õigusabi
KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses. Vastavalt KrMS § 43 (Kaitsja valimine ja määramine)
lg-le 2 kaitsja määrab uurimisasutuse, prokuratuuri või kohtu taotlusel Eesti Advokatuur, kui
süüdistatav ei ole endale kaitsjat valinud, kuid on taotlenud kaitsja määramist või kui süüdistatav
ei ole endale kaitsjat taotlenud, kuid kaitsja osavõtt on kohustuslik KrMS § 45 järgi. Vastavalt
riigi õigusabi seaduse (RÕS) § 4 lg 3 p-le 1 on riigi õigusabiks määratud kaitse
kriminaalmenetluses. RÕS § 21 lg 3 kohaselt riigi õigusabi osutamise eest makstava tasu
arvestamise alused, maksmise korra ja tasumäärad ning riigi õigusabi osutamisega kaasnevate
kulude hüvitamise ulatuse ja korra kehtestab advokatuuri juhatus. Eesti Advokatuuri juhatuse 15.
septembri 2015 otsusega on kinnitatud Riigi õigusabi osutamise eest makstava tasu arvestamise
alused, maksmise kord ja tasumäärad ning riigi õigusabi osutamisega kaasnevate kulude
hüvitamise ulatus ja kord (edaspidi kord). Korras on kehtestatud tasu arvestamise alused ja
maksmise kord, tasumäärad ning kulude hüvitamisse ulatus ja kord.
4.1.2.1. Riigi õigusabi kohtueelsel uurimisel
Süüdistatava Kristjan Kauri kaitsja esinemise eest kohtueelsel uurimisel on määratud
hüvitamisele kuuluvaks summaks riigi õigusabi tasuna 129,60 eurot.
4.1. Muu menetluskulu
KrMS § 175 lg 1 p 10 kohaselt on menetluskuluks muu menetlejal tekkinud kulu, milleks on
kriminaalasjas postikulu –2,70 eurot.
4.2. Menetluskulud kokku


                                                3
Kriminaalmenetluses on süüdistatavale Kristjan Kaur arvestuslikult menetluskuludeks kokku:
sundraha 645 eurot, riigi õigusabi tasu 129, 60 eurot ja muu kriminaalmenetluse kulu 2,70 eurot.
4.3. Menetluskulude hüvitamine
KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 (Tsiviilhagiga seotud menetluskulude
hüvitamine) sätestatud erandeid.
KrMS § 175 lg 1 p 4 sätestatu kohaselt peab kohus Kristjan Kaurilt väljamõistetavaks
menetluskuluks osutatud õigusabi eest põhjendatud ja vajalikus ulatuses 72 eurot (s.h
käibemaks). Kristjan Kaurile õigusabi osutamisega seonduv advokaadi sõidukulu 57,60 eurot
(s.h käibemaks) tuleb jätta riigi kanda. Kohtu hinnangul riigi õigusabi andva advokaadi
määramine selliselt, et advokaadi sõiduga seonduvad kulutused lisanduvad sisulise õigusabi
osutamise kuludele, on süüdistatavat ülemääraselt ja asjakohatult koormav ning õigusabi saajale
ei ole selline õigusabi andmise korraldamine mõistlik.
KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi.
Kohus ei tuvastanud asjaolusid, et kriminaalasjas menetluskulude hüvitamine oleks
süüdimõistetul üle jõu käivaks kohustuseks. Arvestatud menetluskulud tulevad KrMS § 180
alusel välja mõista süüdistatavalt.
Arvestades süüdimõistetu majanduslikku olukorda määrata tal menetluskulud kulude tasumine
ositi seitsme jooksul, igakuiste võrdsete osade kaupa.
Arvestades kohtu põhjendusi menetluskuludes ja seoses süüdimõistva kohtuotsusega tuleb
Kristjan Kaurilt riigi kasuks välja mõista kriminaalmenetluse kuluna sundraha 645 eurot, riigi
õigusabi kulu 72 eurot ja muu kriminaalmenetluse kulu 2,70 eurot.

5. Kohtu muud põhjendused ja eelvangistusaja arvestus
Süüdistatavale tõkendina kohaldatud elukohast lahkumise keeld tuleb tühistada.
Kristjan Kaur on kahtlustatavana kinni peetud 02.-04.02.2016, seega on Kristjan Kaur viibinud
eelvangistuses 3 päeva. KarS § 68 kohaselt arvatakse eelvangistus karistusaja hulka, kusjuures
ühele eelvangistuspäevale vastab üks vangistuspäev.
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(allkirjastatud digitaalselt)


Aivar Hint
Kohtunik




                                               4
