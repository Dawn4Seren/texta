                         KOHTUMÄÄRUS
 Kohus                               Viru Maakohus

 Kohtunik                            Maido Roots

 Määruse tegemise aeg ja koht        13.05.2016.a, Rakvere kohtumaja

 Tsiviilasja number                  2-15-126299
 Tsiviilasi                          AS Erimell hagi OÜ Hansasalu ja J K vastu
                                     solidaarselt põhivõla 605,94 euro, viivise 22,40 euro,
                                     kokku 628,34 euro nõudes
 Menetlustoiming                     Menetluse osaline läbi vaatamata jätmine

 Menetlusosalised ja nende           Hageja: Erimell (reg.kood 10006506)
 esindajad                           Lepinguline esindaja: Sergei Desjatnikov volikirja
                                     alusel
                                     Kostja 1: J K (isikukood xxxx)
                                     Kostja 2: OÜ Hansasalu (reg.kood 11051584)

RESOLUTSIOON:

Jätta hagi OÜ Hansasalu vastu esitatud nõude osas läbi vaatamata.

Jätkata tsiviilasja menetlemist AS-i Erimell nõudes kostja J Ki vastu.

Määrus hageja esindajale kätte toimetada, saata teadmiseks J K’ile.

Edasikaebamise kord:

Määruse peale on õigus esitada määruskaebus 15 päeva jooksul alates määruse
kättesaamisest Tartu Ringkonnakohtule Viru Maakohtu Rakvere kohtumaja kaudu.

Asjaolud ja kohtumääruse põhjendused.

Viru Maakohtu Rakvere kohtumaja menetluses on tsiviilasi nr 2-15-126299, so AS Erimell hagi
OÜ Hansasalu ja J K vastu solidaarselt põhivõla 605,94 euro, viivise 22,40 euro, kokku 628,34
euro nõudes.

29.04.2016.a. esitas hageja taotluse, millega võtab hagi osaliselt, so OÜ Hansasalu vastu
esitatud nõude osas, tagasi ning palub selles osas jätta hagi läbi vaatamata.


                                                                                           1
Taotluse kohaselt on 22.04.2016.a. seisuga OÜ Hansasalu registrist kustutatud ja seoses sellega
hageja leiab, et Hansasalu OÜ suhtes oleks mõistlik hagi tagasi võtta.

Kohus, tutvunud Äriregistri väljavõttega, tuvastas, et OÜ Hansasalu (reg.kood 11051584) on
22.04.2016.a. registrist kustutatud.

Kohus, tutvunud hageja taotlusega, leiab, et kostja OÜ Hansasalu osas tuleb hagi jätta läbi
vaatamata.

TsMS § 423 lg 1 p 2 kohaselt jätab kohus hagi läbi vaatamata, kui hageja on võtnud hagi tagasi.

TsMS § 424 lg 1 kohaselt võib hageja hagi kostja nõusolekuta tagasi võtta kuni eelmenetluse
lõpuni. Kostja nõusolekul võib hagi tagasi võtta hagi kohta tehtud lahendi jõustumiseni.

Kohus leiab, et kuivõrd eelmenetlus ei ole käesolevaks ajaks veel lõppenud ning hageja on
võtnud hagi osaliselt, so OÜ Hansasalu osas, tagasi, tuleb hagi OÜ Hansasalu vastu esitatud
nõude osas jätta jäbi vaatamata. Kohus jätkab asja menetlemist J Ki vastu esitatud nõude osas.




Kohtunik                          /digitaalselt allkirjastatud/                  Maido Roots




                                                                                             2
