                                                                                     1-16-9391




                            KOHTUOTSUS
                                 EESTI VABARIIGI NIMEL
 Kohus                           Viru Maakohus
 Otsuse tegemise aeg ja koht     14. november 2016, Jõhvi kohtumaja
 Kriminaalasja number            1-16-9391 (16240100057)
 Kohtunik                        Deniss Minzatov
 Kohtuistungi sekretär           Piret Juuse
 Tõlk                            Olga Nõmmemees
 Prokurör                        Ave Arnim
                                 Artjom Källi süüdistuses KarS § 185 lg 2 p 2, § 183 lg 2 p
 Kriminaalasi
                                 2 järgi, kokkuleppemenetluses
 Süüdistatav                     Artjom Källi, isikukood 39111022226, Eesti Vabariigi
                                 kodanik, põhiharidus, emakeel – vene keel, töökoht puudub,
                                 elukoht xxx, varem kriminaalkorras karistamata.
                                 Tõkend- elukohast lahkumise keeld- alates 18.08.2016.
Asja läbivaatamise kuupäev       14.11.2016 avalikul kohtuistungil
RESOLUTSIOON                        Juhindudes KrMS § 247-§ 249, § 313, § 315-§ 319 kohus

                                      O T S U S T A S:

1. Süüdi tunnistada Artjom Källi kuriteo toimepanemises KarS § 185 lg 2 p 2 järgi ning mõista
   temale karistuseks 3 (kolm) aastat vangistust.

2. Süüdi tunnistada Artjom Källi kuriteo toimepanemises KarS § 183 lg 2 p 2 järgi ning mõista
   temale karistuseks 1 (üks) aasta vangistust.

3. KarS § 64 lg 1,3 alusel lugeda kergem karistus kaetuks raskemaga ning mõista liitkaristus
   3 (kolm) aastat vangistust.

4. KarS § 74 lg 1,3 alusel jätta vangistus tingimisi kohaldamata ning täitmisele täielikult
   pööramata, kui Artjom Källi ei pane 1-(ühe)-aastase katseaja kestel toime uut kuritegu ning
   täidab KarS § 75 lg 1 p 1-6, lg 2, p 21, 8 ettenähtud kontrollnõudeid ja kohustusi.

5. Kohustada Artjom Källi järgima KarS § 75 lg 1 p-des 1-6, lg 2, p-des 21, 8 sätestatud
   kontrollnõudeid ja kohustusi Viru Vangla Kriminaalhooldusosakonna juhataja poolt
   määratud kriminaalhooldusametniku järelevalve all:
   - elama kohtu määratud alalises elukohas xxx
   - ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   - alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   - saama kriminaalhooldusametnikult eelneva loa elukohast lahkumiseks kauemaks kui
      viieteistkümneks päevaks;
   - saama kriminaalhooldusametnikult eelneva loa elu-, töö- või õppimiskoha vahetamiseks;
   - saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks;

                                                                                                 1
                                                                                          1-16-9391
   - mitte omama või tarvitama narkootilisi või psühhotroopseid aineid;
   - osalema kriminaalhooldaja poolt määratavas sotsiaalabiprogrammis.
   Katseaja algus – 14.11.2016.

6. Artjom Källi´le valitud tõkend – elukohast lahkumise keeld, tühistada käesoleva kohtuotsuse
   jõustumisel.

7. Välja mõista Artjom Källi´lt riigituludesse menetluskulud:
   1075 eurot sundraha;
   168 eurot kaitsjatasu.
   Kokku 1243 eurot.

8. Artjom Källi´l tasuda menetluskulud 1243 eurot 12-kuulise tähtaja jooksul alates
   kohtuotsuse jõustumise tähtajast Maksu- ja Tolliameti arveldusarvele
   SEB pangas nr EE351010052031000004;
   SWEDBANK EE502200221014193355
   NORDEA PANK EE401700017002872300;
   DANSKE BANK EE873300333499990003.
   Maksekorraldusele märkida viitenumber 99916700081589,
   ning selgitus „Artjom Källi 1-16-9391 menetluskulud“.
   Kui rahalised nõuded pole täies ulatuses tähtaegselt tasutud suunatakse nõuded
   täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale on kohtumenetluse poolel õigus esitada apellatsioon Tartu Ringkonnakohtule kui
tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318 lg
4). Apellatsioon esitatakse Tartu Ringkonnakohtule kirjalikult viieteistkümne päeva jooksul alates
kohtuotsuse ärakirja kättesaamisest.


ASJAOLUD

Artjom Källile on süüdistus esitatud selles, et tema korduvalt – 2016.a märtsi lõpus ja 2016.a
aprilli lõpus- mai alguses Kohtla-Järve linna Järve linnaosas ebaseaduslikult andis üle
narkootilist ainet kanep väikeses koguses xx xx`ele, xx xx´ile ja seitsmeteistaastasele xx xx´ale.
2016.a märtsi lõpus omandas Artjom Källi tuvastamata isikult narkootilist ainet kanep. Korteris
asukohaga xxx, segas Artjom Källi kanepit tubakaga ning keeras saadud segu tubakapaberi sisse,
mille pärast süütas kanepisuitsu, suitsetas selle ning andis selle üle xx xx`ele, xx xx´ile ja
seitsmeteistaastasele xx xx´ale suitsetamiseks.
2016.a aprilli lõpus-mai alguses omandas Artjom Källi tuvastamata isikult narkootilist ainet
kanep. Korteris asukohaga xxx, segas Artjom Källi kanepit tubakaga ning keeras saadud segu
tubakapaberi sisse, mille pärast süütas kanepisuitsu, suitsetas selle ning andis selle üle xx xx`ele,
xx xx´ile ja seitsmeteistaastasele xx xx´ale suitsetamiseks.
Kanep (v.a Euroopa Liidu ühtsesse põllukultuuride sordilehte võetud sordid, mille
tetrahüdrokannabinooli sisaldus ei ületa 0,2 %) kuulub sotsiaalministri 18. mai 2005.a määruse
nr 73 lisa 1 narkootiliste ja psühhotroopsete ainete I nimekirja.
Narkootiliste ja psühhotroopsete ainete ning nende lähteainete seaduse § 3 lg 1 järgi on
narkootiliste ja psühhotroopsete ainete käitlemine keelatud, välja arvatud meditsiinilisel ja
teaduslikul eesmärgil, narkootiliste ja psühhotroopsete ainetega seotud kuritegude ennetamiseks,

                                                                                                   2
                                                                                    1-16-9391
avastamiseks ning tõkestamiseks või seaduses ettenähtud õppeotstarbel kasutamise eesmärgil.

Seega Artjom Källi, korduvalt tegeledes narkootilise aine väikeses koguses ebaseadusliku
edasiandmisega, s.h. edasiandmisega nooremale kui kaheksateistaastasele isikule, pani
toime KarS § 183 lg 2 p 2 ja § 185 lg 2 p 2 järgi kvalifitseeritava kuriteo.

Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
kohtus Artjom Källi süüditunnistamist ning
KarS § 185 lg 2 p 2 järgi ettenähtud kuriteo toimepanemise eest nõuab prokurör kohtus
süüdistatavale karistuseks 3 aastat vangistust.
KarS § 183 lg 2 p 2 järgi ettenähtud kuriteo toimepanemise eest nõuab prokurör kohtus
süüdistatavale karistuseks 1 aasta vangistust.
KarS § 64 lg 1,3 alusel mõista liitkaristus, lugedes kergem karistus kaetuks raskemaga, mõistes
liitkaristuseks 3 aastat vangistust.
KarS § 74 lg 1,3 alusel mõistetud karistust täitmisele mitte pöörata, kui Artjom Källi ei pane 1 (
ühe) aastase katseaja jooksul toime uut tahtlikku kuritegu.
Vastavalt KarS § 75 lg 1 pp 1-6 määrata katseajaks Artjom Källile kontrollnõuded:
1.elama kohtu määratud alalises elukohas aadressil;
2.ilmuma kriminaalhooldaja määratud ajavahemike järel kriminaalhooldusosakonda
registreerimisele;
3.alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4.saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks;
5.saama kriminaalhooldusametnikult eelneva loa elu-, töö- või õppimiskoha vahetamiseks.
6.saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 75 lg 2 p 2-1 alusel kohustada Artjom Källit käitumiskontrolli ajal mitte omama või
tarvitama narkootikume või psühhotroopseid aineid.
KarS § 75 lg 2 p 8 alusel kohustada Artjom Källit käitumiskontrolli ajal osalema
kriminaalhooldaja poolt määratavas sotsiaalabiprogrammis.

Kohtuistung

Kohtuistungil tegi kohus kindlaks, et süüdistatav on kokkuleppest aru saanud ja nõustub sellega.
Süüdistatav on selgitanud, et kokkulepet sõlmides väljendas ta oma tõelist tahet. Kõik
menetlusosalised jäid kohtuistungil sõlmitud kokkuleppe juurde ja taotlesid selle kinnitamist
kohtu poolt.

KOHTU SEISUKOHT

Kohus leiab, et süüdistatav Artjom Källi on kokkulepet sõlmides väljendanud oma tõelist tahet ja
kriminaalasja menetlemisel on järgitud kokkuleppemenetlust reguleerivaid sätteid ning seega
tuleb Artjom Källi süüdi tunnistada KarS § 185 lg 2 p 2, § 183 lg 2 p 2 järgi kvalifitseeritava
kuriteo toimepanemises ning mõista temale karistus vastavalt kokkuleppele.

Menetluskulud
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 175 lg 1 p-dest 3 ja 9 tulenevalt menetluskulud on määratud kaitsjale
määratud tasu ja kulud ja süüdimõistva kohtuotsusega kaasnev sundraha.

KrMS § 179 lg 1 p 1 kohaselt esimese astme kuriteos süüdimõistmise korral on süüdimõistva
kohtuotsusega kaasneva sundraha suurus 2,5 kuupalga alammäära. 2016.aastaks kehtestatud
                                                                                                3
                                                                                  1-16-9391
kuupalga alammäära suurus on 430 eurot. Seega sundraha suurus esimese astme kuriteo puhul on
1075 eurot (430*2,5=1075).

Kohus leiab, et menetluskulud tuleb välja mõista Artjom Källilt.
Menetluskulud tasuda 12 kuulise tähtaja jooksul alates kohtuotsuse jõustumise tähtajast.


/allkirjastatud digitaalselt/
Deniss Minzatov
kohtunik




                                                                                           4
