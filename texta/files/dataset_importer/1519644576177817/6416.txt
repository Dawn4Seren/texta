                        KOHTUOTSUS
                             EESTI VABARIIGI NIMEL
                                   Tagaseljaotsus

Kohus                           Tartu Maakohus
Kohtunik                        Heiki Kolk

Otsuse avalikult teatavaks      23.septembril 2016, Võru kohtumaja
tegemise aeg ja koht
Tsiviilasja number              2-16-9515

Hagi ese                        AS Starman hagi A. R. vastu võlgnevuse nõudes
                                236, 95 eurot
Tsiviilasja hind
Pooled ja nende esindajad       Hageja AS Starman, registrikood 10069659, asukoht
                                Akadeemia tee 28 Tallinn 12618; lepinguline esindaja
                                Kadri     Timuska,    Julianuse     Õigusbüroo       OÜ,
                                A.Weizenbergi 20 Tallinn, e-post:jurist@julianus.ee;
                                Kostja A. R. , isikukood: xxxxxxxxxxx, elukoht
                                xxxxxxxxxxxxxxxxxxxxxxxx,
Menetluse liik                  xxxxxxxxxxxxxxxxxxxxxxxxxxxxxxx maakond
                                Kirjalik menetlus
RESOLUTSIOON

1. Rahuldada AS Starman hagi A. R. vastu.
2. Välja mõista A. R. `lt AS Starman kasuks 211,20 eurot; millest põhivõlgnevus 141,12
eurot ja sissenõutavaks muutunud viivised 70,08 eurot.
3.Välja mõista A. R. `lt AS Starman kasuks alates 18.06.2016 viivis 0,05% päevas tasumata
põhinõudelt kuni põhinõude, so 141, 12 euro täitmiseni, kuid mitte rohkem kui 71,04 eurot.
4. Tunnistada kohtuotsus tagatiseta viivitamata täidetavaks.

Menetluskulude jaotus
5. Jätta menetluskulud A. R. kanda.
6. Välja mõista A. R. `lt AS Starman kasuks menetluskulu 140 eurot.
7. Välja mõista A. R. `lt AS Starman viivis menetluskuludelt VÕS § 113 lg 1 teises lauses
ettenähtud ulatuses alates menetluskulude suurust kindlakstegeva lahendi jõustumisest
kuni täitmiseni, kuid mitte rohkem kui 140 eurot.
Edasikaebamise kord

AS Starman võib esitada apellatsioonkaebuse 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel Tartu Maakohtu otsuse

                                                                                        1(3)
 avalikult teatavaks tegemisest, Tartu Ringkonnakohtule, kusjuures kaebus võidakse
 lahendada kirjalikus menetluses, kui kaebuses ei taotleta selle lahendamist istungil.

 A. R. võib esitada Tartu Maakohtule Võru kohtumajja tagaseljaotsuse peale kaja, kui tema
 tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja
 võib esitada sõltumata mõjuva põhjuse olemasolust, kui: 1) hagile vastamata jätmise puhul
 oli hagi kostjale või tema esindajale kätte toimetatud muul viisil kui isiklikult allkirja vastu
 üleandmisega või elektrooniliselt; 2) kohtuistungile ilmumata jätmise puhul oli kohtukutse
 toimetatud kostjale või tema esindajale kätte teisiti kui isiklikult allkirja vastu
 üleandmisega või kohtuistungil; 3) tagaseljaotsust ei võinud seaduse kohaselt teha. Kaja
 võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
 toimetatakse kätte avalikult, võib kaja esitada 30 päeva jooksul alates päevast, kui kostja
 sai tagaseljaotsusest või selle täitmiseks algatatud täitemenetlusest teada. Kui
 tagaseljaotsus tehti eelmenetluses seetõttu, et kostja ei vastanud tähtaegselt kohtule või ei
 ilmunud eelistungile, tuleb kajale lisada kõik asja ettevalmistamise lõpuleviimiseks vajalik.
 Kajalt tuleb tasuda kautsjon summas, mis vastab riigilõivule poolelt hagihinnalt, kuid mitte
 vähem kui 100 eurot ja mitte rohkem kui 1500 eurot (TsMS § 142 lg 2). Menetlusabi
 taotlemisel peab menetlusabi taotleja seaduses sätestatud tähtaja järgimiseks tegema tähtaja
 kestel ka menetlustoimingu, mille tegemiseks ta menetlusabi taotleb, eelkõige esitama kaja
 (TsMS § 187 lg 6).

KIRJELDAV JA PÕHJENDAV OSA
1. AS Starman esitas Tartu Maakohtusse hagi A. R. vastu põhivõlgnevuse 141, 12 euro ja
sissenõutavaks muutunud viivise 70,08 euro nõudes. Hageja arvestab sissenõutavaks
muutunud viiviseid alates arve maksetähtajale järgnevast kalendripäevast kuni hagiavalduse
koostamiseni, so 17.06.2016. Samuti on hageja esitanud nõude arvestades TsMS § 367
sätestatut välja mõista lepingujärgne viivis 0,05% päevas tasumata võlasummalt alates
18.06.2016 kuni põhinõude 141,12 euro täitmiseni kuni summas 71,04 eurot. Hageja nõue
tuleneb poolte vahel 05.06.2012 sõlmitud liitumis- ja teenuse osutamislepingu nr L-656940
rikkumisest.

Tsiviilkohtumenetluse seadustiku (TsMS) § 444 lõike 3 alusel jätab kohus käesolevast
otsusest välja kirjeldava ja põhjendava osa.

2. Hagimaterjalid ja kirjaliku vastuse nõue on kostjale isiklikult kättetoimetatud 30.08.2016.
Kostja, kellele kohus andis kirjaliku vastuse esitamise tähtaja, ei ole tähtaegselt kohtule
vastanud. Hageja taotles hagiavalduses hagi rahuldamist tagaseljaotsusega, kui kostja ei vasta
kohtu poolt määratud tähtajaks.

TsMS § 407 lg 1 kohaselt võib kohus hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud. Kohus leiab, et hagi kuulub
rahuldamisele võlaõigusseaduse (VÕS) §-de 76 lg 1; 100; 101 lg 1 p 1, 6; 113 lg 1; TsMS §
367 alusel.

3. TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta
viivitamata täidetavaks.

MENETLUSKULUD



                                                                                                2(3)
4. TsMS § 162 lg 1 kohaselt kannab hagimenetluses kulud pool, kelle kahjuks otsus tehti.
Kohus, rahuldades hagi kostja kahjuks, jätab TsMS §-de 162 lg 1 alusel menetluskulud kostja
kanda.

Vastavalt TsMS § 174 lg-le 1 määrab kohus menetluskulude rahalise suuruse menetluskulude
jaotuse alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Hageja on taotlenud kostjalt välja mõista riigilõiv hagiavalduse
esitamisel 75 eurot ning esindajale makstud tasu õigusabi eest 225 eurot. TsMS § 138 lg 1, 2;
§ 139 lg 2 tulenevalt on põhjendatud hageja menetluskuluna välja mõista hagiavalduse
esitamisel vastavalt hagihinnale tasutud riigilõiv 75 eurot.

Kohtuväline kulu on TsMS § 144 p 1 alusel menetlusosaliste esindajate ja nõustajate kulud.
Tulenevalt TsMS § 175 lg 1, kui menetlusosaline peab menetluskulude jaotust
kindlaksmäärava kohtulahendi kohaselt kandma teist menetlusosalist esindanud lepingulise
esindaja kulud, mõistab kohus kulud välja põhjendatud ja vajalikus ulatuses. Kohus leiab, et
käesoleva tsiviilasja keerukusaste ja maht ei ole sellised, mis õigustaksid hageja lepingulise
esindaja kulude taotletud suuruses välja mõistmist. Antud hagi näol on tegemist nn
masshagidega, mida kasutatakse korduvalt samalaadsete nõuete korral ja mis on oma sisult
ühetaolised. Hageja lepingulise esindaja sisuline õigusabi on piirdunud vaid hagiavalduse
koostamise ning selle kohtusse esitamisega. Arvestades hagihinda, avalduse vormi, tõendeid,
asjaolu, et tsiviilasi ei olnud keeruline ega mahukas ja poolte vahel ei olnud vaidlust, asi
lahendatakse tagaseljaotsusega, peab kohus põhjendatud ja vajalikuks õigusabi kuluks 65
eurot. Neil asjaoludel tuleb kostjalt välja mõista hageja kasuks menetluskuluna hagiavalduse
esitamisel tasutud riigilõiv 75 eurot ja õigusabikulud summas 65 eurot, kokku seega 140 eurot.
Hageja taotlusel tuleb välja mõista VÕS § 113 lg 1 teises lauses ettenähtud ulatuses viivis
alates menetluskulude suurust kindlaks tegeva lahendi jõustumisest kuni täitmiseni, kuid mitte
rohkem kui 140 eurot.


/allkirjastatud digitaalselt/

Heiki Kolk
kohtunik




                                                                                             3(3)
