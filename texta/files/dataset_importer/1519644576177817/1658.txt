                                 KOHTUOTSUS
                                      Eesti Vabariigi nimel
                                (hagi õigeksvõtul põhinev otsus)


Kohus                               Pärnu Maakohus
Kohtukoosseis                       kohtunik Lea Pavelson

Otsuse avalikult teatavaks-         30. november 2016, Rapla
tegemise aeg ja koht
Tsiviilasja number                  2-15-120735
Tsiviilasi                          E V hagi M V vastu elatise väljamõistmiseks
Tsiviilasja hind                    1 935 eurot
Menetlusosalised ja nende           Hageja E V (isikukood xxxxxxxxxxx, elukoht xxxxxxx xxx-
esindajad                           x, xxxxx xxxxxxx), seaduslik esindaja eestkostja
                                    Märjamaa Vallavalitsus (rg-kood 75022835, asukoht
                                    Tehnika tn 11, Märjamaa alev, 78304 Rapla maakond, e-post
                                    marjamaa@marjamaa.ee), abivallavanem Triin Matsalu.
                                    Kostja M V (isikukood xxxxxxxxxxx, elukoht xxxxx xxxx
                                    xxxx xx-x, xxxxxxxx xxxx, xxxxx xxxxx xxxxxxx).

Menetluse liik                      Kirjalik menetlus

RESOLUTSIOON

Välja mõista M V alates 15.09.2016 elatis E V ülalpidamiseks igakuiselt kehtivas
miinimummääras kuni tütre E, sünd xx.xx.xxxx, täisealisuseni.

Kohustada M V tasuma elatis E V eestkostja, Märjamaa Vallavalitsuse, arveldusarvele nr
xxxxxxxxxxxxxxxxxxxx.

Menetluskulud jätta M V kanda.

Edasikaebamise kord

Kohtuotsuse peale võib esitada apellatsioonkaebuse Tallinna Ringkonnakohtule 30 päeva jooksul,
alates kohtuotsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahendmaist, kui
nimetatud taotlus ei olnud esitatud põhjendamatult või tähtaja pikendmaise eesmärgil, see ei
välista menetlustähtaja ennistamist.

Hageja nõue

Hageja esindaja palub välja mõista kostjalt E V ülalpidamiseks elatis miinimummääras alates
15.09.2016.

Kostja seisukoht

Kostja võtab hagi õigeks.

Kohtuotsuse põhjendus

Perekonnaseaduse § 96 lg 1 kohaselt on ülalpidamist kohustatud andma täisealised esimese ja teise
astme ülenejad ja alanejad sugulased.

Perekonnaseaduse § 97 p 1 sätestab, et ülalpidamist on õigustatud saama alaealine laps.

Seega on kostja, kui lapse Eleriini ema, kohustatud teda ülal pidama.

Perekonnaseaduse § 99 lg 1 sätestab, et ülalpidamise ulatus määratakse kindlaks ülalpidamist
saama õigustatud isiku vajadustest ja tema tavalisest elulaadist lähtudes. Perekonnaseaduse § 100
lg 2 sätestab, et alaealise lapse vanem täidab lapse ülalpidamise kohustust elatise maksmise teel
eeskätt juhul, kui ta ei ela lapsega koos või kui ta ei osale lapse kasvatamises. Lapsega koos elav
vanem peab elatist kasutama lapse huvides. Perekonnaseaduse § 101 lg 1 sätestab, et igakuine
elatis ühele lapsele ei või olla väiksem kui pool Vabariigi Valitsuse poolt kehtestatud kuupalga
alammäära, so alates 01.01.2016.a. 215 eurot.

Hageja taotleb elatise väljamõistmist miinimummääras, seega puudub tal kohustus tõendada
ülalpidamisele tehtavaid kulutusi. Kostja võtab hagi õigeks. Lähtudes lapse vajadustest, leiab
kohus, et kostjalt kuulub väljamõistmisele elatis miinimummääras igakuiselt alates 15.09.2016.
Perekonnaseaduse § 102 lg 2 kohaselt vanemad ei vabane oma alaealise lapse ülalpidamise
kohustustest. Kohus leiab, et hageja nõue on õiguslikult põhjendatud ja tõendatud hagile lisatud
materjalidega. Hagi kuulub rahuldamisele.

Kostja võtab hagi õigeks ning kohus kohaldab kohtuotsuse vormistamisel TsMS § 444 lg 3 sätteid.

Menetluskulude jaotus

Menetluskulud jätta kostja kanda.


(allkirjastatud digitaalselt)


Lea Pavelson
kohtunik




                                                                                                 2
