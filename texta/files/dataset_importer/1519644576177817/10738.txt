                               KOHTUMÄÄRUS
Kohus                              Viru Maakohus
Määruse tegemise aeg ja koht       13. juuli 2016, Jõhvi kohtumaja
Asja number                        4-16-4548
Kohtunik                           Deniss Minzatov
Kohtuistungi sekretär              Piret Juuse
Taotlus                            Politsei- ja Piirivalveameti Põhja prefektuuri taotlus Pjotr
                                   Odudenko´le asenduskaristuse määramiseks
Menetlusosaline                    Võlgnik Pjotr Odudenko isikukood 36705312232,
                                   viimane teadaolev xxx
Asja arutamise kuupäev             12.07.2016, 13.07.2016
RESOLUTSIOON                       Juhindudes VTMS § 211 lg 3, kohus

                                           MÄÄRAS

Jätta rahuldamata Politsei- ja Piirivalveameti Põhja prefektuuri taotlus Politsei- ja
Piirivalveameti Põhja prefektuuri 15.05.2014 otsusega väärteoasjas nr 2315,14,003864
Pjotr Odudenkole määratud rahatrahvi asendamiseks arestiga.

Määruse ärakiri edastada PPA Põhja prefektuurile.

Edasikaebamise kord
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik

Pjotr Odudenko on karistatud Politsei- ja Piirivalveameti Põhja prefektuuri 15.05.2014 otsusega
väärteoasjas nr 2315,14,003864 LS § 201 lg 1 alusel rahatrahviga 75 trahviühikut s.o. 300 eurot.
Otsus jõustus 11.06.2014. Rahatrahv on tasutumata summas 300 eurot.
Rahatrahvi sissenõudmiseks Pjotr Odudenko suhtes algatati 30.10.2014 täitemenetlus nr
194/2014/4652 ning täitmisteade on kätte toimetatud 27.11.2014.
Kohtutäitur on kontrollinud võlgniku vara olemasolu ning talle teadaolevatel andmetel puudub
võlgnikul vara või ei ole selle väärtus küllaldane, et katta vara realiseerimisega tekkivaid kulusid.
Täitemenetluse seadustiku § 201 lõike 1 alusel palub otsustada rahatrahvi jäägi asendamine.
Võttes arvesse võlgniku suutmatust rahatrahvi tasuda, on PPA Põhja prefektuur esitanud taotluse
rahatrahvi asendamiseks arestiga.
Viru Maakohus saatis Pjotr Odudenkole, xxx kohtuistungitele. Kohtukutsed tagastati märkega
„kaks kättetoimetamise katset ebaõnnestusid“.
Viru Maakohtu 12.07.2016 määrusega kohaldati Pjotr Odudenko suhtes sundtoomised
13.07.2016 Viru Maakohtu kohtuistungile
Sundtoomine jäi täitmata, kuna Pjotr Odudenko võimalikes elukohtades, aadressil xxx

Kohtu seisukoht


                                                                                                  1 (2)
Kohus, tutvunud käesoleva asja materjalidega, leiab, et PPA Põhja prefektuuri taotlus ei kuulu
rahuldamisele.

Kohus on seisukohal, et arvestades seda, et Pjotr Odudenko tegelik asukoht ei ole politseile ega
kohtule teada, Politsei- ja Piirivalveameti Põhja prefektuuri avaldus Pjotr Odudenkole
asenduskaristuse määramiseks tuleb jätta rahuldamata

Viru Maakohus rakendas meetmeid Pjotr Odudenko kohtuistungist osavõtu tagamiseks ning
tema asukoha kindlaks tegemiseks. Kuid Pjotr Odudenko asukoht on käesoleva ajani kohtule
teadmata.

VTMS § 211 lg 3 kohaselt kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Arvestades asjaolusid, et kohus kasutas kõikvõimalikke meetmeid menetlusaluse isiku
toimetamiseks kohtuistungile, et Pjotr Odudenkole asukoht on teadmata, kuid asja sisuliseks
arutamiseks on menetlusaluse isiku osavõtt kohtuistungist kohustuslik, leiab kohus, et
käesoleval ajal ei ole rahatrahvi asendamine arestiga või üldkasuliku tööga võimalik. Seega tuleb
Politsei- ja Piirivalveameti Ida prefektuuri avaldus Pjotr Odudenkole asenduskaristuse
määramiseks jätta rahuldamata.



/allkirjastatud digitaalselt/
Deniss Minzatov
Kohtunik




                                                                                            2 (2)
