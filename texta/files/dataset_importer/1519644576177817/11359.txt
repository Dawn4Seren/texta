                                                                  Kriminaalasi nr. 1-16-5762




                               KOHTUOTSUS
                                 Eesti Vabariigi nimel


30.juuni 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Jane Pajus

Kriminaalasi Moris Riivese süüdistuses KarS § 424 järgi kiirmenetluses kokkuleppemenetluse
sätteid kohaldades

Süüdistatav Moris Riives, IK 39412272711; sünniaeg: 27.detsember 1994.a; kodakondsus:
XXXX; emakeel: XXXX; haridus: XXXX; perekonnaseis: XXXX; töökoht: XXXX; elukoht:
XXXX; varasem karistatus: kriminaalkorras karistamata, väärteokorras karistatud; tõkend: ei
ole kohaldatud

RESOLUTSIOON

Süüdi tunnistada Moris Riives KarS § 424 järgi ja mõista karistuseks kolm (3) kuud vangistust.

KarS § 73 alusel määrata, et mõistetud karistust ei pöörata täielikult täitmisele, kui Moris
Riives ei pane ühe (1) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Moris Riivese katseaega arvestama alates kohtuotsuse
kuulutamisest.

KrMS § 180 lg 1 alusel välja mõista Moris Riiveselt riigituludesse menetluskuludena sundraha
kolmsada kakskümmend kaks (322) eurot 50 senti, joobe tuvastamise kulu seitsekümmend üks
(71) eurot ja kaitsjatasu kakskümmend neli (24) eurot.

KrMS § 180 lg 3 alusel määrata, et Moris Riivesel on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700049615.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Moris Riives hoolimata liiklusseaduse § 69 lg 1 sätestatud keelust, et juht ei tohi olla
joobeseisundis, juhtis 25.oktoobril 2015.a kella 00.43 paiku Tartu linnas Vabaduse puiestee 1
juures kinnipidamiseni mootorsõidukit Mercedes-Benz 200 registreerimismärgiga XXXX,
olles tarvitanud narkootilist ainet metüleendioksümetamfetamiin (MDMA) ja narkootilist ainet
tetrahüdrokannabinooli (THC) ning alkoholi, mille tulemusena olid tema kehalised
reaktsioonid väliselt tajutavalt häiritud ja muutunud, mis on korrakaitseseaduse § 36 lõikes 1
kirjeldatud joobeseisund. Moris Riivese väljahingatavas õhus tuvastati alkoholisisaldus 0,58
mg/l kohta ning organismis tetrahüdrokannabinooli metaboliit (THC-COOH) ja MDMA.

Seega Moris Riives, mootorsõiduki juhtimisega joobeseisundis, pani toime KarS § 424
järgi kvalifitseeritava kuriteo.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

Kokkuleppe kohaselt taotleb prokurör süüdi tunnistada Moris Riives KarS § 424 alusel ja
karistuseks mõista 3 kuud vangistust.
Mõistetud vangistust KarS § 73 lg 1 ja 3 alusel tingimisi mitte kohaldada ja täielikult täitmisele
mitte pöörata, kui Moris Riives ei pane 1 aastase katseaja kestel toime uut tahtlikku kuritegu
KrMS § 180 lg 1 alusel välja mõista Moris Riiveselt riigituludesse kriminaalmenetluse
kuludena kokku 417.50 eurot, s.o sundraha 322.50 eurot, joobe tuvastamise kulu 71 eurot ja
kaitsjatasu 24 eurot. Arvestades isiku resotsialiseerumisväljavaateid ja varalist seisundit- isik
plaanib minna kaitseväkke ja sel ajal töötada ei saa, saab KrMS § 180 lg 3 alusel võimaldada
menetluskulude ositi täitmist 1 aasta jooksul alates kohtuotsuse jõustumisest.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Moris Riives tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.
Menetluskuludena kuulub Moris Riiveselt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele, joobe tuvastamise tasu ja kaitsjatasu. Kohus
nõustub kokkuleppes tooduga, et aluseid menetluskulude osaliselt riigi kanda jätmiseks ei esine.
Arvestades väljamõistetavate menetluskulude suurust ning süüdistatava seisukohta leiab kohus,
et on alust arvata, et menetluskulude korraga äratasumine käiks süüdistatavale ilmselt üle jõu.
Seega on põhjendatud kohaldada vastavalt kokkuleppele KrMS § 180 lg 3 ning määrata
menetluskulude tasumiseks süüdistatavale pikem tähtaeg koos võimalusega tasuda
menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
