                                                                                             1




                           KOHTUMÄÄRUS

Kohus                                 Viru Maakohus

Määruse tegemise aeg ja koht          26.02.2016, Rakvere kohtumaja

Kohtuasja number                      4-16-396

Kohtunik                              Tiit Kullerkupp

Kohtuistungi sekretär                 Merle Kaegas

Kohtuasi                              Politsei- ja Piirivalveameti Ida prefektuuri avaldus
                                      Rainis Kloosteri rahatrahvi asendamiseks arestiga

Menetlusosalised                      Avaldaja: Politsei- ja Piirivalveamet Ida prefektuur
                                      Võlgnik: Rainis Klooster (ik 39401133513, elukoht
                                      xxxx)

Asja läbivaatamise kuupäev            26.02.2016

RESOLUTSIOON

Rahuldada Politsei- ja Piirivalveameti (registrikood 70008747, asukoht Pärnu mnt 139,
Tallinn) Ida prefektuuri taotlus.

Asendada Politsei- ja Piirivalveameti Ida prefektuuri korrakaitsebüroo Rakvere
politseijaoskonna Tapa konstaablijaoskonna piirkonnavanem Joel Alla 07.03.2013
otsusega väärteoasjas nr: 2590,12,004150 RAINIS KLOOSTER’ile KarS § 218 lg 1
alusel määratud rahatrahv 35 trahviühikut summas 140 eurot ning KarS § 262 alusel
määratud rahatrahv 35 trahviühikut summas 140 eurot, kokku 280 eurot, arestiga
7 (seitse) päeva.

KarS § 69 alusel asendada arest 7 (seitsme) tunni üldkasuliku tööga, mille tegemise
tähtajaks määrata 1 (üks) kuu.

Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Määruse väljatrükk saata täitmiseks Politsei- ja Piirivalveameti Ida prefektuurile ja
teadmiseks kohtutäitur Kersti Vilbole ning toimetada kätte Rainis Kloostrile.
                                                                                             2

Asjaolud ja kohtumääruse põhjendused

Politsei- ja Piirivalveameti Ida prefektuur esitas 21.01.2016 Viru Maakohtule avalduse Rainis
Kloosterile määratud rahatrahvi asendamiseks arestiga.

Politsei- ja Piirivalveameti Ida prefektuuri korrakaitsebüroo Rakvere politseijaoskonna Tapa
konstaablijaoskonna piirkonnavanem Joel Alla 07.03.2013 otsusega väärteoasjas nr:
2590,12,004150 määrati Rainis Kloosterile KarS § 218 lg 1 alusel karistuseks rahatrahv
35 trahviühikut summas 140 eurot ning KarS § 262 alusel karistuseks rahatrahv
35 trahviühikut summas 140 eurot, kokku 280 eurot. Kohtuvälise menetleja otsus rahatrahvi
määramise kohta jõustus 22.03.2013. Kuna Rainis Klooster ei tasunud rahatrahvi õigeaegselt
ja vabatahtlikult, alustas kohtutäitur Kersti Vilbo 16.04.2013 tema suhtes antud väärteoasjas
täitemenetluse. 24.11.2015 teavitas kohtutäitur kohtuvälist menetlejat rahatrahvi täitmise
võimatusest. Eeltoodust tulenevalt ning juhindudes KarS § 72 lg-st 1 ja TMS § 201 lg-st 1,
taotleb avaldaja asenduskaristuse kohaldamist Rainis Kloosteri suhtes rahatrahvi 280 euro
osas ning seda ilma sissenõudja osavõtuta.

Võlgnik Rainis Klooster kinnitas 26.02.2016 kohtuistungil, et pole olnud vahendeid trahvi
tasumiseks, peres on kaks last, on nõus üldkasuliku tööga.

VTMS § 211 lg 1 järgi teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. KarS § 72 lg 2 kohaselt rahatrahvi kümnele trahviühikule vastab üks päev
aresti.
KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.

Kohus, tutvunud kohtule esitatud avalduse ja selle lisadega ning kuulanud ära võlgniku, leiab,
et avalduses sisalduv taotlus on põhjendatud ja kuulub rahuldamisele.

Arvestades eeltoodut, asendab kohus KarS § 72 ja § 69 alusel Rainis Kloosterile Politsei- ja
Piirivalveameti Ida prefektuuri korrakaitsebüroo Rakvere politseijaoskonna Tapa
konstaablijaoskonna piirkonnavanem Joel Alla 07.03.2013 otsusega väärteoasjas nr:
2590,12,004150 KarS § 218 lg 1 alusel määratud rahatrahvi 35 trahviühikut summas
140 eurot ning KarS § 262 alusel määratud rahatrahvi 35 trahviühikut summas 140 eurot,
kokku 280 eurot, arestiga 7 päeva ning aresti omakorda 7 tunni üldkasuliku tööga, mille
tegemise tähtajaks määrab kohus 1 kuu.

Kohtunik                             /digitaalselt allkirjastatud/             Tiit Kullerkupp
