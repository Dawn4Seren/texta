                        KOHTUMÄÄRUS
Kohus                           Tallinna Ringkonnakohus

Määruse tegemise aeg ja koht    17.mail 2016.a, Tallinn, kirjalik menetlus

Kriminaalasja number            1-15-10893

Kohtukoosseis                   Kohtunikud Orvi Tali, Meelika Aava ja Ivi Kesküla
                                Jevgeni Konobritski süüdistuses KarS § 200 lg 2 p 7, §
                                199 lg 2 p 9 – 25 lg 2, § 121 lg 1, § 424 järgi ja Pavel
Kriminaalasi
                                Gužov süüdistuses KarS § 200 lg 2 p 7 järgi.

Vaidlustatud kohtulahend        Harju Maakohtu        14.aprilli   2016      aasta   otsus
                                lühimenetluses
Apellatsiooni esitaja
                                Vandeadvokaat Gennadi Kull
Süüdistatav
                                Jevgeni     Konobritski   isikukood:    38109180302;
                                kodakondsus: XXX; emakeel: vene keel, valdab eesti
                                keelt; haridus: XXX; töökoht: XXX; elukoht: XXX
                                (viibib vahi all Tallinna Vanglas). Väärteokorras 5
                                kehtivat karistust.
                                KrMS § 217 alusel kahtlustatavana kinni peetud
                                07.12.2014.a, vabastatud 08.12.2014.a., 23.03.2015.a,
                                vabastatud 25.03.2015.a., 05.07.2015.a, vahistatud
                                07.07.2015.a.




RESOLUTSIOON
Jätta Jevgeni Konobritski kaitsja Gennadi Kulli apellatsioon kui ilmselt põhjendamatu
läbi vaatamata.

Välja mõista Jevgeni Konobritskilt riigieelarve tuludesse 48 (nelikümmend kaheksa)
eurot määratud kaitsjale maksud tasu katteks.
Summa tasuda Maksu- ja Tolliameti arveldusarvele kas SEB PANK
EE351010052031000004 (SWIFT: EEUHEE2X); SWEDBANK EE502200221014193355
(SWIFT: HABAEE2X); NORDEA PANK EE401700017002872300 (SWIFT:
NDEAEE2X) või DANSKE BANK EE873300333499990003 (SWIFT: FOREEE2X).



                                                                                        1
Selgitusse märkida lahendi number ning isik, kelle eest tasutakse ning nõude liik.

Summa tasumiseks vajalik viitenumber on kättesaadav saadetavas makseinfos.

Nõue tasuda 30 päeva jooksul ringkonnakohtu otsuse jõustumisest arvates.


Edasikaebamise kord
Määruse peale võib esitada määruskaebuse Riigikohtule 15 päeva jooksul Tallinna
Ringkonnakohtu kaudu alates päevast, mil menetlusosaline sai vaidlustatavast kohtumäärusest
teada või pidi teada saama. Süüdistataval on määruskaebuse esitamise õigus advokaadist
kaitsja vahendusel.

SÜÜDISTUS:

1. Jevgeni Konobritskit süüdistatakse selles, et tema juhtis tahtlikult 07.12.2014.a kella
02:24 ajal Tallinnas, Endla tänaval suunaga Paldiski mnt poole mootorsõidukit Mercedes
Benz C220, riiklik registreerimismärk XXXXXX, olles joobeseisundis [alkoholijoove 0,85
mg/l, laiendmääramatusega ± 0,07 mg/l (lõplik tulemus 0,78 mg/l)]. Sellise käitumisega
rikkus Jevgeni Konobritski Liiklusseaduse § 69 lg 1 ja Korrakaitseseaduse § 36 lg 1 (Juht ei
tohi olla joobeseisundis. Joobeseisund on alkoholi, narkootilise või psühhotroopse aine või
muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides) ning
Liiklusseaduse § 69 lg 2 p 1 (Alkoholijoobes olevaks loetakse mootorsõidukijuht, trammijuht
ja maastikusõidukijuht kui juhi ühes grammis veres on vähemalt 1,50 milligrammi alkoholi
või tema väljahingatavas õhus alkoholi 0,75 milligrammi ühe liitri kohta või rohkem)
nõudeid.
Seega pani Jevgeni Konobritski toime mootorsõiduki juhtimise joobeseisundis, s.o KarS §
424 järgi kvalifitseeritava kuriteo.
Samuti süüdistatakse Jevgeni Konobritskit selles, et tema võttis koos Pavel Gužov’iga
23.03.2015.a kella 22:55 ja 23:17 vahelisel ajal Tallinnas, liinibussis nr 3 sõites bussipeatuste
Estonia ja Keskhaigla vahel vägivalda kasutades võõra vallasja ebaseadusliku omastamise
eesmärgil kaasreisijalt KK’ilt (uue nimega L) ära mobiiltelefoni Sony Xperia V maksumusega
250 eurot. Nimelt lõi Jevgeni Konobritski kahe käega KK’i vastu õlgu, mis tekitas füüsilist
valu ning mille tulemusel kukkus KK istmele, lüües selja vastu istet ära. Peale seda surus
Jevgeni Konobritski tugevasti oma kätega istuvale KK’ile õlgadele, et viimane ei saaks tõusta,
samal ajal väänas Pavel Gužov KK`ilt ära käesolnud mobiiltelefoni Sony Xperia V.
Oma tegevusega pani Jevgeni Konobritski toime võõra vallasasja äravõtmise selle
ebaseadusliku omastamise eesmärgil, kui see on toime pandud vägivallaga ja grupis, s.o KarS
§ 200 lg 2 p 7 järgi kvalifitseeritava kuriteo.
Samuti süüdistatakse Jevgeni Konobritskit selles, et tema, olles isik, keda karistati KarS § 218
lg 1 alusel PPA Põhja Prefektuuri 16.04.2015.a otsusega väärteoasjas nr 2300,15,000011
10.10.2014.a toime pandud alkoholivarguse eest, 17.04.2015.a otsusega väärteoasjas nr
2317,15,004018 16.04.2015.a toime pandud alkoholivarguse eest ja 22.05.2015.a otsusega
väärteoasjas nr 2317,15,005552 22.05.2015.a toime pandud alkoholivarguse eest, võttis uuesti
07.06.2015.a kella 19:20 paiku Raplamaal, Kohila alevikus XXX asuvas, XXX kuuluvas
XXX kaupluses võõra vallasasja ebaseadusliku omastamise eesmärgil 0,5-liitrise
alkoholipudeli Martini Bianco maksumusega 6.99 eurot, misjärel läbis kassad, jättes
nimetatud kauba eest tasumata, ent kuritegu jäi tema tahtest sõltumata lõpule viimata seoses
kinnipidamisega kaupluse turvatöötaja poolt.


                                                                                               2
Samuti süüdistatakse Jevgeni Konobritski’t selles, et tema, olles isik, keda karistati KarS §
218 lg 1 alusel PPA Põhja Prefektuuri 16.04.2015.a otsusega väärteoasjas nr 2300,15,000011
10.10.2014.a toime pandud alkoholivarguse eest, 17.04.2015.a otsusega väärteoasjas nr
2317,15,004018 16.04.2015.a toime pandud alkoholivarguse eest ja 22.05.2015.a otsusega
väärteoasjas nr 2317,15,005552 22.05.2015.a toime pandud alkoholivarguse eest, võttis uuesti
05.07.2015.a kella 14:08 paiku Tallinnas, XXX asuvas, S AS-le kuuluvas kaupluses XXX ühe
0,5-liitrise alkoholipudeli Vana Tallinn maksumusega 8.99 eurot, misjärel läbis kassad, jättes
nimetatud kauba eest tasumata, ent kuritegu jäi tema tahtest sõltumata lõpule viimata seoses
kinnipidamisega kaupluse turvatöötaja poolt.
Oma tegevusega pani Jevgeni Konobritski tahtlikult toime võõra vallasasja äravõtmise katse
selle ebaseadusliku omastamise eesmärgil, mis on pandud toime süstemaatiliselt, s.o KarS §
199 lg 2 p 9 - § 25 lg 2 järgi kvalifitseeritava kuriteo.
Samuti süüdistatakse Jevgeni Konobritskit selles, et tema lõi 07.06.2015.a kella 19:30 paiku
Raplamaal, Kohila alevikus XXX asuvas XXX kaupluses turvatöötajat TT’st mitmel korral
rusikaga näo- ja peapiirkonda, põhjustades TT-le füüsilist valu ja tervisekahjustused –
hematoomid mõlema silma alla ning haavandid vasakule kõrvalestale.
Oma tegevusega pani Jevgeni Konobritski tahtlikult toime teise inimese kehalise
väärkohtlemise, mis seisnes löömises, valu tekitamises ja tervise kahjustamises, s.o KarS §
121 lg 1 järgi kvalifitseeritava kuriteo.

MAAKOHTU OTSUS:

2. Harju Maakohus tunnistas Jevgeni Konobritski süüdi KarS § 200 lg 2 p 7 järgi ning mõistis
karistuseks 3 aastat vangistust. Jevgeni Konobritski tunnistati süüdi KarS § 199 lg 2 p 9 – 25
lg 2 järgi ning mõisteti karistuseks 6 kuud vangistust. Jevgeni Konobritski tunnistati süüdi
KarS § 121 lg 1 järgi ning mõisteti karistuseks 3 kuud vangistust. Samuti tunnistati Jevgeni
Konobritski süüdi KarS § 424 järgi ning mõisteti karistuseks 3 kuud vangistust. KarS § 64 lg
1 alusel suurendati mõistetud üksikkaristustest raskeimat, mõistes liitkaristuseks vangistuse 3
aastat 6 kuud. KrMS § 238 lg 2 sätetele vähendati Jevgeni Konobritskile mõistetud karistust
1/3 võrra, mõistes ärakandmisele kuuluvaks karistuseks vangistuse 2 aastat 4 kuud. KarS § 68
lg 1 alusel arvati karistuse hulka eelvangistuses viibitud aeg 07.12.2014.a -08.12.2014.a ja
23.03.2015.a - 25.03.2015.a, s.o 5 päeva. Ärakandmisele kuulub vangistus 2 aastat 3 kuud ja
25 päeva. Mõistetud karistuse kandmise alguseks loeti tema kahtlustatavana kinnipidamise
päev, s.o 05.07.2015.a. Jevgeni Konobritski suhtes valitud tõkend – vahistamine – tühistada
kohtuotsuse jõustumisel või vastavalt KrMS § 313 lg 1 p 7 kohtuotsuse mittejõustumisel
karistuse ärakandmise tähtaja saabumisel kuulub tõkend vahistamine tühistamisele karistuse
ärakandmisel. Sama otsusega lahendati ka asitõenditega ja menetluskuludega seonduv.

APELLATSIOON:

3. Apellatsiooni esitas Jevgeni Konobritski kaitsja Gennadi Kull.
3.1. Kaitsja palub tühistada osaliselt maakohtu otsus mõistetud karistuse ja liigi osas. Määrata
Jevgeni Konobritskile kohesele ärakandmisele kuuluvaks karistuseks ajavahemiku, mis algab
kinnipidamise päevast kuni kohtuotsuse jõustumiseni. Lugeda, et kergemad karistused
loetakse kantuks raskeima karistusega. Hüvitada kaitsja tasu.
Jevgeni Konobritski palub, et ringkonnakohus tühistaks maakohtu otsuse nii karistuse määra
kui ka liigi osas. Jevgeni Konobritski palub, et ringkonnakohus leevendaks talle mõistetud
karistuse pikkust ning kohaldaks tema suhtes KarS § 74 sätteid, määrates Jevgeni
Konobritskile kohesele ärakandmisele kuuluvaks karistuseks ajavahemiku, mis algab
kinnipidamise päevast kuni kohtuotsuse jõustumiseni. Kaitsja leiab, et J. Konobritski karistust


                                                                                              3
võib vähendada lugedes kergemad karistused kaetuks raskeimaga. Kaitsja leiab, et J.
Konobritski on aru saanud, mis on olnud tema kuriteo toimepanemise põhjus. Kohus on
arvestanud Jevgeni Konobritski kuriteo toimepanemise asjaolusid ning arvestanud seda ka
karistuse määramisel. Jevgeni Konobritski tegevus ei olnud ajendatud rikastumise eesmärgist,
vaid pigem huligaansusest. Kõik eelnevad kuriteod olid samuti toime pandud alkoholijoobe
seisundis. Konobritski kahetseb südamest tehtut. Kohtuistungil selgitas Konobritski, et tal on
kaks omandatud elukutset ja ta valdab kuute keelt. Kuritegusid toime pannes ei teadvustanud
ta endale, et ta peab hiljem oma tegevuse eest ka vastutust kandma, kuid alkoholijoobest
tingituna puudus tal karistatavuse kartus. Raskem kuritegu pandi toime teise isikuga koos,
kuid karistused määrati erinevad. J. Konobritskile määrati reaalne vangistus ja teisele
tingimisi katseajaga koos lisanõudega hoiduda alkoholi tarvitamisest. J. Konobritski on
koheselt ja ausalt tunnistanud tehtut ja ta kahetsus on siiras. Ta sai lõpuks aru, et kõik tema
pahandused on tingitud alkoholi liigtarbimisest. Arvestades J. Konobritski poolt kohtus öeldut
ning ka seda, et ta on teinud enda jaoks kindla otsuse edaspidi alkoholi mitte tarvitada ning
elada ülejäänud elu seaduskuuleka kodanikuna, siis võiks kohus leevendada talle maakohtu
poolt määratud karistuse määra ja liiki.

KRIMINAALKOLLLEEGIUMI PÕHJENDUS JA JÄRELDUS:

4. Ringkonnakohtu kriminaalkolleegium, tutvunud kriminaalasja materjalidega ning esitatud
apellatsiooniga leiab üksmeelselt, et apellatsioon on ilmselt põhjendamatu, perspektiivitu ning
tuleb sellest tulenevalt jätta läbi vaatamata.
Riigikohtu kriminaalkolleegium on korduvalt sedastanud ( nt määrused nr 3-1-1-64-11; 3-1-
1-43-11; 3-1-1-86-11; 3-1-1-6-13 p 6), et ilmselt põhjendamatu on apellatsioon, mille
rahuldamine ei ole võimalik seetõttu, et apellandi argumendid ei ole õiguslikult asjakohased,
s.t need sisaldavad mõne õigusliku keelu rikkumisele suunatud taotlust. Kui apellandi väited
ei ole õiguslikult asjakohatud, on apellatsiooni läbi vaatamata jätmine võimalik eeskätt siis,
kui maakohtu otsus on kooskõlas kohtupraktikas selgelt ja üheselt kujunenud seisukohtadega
(nt teo õigusliku kvalifikatsiooni või karistuse osas) ning ringkonnakohus ei pea vajalikuks
kohtupraktikat muuta. Apellatsiooni läbi vaatamata jätmine on reeglina võimalik vaid juhul,
kui juba eelmenetluses selgub, et apellatsioonil puudub ilmselgelt edulootus ehk tegemist on
perspektiivitu apellatsiooniga.
Apellatsioonis ei vaidlustata mingeid sisulisi süüteo toimepanemise asjaolusid ega tõstatata
õiguslikke probleeme, mida tuleks lahendada. Taotletakse vaid otsuse muutmist karistuse
määra, liitkaristuse mõistmise ning vangistusest vabastamise osas. Ringkonnakohus leiab, et
käesoleval juhul puuduvad alused maakohtu otsuses tehtud järelduste muutmiseks.
Apellatsiooni sisust lähtudes on tegemist perspektiivitu apellatsiooniga, mille arutamine ei saa
kaasa tuua käesolevas määruses esitatud põhjendustest erinevaid seisukohti.

4.1 Kaitsja palus tühistada otsus osaliselt karistuse määra ja liigi osas ning mõista
süüdistatavale karistuseks leebem karistus, vabastades süüdistatava karistusest osaliselt
tingimisi.
Kolleegium peab vajalikuks märkida, et kuriteo eest kohaldatavad põhikaristuse liigid on
rahaline karistus või vangistus, kaitsja apellatsioonis ei taotleta rahalise karistuse kohaldamist,
vaid karistusest osaliselt tingimisi vabastamist. Kaitsja on jätnud täielikult tähelepanuta, et
karistusest tingimisi, sh osaline vabastamine ei ole iseseisev karistuse liik, vaid tegemist on
vangistuse alternatiiviga (vt RKKK 3-1-1-99-06, 3-1-1-116-12).
Kolleegium leiab üksmeelselt, et kaitsja apellatsioonis toodud argumendid ei anna alust
maakohtu otsuse tühistamiseks ega Jevgeni Konobritskile lühemaajalise vangistuse
mõistmiseks.


                                                                                                 4
KarS § 424 sanktsioon näeb ette rahalise karistuse või kuni kolmeaastase vangistuse, seega
sanktsiooni keskmine määr on 1 aastat 6 kuud vangistust. Maakohus on karistanud Jevgeni
Konobritskit 3 kuulise vangistusega, mis on sanktsiooni alammäära lähedane. KarS § 121 lg 1
näeb ette rahalise karistuse või kuni üheaastase vangistuse, seega sanktsiooni keskmine määr
on 6 kuud vangistust. Maakohus on karistanud Jevgeni Konobritskit 3 kuulise vangistusega,
mis on alla sanktsiooni keskmist määra ning on pigem sanktsiooni alammäära lähedane. KarS
§ 199 lg 2 p 9 sanktsioon näeb ette rahalise karistuse või kuni viieaastase vangistuse, seega
sanktsiooni keskmine määr on 2 aastat 6 kuud vangistust. Maakohus on Jevgeni Konobritskit
karistanud 6 kuulise vangistusega. Maakohtu poolt mõistetud karistus jääb tunduvalt alla
sanktsiooni keskmist määra ning on sanktsiooni alammäära lähedane. Ka ei saa jätta
tähelepanuta, et Jevgeni Konobritski mõisteti süüdi mitmes varguse episoodis, siis on
maakohtu poolt mõistetud karistuse määr enam kui kohane. KarS § 200 lg 2 p 7 sanktsioon
näeb ette kolme kuni viieteistaastase vangistuse, seega sanktsiooni keskmine määr on 9 aastat
vangistust. Maakohus on karistanud Jevgeni Konobritskit 3 aastase vangistusega, mis on
sanktsiooni alammääras.
Kokkuvõtvalt asub kolleegium seisukohale, et käesoleval juhul ei ole maakohus karistusmäära
valikul materiaalõigust ebaõigesti kohaldanud ning maakohus on jälgitavalt põhjendatud
karistusliigi ja -määra valiku aluseks olevaid asjaolusid. Nii on maakohus arvestanud karistust
kergendavaid asjaolusid ja raskendavate asjaolude puudumist, süüdlase iseloomustavaid
andmeid, samuti üld- kui ka eripreventiivseid eesmärke ning andnud sellega seisukoha ka juba
apellatsioonis esitatule. Maakohtu poolt tähelepanuta jäetud KarS § 57 loetellu kuuluvaid
karistust kergendavaid asjaolusid ringkonnakohus ei tuvastanud. Kolleegium asub
seisukohale, et maakohus on vangistuse määra mõistmisel kõike olulisi asjaolusid, mis
võiksid mõjutada vangistuse määra juba arvesse võtnud ning karistusmäära veelgi
lühendamiseks seaduslikud alused puuduvad.

4.2 Apellant asub seisukohale, et liitkaristuse mõistmisel tuleks kergemad karistused lugeda
kaetuks raskeima karistusega. Kolleegium sellise seisukohaga ei nõustu. Maakohus on
õigustatult kohaldanud karistuste osalise liitmise põhimõtet KarS § 64 lg 1 alusel, kuna
toimepandud kuritegude ja episoodide arv on kindlasti selleks teguriks, mis mõjutab
süüdistatava süü suurust ja põhjendab liitkaristuse moodustamisel asperatsioonipõhimõtte
rakendamist. Liitkaristuse mõistmine vastab täielikult süü suurusele ja karistuse eesmärkidele.

4.3 Kaitsja taotlusele kohaldada KarS § 74 sätteid (karistuses kandmisest osalist vabastamist),
määrates kohesele ärakandmisele kuuluvaks karistuseks ajavahemik, mis algab kinnipidamise
päevast kuni kohtuotsuse jõustumiseni, märgib kolleegium järgmist.
Kohtupraktikas väljakujunenud arusaama kohaselt tuleb karistuse kohaldamist ja karistusest
tingimisi vabastamist teineteisest selgepiiriliselt eristada. Kohtupraktikas on asutud
seisukohale, et vaid erandlikud süüteo toimepanemise asjaolud ja süüdlase isik on aluseks
karistuse kandmisest tingimisi vabastamise vaagimiseks (vähemalt ühte neist asjaoludest peab
iseloomustama nn märkimisväärne eripära – vt Riigikohtu kriminaalkolleegiumi otsus nr 3-1-
1-99-06). Silmas tuleb pidada sedagi, et karistusest tingimisi vabastamine ei ole iseseisev
karistusliik, vaid see on üksnes põhikaristuse üks võimalikest individualiseerimise viisidest ja
kohus ei pea karistusest vabastamise ebaotstarbekust põhjendama. Piisab, kui kohtuotsuses
on jälgitavalt põhjendatud karistusliigi ja -määra valiku aluseks olevaid asjaolusid (vt
Riigikohtu kriminaalkolleegiumi 20. veebruari 2007. a otsus kriminaalasjas nr 3-1-1-99-06, p-
d 16-17). Kolleegium leiab, et maakohus on kõike ülalnimetatud põhimõtteid järginud ja
Riigikohtu praktika valguses ei olnud maakohus kohustatud põhistama, miks ta süüdistatava
Jevgeni Konobritski mõistetud vangistusest vabastamata jätab.



                                                                                              5
Riigikohus on oma lahendis (3-1-1-99-06 p 21) märkinud, et lühivangistuse määramine võib
kõne alla tulla siis, kui kohus pärast seda, kui on kirja pannud veenvad põhjendused isiku
tingimuslikult karistusest vabastamiseks, leiab siiski, et katseaja toime võiks sellele
konkreetsele isikule mõjuda oluliselt distsiplineerivamalt, kui ta on vahetult kogenud, mida
kujutab endast ja milliste tegelike vabadusepiirangutega on vangistus seotud. Karistuse
kandmisest osalise vabastamise instituudi eesmärk on üksnes nn šokivangistus, mida tuleb
sisustada eripreventiivselt kui isiku tõsist hoiatamist lühiajalise - s.o mõnekuulise
vangistusega (vt RKKKo nr 3-1-1-41-04 ja nr 3-1-1-21-05). Osalisel karistusest tingimuslikul
vabastamisel tuleb kohesele ärakandmisele määratavat karistust käsitada igal juhul vaid
kuudes vältava lühivangistusena. Tulenevalt Riigikohtu seisukohtadest avaldub sellise
sanktsiooni preventiivne toime vangistuse lühiajalisuses, kuid käesolevaks ajaks on
süüdistatav viibinud vangistuses juba üle kümne kuu, mis ilmselgelt ei ole enam lühivangistus
ega täida seega oma eesmärki.
Seoses apellatsioonis tooduga, et KarS § 74 sätteid tuleb kohaldada ka põhjusel, et süüdistatav
on saanud aru alkoholi liigtarbimise tagajärgedest, tuleb märkida järgimist. Ainuüksi see, et
Jevgeni Konobritski soovib vabaneda alkoholi tarbimisest ning ta on teadvustanud, et kõik
tema probleemid on seotud alkoholi liigtarbimisega, ei anna alust kohaldada KarS § 74
sätteid. Kui isiku süü, võimalused mõjutada süüdlast hoiduma edaspidi süütegude
toimepanemisest ja õiguskorra kaitsmise huvid nõuavad isiku karistamist reaalse
vangistusega, siis tuleb teda ka sellise karistusega karistada, olenemata sellest, et süüdistatav
on sõltuvusprobleeme endale teadvustanud ja soovib nendest probleemidest tulevikus
hoiduda. Karistusest täielikult või osaliselt tingimisi vabastamine ei omaks ilmselgelt Jevgeni
Konobritski suhtes kasvatavat mõju positiivse eripreventsiooni tähendusega ega suunaks
Jevgeni Konobritskit edaspidi käituma seaduskuulekalt, mistõttu Jevgeni Konobritski
karistamine reaalse vangistusega on igati põhjendatud. Karistuse kandmisest tingimuslik
vabastamine saab toimuda siiski vaid tingimusel, et selline vabastamine on põhjendatav
samaaegselt nii kuriteo toimepanemise asjaolusid kui ka süüdlase isikut iseloomustavatest
erandlikest asjaoludest lähtuvalt. Kolleegium märgib kokkuvõtvalt, et kõnealuses asjas
puuduvad erisused, mis teeks karistuse või selle osa reaalse ärakandmise ebaotstarbekaks.

5. Kaitsja esitas ka taotluse hüvitada temale õigusabi osutamisega seotud kulud. Taotluse
kohaselt kulus kaitsja kokku 2,0 tundi (kohtulahendiga tutvumine ja apellatsiooni
koostamine) ja taotleb seega hüvitada temale koos käibemaksuga 96 eurot.
KrMS § 175 lg 1 p 4 kohaselt on menetluskuluks üksnes määratud kaitsjale määratud tasu ja
kulud nende põhjendatud ja vajalikus ulatuses.
Tasu põhjendatuse ja vajalikkuse hindamisel tuleb muu hulgas arvesse võtta kaitsja töö mahtu
ja kvaliteeti. Kolleegiumi selline seisukoht on kooskõlas Riigikohtu kriminaalkolleegiumi
otsustega nt 3-1-1-72-10 p 18; 3-1-1-99-11.
Arvestades kaitsja töö kvaliteeti ja esitatud apellatsiooni mahtu ja koostamise keerukust ja
aeganõudvust ei ole ilmselgelt põhjendatud taotluses märgitud ajakulu 1,5 tundi. Käesoleval
juhul on piirdutud kaebuses üksnes karistuse mõistmise küsimusega. Kohtukolleegium peab
põhjendatuks hüvitada kaitsjale kulud kokku 1 tunni eest ehk 48 eurot koos käibemaksuga.

6. Eeltoodud põhistusel leiab kriminaalkolleegium üksmeelselt, et apellatsioon on ilmselgelt
põhjendamatu ning tuleb juhindudes KrMS § 326 lg 3 jätta läbi vaatamata.

/allkirjastatud digitaalselt/       /allkirjastatud digitaalselt/     /allkirjastatud digitaalselt/
      Orvi Tali                           Meelika Aava                       Ivi Kesküla




                                                                                                 6
