                          KOHTUMÄÄRUS

Kohus                             Harju Maakohus

Kohtunik                          Kaie Almere

Tsiviilasja number                2-15-18032

Määruse tegemise aeg ja koht      17. veebruar 2016 Tallinn, Kentmanni kohtumaja

Tsiviilasi                        Tallinna Linnavalitsus Haabersti Linnaosa Valitsuse
                                  kaudu avaldus täisealise isiku XXXüle eestkoste
                                  seadmiseks ja eestkostja määramiseks
Menetlustoiming                   Eestkoste seadmine ja eestkostja määramine

Menetlusosalised     ja   nende Avaldaja Tallinna Linnavalitsus Haabersti Linnaosa
esindajad                       Valitsuse kaudu (asukoht Ehitajate tee 109a, 13514
                                Tallinn, e-post haabersti@tallinnlv.ee), esindaja Meeli
                                XXX (e-post meeli.XXX@tallinnlv.ee)
                                Puudutatud isik 1 XXX(isikukood XXX, elukoht
                                XXX, viibimiskoht XXX, asukoht XXX), esindaja
                                riigi õigusabi korras vandeadvokaat Andres Lusmägi
                                (e-post andreslusmagi@hot.ee)
                                Puudutatud isik 2 XXX(isikukood XXX, elukoht
                                XXX)
                                Puudutatud isik 3 XXX(isikukood XXX, elukoht
                                XXX)
Asja arutamine                    Kirjalik menetlus

RESOLUTSIOON
  1. Seada XXX(isikukood XXX) üle eestkoste.
   2. Määrata XXXeestkostjaks XXX(isikukood XXX).
   3. Kohus kontrollib hiljemalt 17.02.2021, kas eestkoste jätkamine eestkostetava üle
      on eestkostetava huvide kaitseks vajalik ning kas on alust eestkostja ülesandeid
      laiendada või kitsendada (PKS § 203 lg 4).
   4. Eestkostja on eestkostetava seaduslik esindaja, kelle õigus ja kohustus on
      eestkostetava kõigi varaliste ja isiklike õiguste ja huvide kaitsmine oma
      ülesannete piirides.
   5. Eestkoste tuleb seada eestkostetava kõikide asjade ajamiseks. Eestkostja
      ülesandeks on XXX sindamine kõigi õiguslike ja varaliste tehingute sooritamisel
      ning tema elu korraldamine, talle inimväärsete elutingimuste, toimetulekuks
       vajaliku kõrvalabi, sotsiaalteenuste ja ravi tagamine.
   6. Lugeda XXX kõigi perekonnaõiguslike toimingute ja valimisõiguse suhtes
      teovõimetuks.
   7. XXX ei või teha tehinguid ilma eestkostja nõusolekuta.
   8. Eestkostja on kohustatud eestkostetava vara valitsemise ja muude ülesannete
      täitmise kohta esitama kohtule kirjaliku aruande iga aasta 15. veebruariks.
Menetluskulude jaotus
TsMS § 172 lg 1 ja 3 alusel tuleb jätta menetlusosaliste kantud menetluskulud nende endi
kanda ning muud menetluskulud riigi kanda.
Edasikaebamise kord
Määrus kehtib ja kuulub täitmisele alates määruse eestkostjale teatavakstegemisest.
Määruse peale võib eestkostja, eestkostetav, eestkostetava otseliinis sugulane, abikaasa, isiku
enda nimetatud usaldusisik või eestkostetava elukohajärgne valla- või linnavalitsus esitada
määruskaebuse Tallinna Ringkonnakohtule Harju Maakohtu kaudu 15 päeva jooksul alates
määruse teatavaks tegemisest.
Kohtumäärus jõustub kui seaduse järgi ei saa määruse peale enam edasi kaevata või kui
määruskaebus jäetakse jõustunud lahendiga rahuldamata või läbi vaatamata (TsMS § 478 lg 3
ja § 466 lg 3).
Avalduse asjaolud ja menetluse käik
Tsiviilkohtumenetluse seadustiku (TsMS) § 476 lg 1 alusel algatab kohus hagita menetluse
omal algatusel või huvitatud isiku või asutuse avalduse alusel. Perekonnaseaduse (PKS) § 173
lg 1 kohaselt otsustab eestkoste seadmise kohus omal algatusel või valla- või linnavalitsuse
või huvitatud isiku avalduse alusel. Kohus võib pöörduda valla- või linnavalitsuse poole
eestkostjaks sobiva isiku leidmiseks.
Tsiviilasjas nr 2-15-18032 algatas kohus XXX eestkoste seadmise menetluse Tallinna
Linnavalitsuse avalduse algatusel. Avalduse kohaselt on XXX tervis oluliselt halvenenud,
mistõttu on ta paigutatud elama Merivälja pansionaati. XXX vajab pidevat ööpäevaringset
kõrvalabi ja jälgimist. Ta ei ole võimeline oma elu iseseisvalt korraldama, tehinguid tegema
ega kaitsma oma tsiviilõigusi. Vajalik on eestkostja määramine. XXX pojatütar on nõus
vanaema eestkostjaks hakkama. Sellega on nõus ka XXX poeg.
TsMS § 522 lg 1 kohaselt juhul, kui kohtul on andmeid isiku vaimuhaiguse või
nõrgamõistuslikkuse kohta või sellekohane kahtlus, määrab kohus ekspertiisi eestkostja
määramise vajalikkuse kohta. Ekspert peab isiku enne arvamuse koostamist isiklikult läbi
vaatama või teda küsitlema. TsMS § 522 lg 1 kohaselt määras kohus XXX tervisliku seisundi
ja eestkoste seadmise vajaduse hindamiseks ekspertiisi. Kohtule 28.12.2015 esitatud
kohtupsühhiaatrilisest aktist nr 658 nähtuvalt esineb XXX hilise algusega dementsus
Alzheimeri tõvest, mille tõttu ei suuda ta oma tegudest aru saada või neid juhtida ja oma elu
iseseisvalt korraldada. XXX vaimne seisund ei võimalda tal iseseisvalt langetada otsuseid ja
teha tehinguid, s.h pisitehinguid. Ta ei ole võimeline aru saama perekonnaõiguslike tehingute
õiguslikest tagajärgedest ega teostama valimisõigust. XXX vajab eestkostet.
TsMS § 520 lg 1 kohaselt määrab kohus eestkoste seadmise menetluseks piiratud teovõimega
täisealisele isikule esindaja, kui see on isiku huvides vajalik. Kooskõlas TsMS § 520 lg 1
määras kohus XXX esindaja riigi õigusabi korras. Vandeadvokaat Andres Lusmägi esitas oma
seisukoha kohtule 22.12.2015, millest nähtuvalt toetab esitatud avaldust. Esindaja kohtus
esindatavaga tema viibimiskohas. XXX suhtlemisel tekkinud vahetu mulje põhjal tundus
esindajale, et esindatav ei pruukinud mõista eestkostega seonduvat ja tema vaimne võimekus
võib olla langenud. Puuduvad andmed, et XXX oleks kedagi volitanud end esindama.
                                                                                         2
Volituste andmiseks ta käesoleval ajal võimeline ei ole. Eestkostja ülesanneteks oleks
eestkostetava esindamine kõigi asjade ajamisel. Eestkoste seadmine XXX üle on põhjendatud
ja kooskõlas seadusega ning vastab eestkostetava huvidele.

Kooskõlas TsMS § 524 lg 1 kuulas kohus 11.01.2016 ära XXX. Ärakuulamisel avaldas XXX,
et talle pansionaadis meeldib ja üksi ta hakkama ei saaks. Oskab öelda oma nime, kuid vanust
ei tea. Segadust tekitab ka lähedaste nimetamine. Teab, et elas varem Tallinnas.
Kooskõlas TsMS § 525 lg-ga 3 kuulas kohus ära XXX, kes avaldas kohtule, et on nõus oma
vanaema eestkostjaks hakkama. Eestkostja kohustused ja ülesanded on talle varasema
kogemuse põhjal teada.
Kohtumääruse põhjendused
Tsiviilseadustiku üldosa seaduse (TsÜS) § 8 lg 2 kohaselt isikul, kes vaimuhaiguse,
nõrgamõistuslikkuse või muu psüühikahäire tõttu kestvalt ei suuda oma tegudest aru saada või
neid juhtida, on piiratud teovõime.
Perekonnaseaduse (PKS) § 203 lg 1 kohaselt, kui täisealine ei suuda vaimuhaiguse,
nõrgamõistuslikkuse või muu psüühikahäire tõttu kestvalt oma tegudest aru saada või neid
juhtida määrab kohus talle eestkostja. Sama paragrahvi lg 2 kohaselt võib eestkostja määrata
ainult nende ülesannete täitmiseks, milleks eestkoste on vajalik. Eestkoste ei ole vajalik, kui
täisealise huve saab kaitsta volituse andmise ning perekonnaliikmete või muude abiliste
kaudu. Eestkoste seadmisel annab kohus hinnangu isiku võimele saada aru abielu sõlmimise,
isaduse omaksvõtu ja muude perekonnaõiguslike tehingute õiguslikest tagajärgedest.
Kohus leiab, lähtudes käesolevas tsiviilasjas kogutud tõenditest ning hinnates neid kogumis,
et XXX on piiratud teovõimega ning tema üle tuleb seada eestkoste.
Kohtule 28.12.2015 esitatud kohtupsühhiaatrilisest aktist nr 658 nähtuvalt esineb XXX hilise
algusega dementsus Alzheimeri tõvest, mille tõttu ei suuda ta oma tegudest aru saada või neid
juhtida ja oma elu iseseisvalt korraldada. XXX vaimne seisund ei võimalda tal iseseisvalt
langetada otsuseid ja teha tehinguid, s.h pisitehinguid. Ta ei ole võimeline aru saama
perekonnaõiguslike tehingute õiguslikest tagajärgedest ega teostama valimisõigust. XXX
vajab eestkostet.
Tsiviilasja materjalidest nähtuvalt on XXX eestkoste seadmine vajalik ja põhjendatud
eksperdi otsuse kohaselt, samal seisukohal on ka puudutatud isiku elukohajärgne linnavalitsus
ja riigi õigusabi korras määratud esindaja. Kohus on seisukohal, et antud juhul on täidetud
PKS § 203 lg 1 sätestatud eeldused eestkoste seadmiseks. Kohus on seisukohal, et XXX ei
suuda oma tervislikust seisundist tulenevalt kestvalt oma tegudest aru saada ja neid juhtida,
seega on vajalik eestkoste seadmine. Kohus on asjas kogutud tõendite ja vahetu vestluse
põhjal kujunenud veendumuse põhjal seisukohal, et XXX huve ei ole võimalik kaitsta volituse
andmise ning perekonnaliikmete või muude abiliste kaudu. XXX ei ole suuteline enda huve
parimal viisil kaitsma ega end vajalikul määral esindama.
Kohus leiab, et eestkoste tuleb seada XXX kõigi asjade ajamiseks, s.h raviküsimuste
lahendamiseks. Valimisõiguse tähenduses on XXX teovõimetu ja ta on kaotanud hääleõiguse.
Arvestades XXX vaimset tervist ei ole võimalik jätta temale alles teovõimet mistahes
perekonnaõiguslike tehingute mõistes.
PKS § 204 lg 1 kohaselt määratakse eestkostjaks füüsiline isik, kes oma isikuomadustelt ja
võimetelt sobib määratud ülesannetes eestkostetava huve kaitsma. Eestkostjat määrates
arvestatakse ka tema ja eestkostetava vahelisi suhteid. Sama paragrahvi lg 4 kohaselt isiku
võib eestkostjaks määrata tema nõusolekul.
Kohus on seisukohal, et XXX eestkostjaks tuleb määrata tema pojatütar XXX. XXX on
vanaema huve siiani võimaluste piires esindanud ning on motiveeritud eestkostja ülesannete

                                                                                             3
täitmiseks edaspidi. XXX on kinnitanud nõusolekut XXX eestkostjaks hakata. Kohtule ei ole
teada asjaolusid, mis välistaksid XXX määramise oma XXX eestkostjaks.
Kuna TsMS § 526 lg 2 p 5 ja lg 3 kohaselt aeg, millal kohus hiljemalt otsustab eestkoste
lõpetamise või pikendamise, ei või olla pikem kui viis aastat määruse tegemisest. PKS § 203
lg 4 kohaselt peab kohus kontrollima eestkoste põhjendatust iga viie aasta järel, seega
otsustab kohus eestkoste lõpetamise või pikendamise hiljemalt 17.02.2021.
PKS § 194 lg 2 eestkostetava vara valitsemise ja eestkostja muude ülesannete täitmise kohta
esitab eestkostja kohtule iga-aastase kirjaliku aruande. Aruandes tuuakse eraldi välja tehtud
kulutused ning lisatakse neid tõendavad dokumendid.
TsMS § 172 lg 1 ja 3 alusel tuleb jätta menetlusosaliste kantud menetluskulud nende endi
kanda ning muud menetluskulud riigi kanda.



/allkirjastatud digitaalselt/
Kaie Almere
kohtunik




                                                                                           4
