                                           1




                             KOHTUMÄÄRUS


Kohus                         Viru Maakohus

Määruse aeg ja koht           12.01.2016, Rakvere kohtumajas

Kohtuasja number              1-12-736

Kohtunik                      Anu Ammer

Kohtuistungi sekretär         Kätlin Koidumäe

Prokurör                      Enn Pustak

Tõlk                          Tatjana Šibajeva

Kohtuasi                      Viru Vangla materjalid Deniss Vassilevski suhtes
                              karistusjärgse käitumiskontrolli kohaldamiseks

                              DENISS VASSILEVSKI, i.k. 38207173715, kannab
Süüdimõistetu
                              karistust Viru Vanglas, elukoht vabanemisel: xxxx
                              Karistuse kandmise algus 10.01.2013 ja lõpp 15.02.2016.

Kohtuasja läbivaatamise aeg 05.01.2016, videokohtuistungil

Kohtumääruse õiguslik alus    KarS § 871, § 75 ja KrMS § 4261, 432 lg 3, 32, 4.

RESOLUTSIOON
Kohaldada DENISS VASSILEVSKI suhtes pärast vangistuse ärakandmist
karistusjärgset käitumiskontrolli allutades DENISS VASSILEVSKI käitumiskontrolli
nõuetele kriminaalhooldusametniku järelevalve all.

Vastavalt KarS § 871 lõikele 3 määrata karistusjärgse käitumiskontrolli pikkuseks 12
(kaksteist) kuud.

Kohustada DENISS VASSILEVSKIT käitumiskontrolli ajal järgima KarS § 75 lg 1
punktides 1-6 sätestatud kontrollnõudeid:
                                               2

       -     otsima endale elukoha hiljemalt kahe nädala jooksul pärast karistuse
             kandmise lõppu ja viivitamatult teatama elukoha leidmisest vastava piirkonna
             kriminaalhooldusosakonnale;
         - ilmuma kriminaalhooldaja määratud ajavahemike järel kriminaalhooldus-
             osakonda registreerimisele;
         - alluma kriminaalhooldaja kontrollile oma elukohas ning esitama talle andmeid
             oma kohustuste täitmise ja elatusvahendite kohta;
         - saama kriminaalhooldusametnikult eelneva loa elukohast lahkumiseks Eesti
             territooriumi piires kauemaks kui viieteistkümneks päevaks;
         - saama        kriminaalhooldusametnikult       eelneva    loa  elu-, töö-    või
             õppimiskoha vahetamiseks;
         - saama kriminaalhooldusametnikult eelneva loa Eesti territooriumilt
             lahkumiseks ja väljaspool Eesti territooriumi viibimiseks.
Kohustada DENISS VASSILEVSKIT käitumiskontrolli ajal järgima KarS § 75 lg 2 p 2,
21,4, 7, 8 sätestatud järgmisi lisakohustusi:
         - mitte tarvitama alkoholi;
         - mitte omama või tarvitama narkootilisi või psühhotroopseid aineid;
         - asuma tööle või võtma end arvele Eesti Töötukassas 2 nädala jooksul pärast
             vangistusest vabanemisest;
         - mitte suhtlema temale teadaolevalt kriminaalkorras karistatud isikutega
             eelnevalt kriminaalhooldajalt luba taotlemata;
         - osalema kriminaalhooldaja poolt valitud sotsiaalprogrammis.

Määruse väljatrükk saata Viru Vanglale, Deniss Vassilevskile ja prokurörile.

Edasikaebamise kord
Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Asjaolud

14.12.2015 esitas Viru Vangla Viru Maakohtule materjalid kinnipeetava Deniss Vassliveski
kohta karistusjärgse käitumiskontrolli kohaldamiseks.

Deniss Vassilevski tunnistati süüdi Viru Maakohtu 09.01.2013.a. kohtuotsusega KarS § 199 lg
2 p 4 ja § 202 lg 1 järgi. KarS § 64 lg 1 ja § 238 lg 2 kohaldamisel mõistis kohus Deniss
Vassilevskile lõplikuks karistuseks 4 kuud vangistust. KarS § 65 lg 1 alusel luges kohus
mõistetud karistuse kaetuks Harju Maakohtu 24.01.2012 otsusega mõistetud karistusega 4
aastat 6 kuud vangistust, millest arvati kantuks perioodil 14.08.2011-09.01.2013 kantud
karistus. Lõplikult ärakandmisele kuuluvaks karistuseks seisuga 10.01.2013 jäi 3 aastat 1 kuu
ja 5 päeva vangistust.
Karistusaja alguseks luges kohus 10.01.2013.

Arvestades kinnipeetava ohtlikkuse taset ning uue kuriteo toimepanemise tõenäosust toetab Viru
Vangla kinnipeetav Deniss Vassilevski suhtes karistusjärgse käitumiskontrolli kohaldamist.
Samuti soovitab Viru Vangla kriminaalhooldaja karistusjärgse käitumiskontrolli ajaks määrata
Deniss Vassilevskile KarS § 75 lg 2 p 2, 21, 4, 7 ja 8 alusel täiendavad lisakohustused.
                                                   3



Kohtuistung

Kinnipeetav Deniss Vassilevski avaldas kohtuistungil, et tal ei ole xxxx elukohta, ta ei kavatse
xxxx jääda, ta läheb xxxx, kus vastuvõtukomisjon teda juba ootab. Arvab, et kui ta jääb elama
xxxx ja xxxx, siis hakkab ta tarvitama nii alkoholi kui ka narkootikume ja satub jälle tagasi
vanglasse. Selgitab, et tal on määratlemata kodakondsus, kavatseb peale vabanemist kiiresti
taotleda halli passi ja xxxx sõbrad, kes koos temaga vanglas karistust kandsid, aitavad tal siit
minema sõita. Kinnitab, et on normaalne ja terve inimene ning ei vaja vangla poolt pakutavaid
programme ja tema peale ei ole vaja riigi raha raisata, kuna ta sõidab siit niikui nii minema.

Prokurör leidis kohtuistungil, et karistusjärgse käitumiskontrolli kohaldamine on põhjendatud
ja selle kohaldamise eeldused on täidetud. Tegemist on isikuga, kelle puhul on väga kõrge risk
uue kuriteo toimepanemiseks, kuna tal on puudulik majanduslik toimetuleku oskus, ta tarvitab
mõnuaineid ja on mõjutatav kriminaalse tutvusringkonna poolt. Prokurör on seisukohal, et isiku
suhtes tuleb kohaldada peale vanglast vabanemist käitumiskontrolli kestusega 24 kuud ja lisas,
et xxxx sõiduks puudub kinnipeetaval kehtiv dokument ning elamisloakaardiga reisida ei saa.

Kohtumääruse põhjendused

Kohus, kuulanud ära süüdimõistetu ja prokuröri ning tutvunud Viru Vangla poolt esitatud
materjalidega leiab, et Deniss Vassilevski suhtes tuleb kohaldada karistusjärgset
käitumiskontrolli.

KrMS § 4261 järgi karistusjärgse käitumiskontrolli kohaldamise otsustab karistuse täitmise
asukoha järgse maakohtu täitmiskohtunik toimiku kohtusse saabumisest alates ühe kuu jooksul.
Karistusjärgse käitumiskontrolli kohaldamiseks arvestab kohus KarS §-s 871 sätestatud
karistusjärgse käitumiskontrolli kohaldamise aluseid ning isiku käitumist karistuse kandmise ajal.

Karistusseadustiku (KarS) § 871 lg 1 sätestab, et kohus kohaldab isiku suhtes pärast
vangistuse ärakandmist käitumiskontrolli vastavalt KarS §-s 75 sätestatule, kui: 1) isikut on
karistatud tahtliku kuriteo eest vähemalt kaheaastase vangistusega ning ta on ära kandnud
mõistetud vangistuse täies ulatuses; 2) teda on enne käesoleva lõike punktis 1 nimetatud
kuriteo toimepanemist samuti karistatud tahtliku kuriteo eest vähemalt üheaastase
vangistusega ja 3) arvestades kuriteo toimepanemise asjaolusid, süüdimõistetu isikut,
varasemat elukäiku ja elutingimusi ning käitumist karistuse kandmise ajal, on alust arvata,
et ta võib toime panna uusi kuritegusid. Sama paragrahvi lg 2 sätestab, et kui isikut on
karistatud 9. peatüki 1., 2., 6. ja 7. jaos, 11. peatüki 2. jaos või 22. peatüki 1. ja 4. jaos sätestatud
tahtliku kuriteo eest või muus peatükis sätestatud tahtliku kuriteo eest, mille koosseisutunnus on
vägivalla kasutamine, vähemalt kaheaastase vangistusega, ei eelda karistusjärgse
käitumiskontrolli kohaldamine käesoleva paragrahvi lõike 1 punktis 2 sätestatud eelnevat
karistatust.

Deniss Vassilevski puhul on KarS § 871 lg 1 kohaldamise eeldused täidetud. Deniss Vassilevski
kannab käesoleval ajal Viru Maakohtu 09.01.2013 otsusega KarS § 199 lg 2 p 4 ja § 202 lg 1
järgi mõistetud liitkaristust 6 kuud vangistust, mida kohus vähendas KarS § 238 lg 2 alusel 4
kuuni. Samuti on Deniss Vassilevskit varasemalt karistatud Harju Maakohtu 24.01.2012
otsusega KarS § 200 lg 2 p 4, 7, 8 ja § 199 lg 2 p 5, 9 järgi karistusega 4 aastat 6 kuud vangistust.
Liitkaristuse kandmise lõpp saabub eelduslikult 15.02.2016, seega kannab kinnipeetav ära
mõistetud karistuse täies ulatuses.
                                               4



Kuivõrd karistusjärgse käitumiskontrolli kohaldamiseks on oluline ka prognoos, et
süüdimõistetu võib vabaduses panna toime uusi kuritegusid, siis sellele hinnangu andmiseks
analüüsib kohus kuriteo toimepanemise asjaolusid, süüdimõistetu isikut, tema varasemat
elukäiku ja elutingimusi ning käitumist karistuse kandmise ajal.

Deniss Vassilevskit on kriminaalkorras karistatud 9-l korral ning reaalset vangistust kannab
neljandat korda. Varasemalt on toime pannud varavastaseid kuritegusid ja kasutanud selleks
vägivalda. Kuritegude soodusteguriks on olnud sõltuvusainete tarvitamine ning materiaalse
kasu saamise soov. Kohus on seisukohal, et uute kuritegude toimepanemine ei ole olnud
juhuslik ning arvestades kinnipeetava kriminaalset käitumist, ei ole tema puhul tegemist
õiguskuulekusele orienteeritud isikuga.

Kinnipeetaval on viis kehtivat distsiplinaarkaristust, seega ei ole Deniss Vassilevski käitumine
vanglas olnud seaduskuulekas. Kui süüdimõistetu ka vanglas range järelevalve tingimustes
jätkab õigusrikkumiste toimepanemist, siis puudub kohtul alus arvata, et tema käitumine
vabaduses saab olema seaduskuulekas.

Vangla iseloomustusest nähtub, et kinnipeetav on ohtlik avalikkusele. Ohustatud on kõik, kellel
on materiaalset vara ja oht seisneb varalise kahju tekitamises. Ohu ilmnemine on kõige
tõenäolisem, kui isik jätkab sõltuvusainete tarvitamist ja tal on materiaalseid probleeme.
Materiaalsete probleemide tekkimine on aga kohtu hinnangul tõenäoline, kuna isikul puudub
vabanemisel töökoht. Samuti on isikul vähene haridus ja puudub eriala, mis omakorda
raskendab tema konkurentsivõimet tööturul ja sellest tulenevalt ka tema majanduslikku
toimetulekut. Vanglas on kinnipeetav kolmel korral määratud majandustöödele, kuid ta on
keeldunud tööst, on vormistatud tööhõivesse, kuid keeldub töötamisest. Objektiivsed andmed
tema suundumisest xxxx, puuduvad. Lisaks märgib kohus, et kinnipeetaval on vangla andmetel
25.11.2015 seisuga maksmata nõudeid summas 3089,03 eurot ja vabanemisfondis on ainult
0,16 eurot.
Eeltoodust tulenevalt on kohus seisukohal, et juhul, kui isik ei suuda vabaduses hoiduda
sõltuvusainete tarvitamisest, siis võib ta üritada leida kiireid lahendusi majandusliku seisundi
parandamiseks ja sõltuvuse rahuldamiseks kuritegelikke meetmeid kasutades.

Samuti väärib märkimist, et Deniss Vassilevskil puudub vabanemisjärgselt elukoht või ei
soovinud ta seda avaldada, kuna ei soovi karistusjärgse käitumiskontrolli kohaldamist. Ka
puudub Deniss Vassilevskil kriminaalhooldaja hinnangul lähedaste toetus ning võib eeldada,
et isiku tutvusringkonda kuuluvad kriminaalse taustaga isikud arvestades tema
korduvkaristatust.

Isik on kuriteod toime pannud kas alko- või narkojoobes. Isik ise oma sõltuvusprobleeme ei
tunnista ja vangistuse jooksul on keeldunud osalemast vastavasisulistes sotsiaalprogrammides.

Kinnipeetava isikuomaduste, varasema elukäigu ja käitumise alusel on vangla poolt Deniss
Vassilevski puhul hinnatud uue kuriteo toimepanemise riski 2 aasta jooksul kõrgeks, s.o 66 %
ja uue vägivaldse kuriteo toimepanemise tõenäosuseks 51%.

Vangla hinnangul võib kinnipeetav käituda hetkeemotsioonist lähtuvalt agressiivselt, arvestab
tegudel ainult neid tagajärgi, mis puudutavad teda ennast ja tema lähedasi. Vangistuse jooksul
on kinnipeetava suhtes kohaldatud täiendavaid julgeolekuabinõusid, mis lõpetati seoses
                                                5

asjaolude äralangemisega. Varasemalt on kriminaalhooldusel olnud ühel korral, kuid oli
katseajal võetud vahi alla seoses uue kuriteo toimepanemise kahtlusega.

Eeltoodust tulenevalt leiab kohus, et Deniss Vassilevski puhul on väga suur tõenäosus tulenevalt
tema majanduslikust olukorrast, sõltuvusainete tarvitamisest, hoiakutest ja mõtlemisest, et ta
võib peale vabanemist toime panna uue kuriteo. Kohus on seisukohal, et Deniss Vassilevski
vajab siiski täiendavat abi vabaduses sotsiaalsel kohanemisel ja järelevalvet edasiste kuritegude
toimepanemise vältimiseks. Seega tuleb Deniss Vassilevski suhtes kohaldada karistusjärgset
käitumiskontrolli allutades ta kriminaalhooldaja järelevalvele, kus temaga tehakse tööd
kriminogeense käitumise muutmiseks.

KarS § 871 lg 1 alusel karistusjärgse käitumiskontrolli kohaldamisel tuleb lähtuda KarS § 75
sätestatud nõuetest. KarS § 75 lg 1 p 1 kohaselt käitumiskontrolli ajal on süüdimõistetu
kohustatud järgima kontrollnõudeid ning elama kohtu määratud alalises elukohas. Armin Rau
kinnitab, et tal ei ole vabanedes kindlat elukohta, kuid kohus on seisukohal, et elukoha
puudumine ei ole aluseks karistusjärgse käitumiskontrolli kohaldamata jätmiseks. Kohus
märgib,     et   karistusjärgse käitumiskontrolli kohaldamata jätmine elukoha puudumise
põhjendusel looks käesoleval ajahetkel olukorra, kus isik, kes on ühiskonnaohtlik ja kelle
ühiskonnaohtlikust suurendab elukohta puudumine, kuid esinevad muud KarS § 871 lg 1
kohaldamise         eelduslikud alused, seaks ohtu ühiskonna ning kodanike õigusliku
turvalisuse ootuse. Samuti oleks elukoha puudumisel KarS § 871 lg 1 kohaldamata
jätmine vastuolus käesoleva sätte mõttega, mis seisneb eelkõige uute kuritegude
ärahoidmises ja ühiskonna turvalisuse tagamises. Välistatud pole ka olukorrad, kus
ühiskonnale ohtu kujutavad isikud teatavad enne vangistusest vabanemist, et neil puudub
elukoht ja pääsevad seeläbi lihtsakoeliselt karistusjärgsest käitumiskontrollist. Samuti ei tohiks
elukohta omavad käitumiskontrollile allutatavad isikud olla ebavõrdsemas seisus võrreldes
nendega, kellel puudub elukoht. Tegemist oleks olukorraga, kus isikud, kes on täitnud
karistusjärgse käitumiskontrolli eeldused ning omavad elukohta on halvemas seisus, kui need,
kes on täitnud karistusjärgse käitumiskontrolli eeldused, on üldohtlikud ühiskonnale ning kellel
puudub elukoht. Viimasel juhul oleks isikute puhul, kellel puudub elukoht, üldse võimatu
kohaldada karistusjärgset käitumiskontrolli.

Lisaks märgib kohus, et karistusjärgne käitumiskontroll ei ole karistusvahend, vaid selle
eesmärk on hõlbustada isiku taasühiskonnastumist.

Kohus leiab, et käesoleval ajal on võimalik kõrvaldada KarS § 75 lg 1 p 1 alusel esinev takistus
ning karistuse kandmisest vabanemisel tuleb kohustada Deniss Vassilevskit leidma hiljemalt 2
nädala jooksul alates vabanemisest endale elu- või asukoht, mille alusel määratakse ta
kriminaalhooldusele vastavas piirkonnas.

Kohus juhib tähelepanu ka asjaolule, et kinnipeetaval on võimalik toetuda sotsiaalhoolekande
seaduse §-le 28, mille alusel kinnipidamiskohast vabanenutele ja teistele sotsiaalabi vajavatele
isikutele osutatakse vastavalt nende vajadustele käesolevas seaduses ettenähtud
sotsiaalteenuseid või antakse sotsiaaltoetusi või vältimatut sotsiaalabi, samuti osutatakse abi töö
leidmisel, määratakse tugiisik, vajadusel luuakse varjupaigad. Isegi, kui kinnipeetav ei saa abi
mainitud seaduse alusel, on kinnipeetaval võimalus pöörduda koostöös kohaliku omavalituse
sotsiaaltöötajaga vastavate MTÜ-de poole, kelle kaasabil on võimalus viibida teatud perioodi
jooksul turvakodus. Käesoleva võimaluse tagamist toetab ka kriminaalhooldaja
ametipositsioon, kus kriminaalhooldusseaduse § 26 kohaselt kriminaalhoolduse teostamise
käigus kriminaalhooldaja valvab kohtuotsuses märgitud kohustuste täitmise järele, abistab ja
                                                6

nõustab kriminaalhooldusalust nimetatud kohustuste täitmisel ning osutab talle sotsiaalset
kohanemist soodustavat abi. Lisaks osutatakse kriminaalhooldusalusele katseaja jooksul abi
töö, õppimis- ja elukoha leidmisel, samuti teiste isiklike probleemide lahendamisel.

KarS § 871 lg 3 sätestab, et karistusjärgse käitumiskontrolli tähtajaks määratakse kaksteist kuud
kuni kolm aastat. Kohus peab võimalikuks Deniss Vassilevski käitumiskontrolli tähtajaks
määrata minimaalse aja, s.o 12 kuud, samas kohustades teda käitumiskontrolli ajal järgima lisaks
KarS § 75 lõikes 1 sätestatud kohustustele ka KarS § 75 lõikes 2 p-des 2, 21, 4, 7 ja 8 sätestatud
kohustusi.

Kui Deniss Vassilevski ei täida KarS § 75 tulenevaid nõudeid, siis KarS § 871 lg 4 kohaselt, kui
süüdlane ei järgi kontrollnõudeid või ei täida talle pandud kohustusi, võib
kriminaalhooldusametnik teda kirjalikult hoiatada või kohus pikendada käitumiskontrolli
tähtaega korraga kuni ühe aasta võrra või määrata täiendavaid kohustusi vastavalt KarS § 75
lõikes 2 sätestatule.

KarS § 3314 kohaselt karistatakse kontrollnõude või käitumiskontrolli raames pandud kohustuse
kuritahtliku rikkumise eest karistusjärgsele käitumiskontrollile allutatud isiku poolt rahalise
karistuse või kuni üheaastase vangistusega.


(allkirjastatud digitaalselt)

Anu Ammer
kohtunik
