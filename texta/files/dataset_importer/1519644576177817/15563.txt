                                        KOHTUOTSUS
                                      EESTI VABARIIGI NIMEL

Kohus                           Pärnu Maakohus
Otsuse tegemise aeg ja koht     13.mai 2016     Paide
Kriminaalasja number            1-16-4165 (16251000153)
Kohtunik                        Sirje Lahesoo
Kohtuistungi sekretär           Kai Niidumaa
Kriminaalasi                    Artur Liedemann’i süüdistus KarS § 424 järgi
Menetlus                        Kiirmenetlus kokkuleppemenetluse erisustega
Prokurör                        Tiina Viru
Süüdistatav                     Artur Liedemann, isikukood 38707064932, elukoht xxxxxxx xxxxx
                                xxxxx, x OÜ xxxxxxxxxxxxxx, kahtlustatavana kinni-peetud
                                13.05.2016, varem karistatud 06.08. 2012 Pärnu Maakohtu otsusega
                                KarS § 424 järgi vangistusega 3 kuud tingimisi, katseaeg 1 aasta 6
                                kuud
Kaitsja (määratud)              Natalia Suvorova, vandeadvokaat

RESOLUTSIOON
1. Süüdi tunnistada Artur Liedemann KarS § 424 järgi ning mõista talle karistuseks
vangistus 8 kuud.
1.1. KarS § 68 lg 1 alusel lugeda ärakantud karistuseks eelvangistuses viibimise aeg
13.05.2016, so 1 päev.
1.2. Lõplikuks karistuseks mõista vangistus 7 (seitse) kuud ja 29 (kakskümmend üheksa)
päeva.
1.3. KarS § 73 lg 1 ja 3 alusel jätta vangistus tingimisi täielikult Artur Liedemann’i suhtes
kohaldamata. Mõistetud karistust ei pöörata täitmisele, kui Artur Liedemann 18
(kaheksateistkümne) kuulise katseaja jooksul ei pane toime uut tahtlikku kuritegu.
2. Lisakaristusena võtta Artur Liedemann’ilt KarS § 50 lg 1 alusel ära mootorsõiduki
juhtimise õigus tähtajaga 3 (kolm) kuud.
2.1. Juhtimisõiguse äravõtmise tähtaeg algab käesoleva otsuse jõustumise päevast.
2.2. Liiklusseaduse § 127 alusel kohustada Artur Liedemann’i loovutama oma juhiluba Maantee-
ametile 5 tööpäeva jooksul alates kohtuotsuse jõustumisest.
3. Menetluskulud kriminaalasjas on määratud kaitsja tasu 96,96 eurot ja sundraha 645,00
eurot.
2.1. KrMS § 2565 lg 2 alusel vähendada sundraha suurust poole võrra, st tasumisele kuuluv
sundraha on 322,50 eurot.
2.2. Välja mõista Artur Liedemann’ilt riigituludesse 96.96 eurot määratud kaitsja tasu koos
käibemaksuga ja 322,50 eurot sundraha.
2.3. Lubada Artur Liedemann’il tasuda menetluskulud (kokku 419,46 €) ositi kuue (6) kuu jooksul
alates kohtuotsuse jõustumisele järgnevast kuust, makstes esimesed viis kuud iga kuu riigituludesse
70,00 eurot ja kuuendal kuul 69,46 eurot.
2.4. Makseinfo menetluskulude tasumiseks (makserekvisiidid, konto- ja viitenumbrid) edastatakse
kohtuotsuse jõustumisel süüdimõistetule. Makseinfot on võimalik saada ka Pärnu Maakohtu Paide
kohtumaja kantseleist.
2.5. Juhul, kui Artur Liedemann ei täida menetluskulude tasumise kohustust nõuetekohaselt, tuleb
tal kanda ka kohtuotsuse täitmisega seotud kulud.

Edasikaebamise kord
Kohtuotsuse peale võib esitada apellatsioonkaebuse Tallinna Ringkonnakohtule Pärnu Maakohtu Paide
kohtumaja kaudu seoses Kriminaalmenetluse seadustiku 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse peale
                                                                                Kriminaalasi 1-16-4165

apellatsiooni ka juhul, kui kokkuleppes kirjeldatud tegu ei ole kuritegu, see on karistusseadustiku
järgi ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe. Tähtaeg apellatsioonkaebuse esitamiseks on 15 päeva alates kohtuotsuse
kuulutamisest.
Menetluskulude osas võib esitada määruskaebuse Pärnu Maakohtule 10 päeva jooksul alates päevast,
mil isik sai kohtulahendist teada või pidi teada saama.

Süüdistus
Artur Liedemann’i süüdistatakse selles, et tema 13.05.2016 kella 03.09 ajal xxxxx xxxxxxxx xxxx
vallas xxxxi-xxxxxx tee 5 kilomeetril juhtis mootorsõidukit xxxx xxxxxxx registrimärgiga xxxxxx
alkoholi tarvitamisest tingitud joobeseisundis, mis avaldus selles et tema väljahingatavas õhus oli
alkoholi-sisaldus 0.88 mg/l kohta +- 0,09 mg/l, seega oli alkoholisisaldus väljahingatavas õhus mitte
vähem kui 0,79 mg/l. Mootorsõiduki juhtimisega joobeseisundis pani Artur Liedemann toime kuriteo
KarS § 424 järgi.

Menetlus kohtus
1. Kohtuistungil kinnitas süüdistatav, et on toime pannud teo, milles teda süüdistatakse; et ta on
süüdistusest ja kokkuleppe sisust aru saanud; et ta on kokkuleppes väljendanud oma tõelist tahet
ning et ta nõustub kokkuleppega.
Kriminaaltoimiku materjalide alusel ja kohtuliku arutamise põhjal leiab kohus, et süüdistatav on toime
pannud teo, milles teda süüdistatakse ning on selle süüdi. Süüdistatava sõlmitud kokkulepe on olnud
tema tõelise tahte avaldus ning kriminaalasja menetlemisel on järgitud kokkuleppemenetlust
reguleerivaid sätteid.
Eeltoodut arvestades tunnistab kohus Artur Liedemann’i süüdi KarS § 424 järgi ning mõistab talle
karistuse vastavalt kokkuleppele.
Kokkuleppe kohaselt nõuab prokurör Artur Liedemann’i karistamist vangistusega 8 kuud. KarS § 68
alusel loetakse karistusest kantuks eelvangistuses viibimise aeg 13.05.2016, so 1 päeva. Seega
lõplikuks karistuseks mõista vangistus 7 kuud ja 29 päeva. KarS § 73 lg 1 ja 3 alusel jätta vangistus
tingimisi täielikult Artur Liedemann’i suhtes kohaldamata ning mõistetud karistust ei pöörata
täitmisele, kui Artur Liedemann 18 kuulise katseaja jooksul ei pane toime uut tahtlikku kuritegu.
Lisakaristusena võtta Artur Liedemann’ilt ära mootorsõiduki juhtimise õigus tähtajaga 3 kuud.

2. Asitõendeid ei ole. Tsiviilhagi esitatud ei ole.

3. KrMS § 175 lg 1 p-de 1 ja 9 kohaselt on menetluskuluks määratud kaitsja tasu kohtueelses
menetluses ning süüdimõistva kohtuotsusega kaasnev sundraha.
Artur Liedemann’i määratud kaitsjana osales kriminaalasja kohtueelses menetluses vandeadvokaat
Natalia Suvorova, kellele määratud tasu ja kulu koos käibemaksuga on 96,96 eurot.
KrMS § 179 lg 1 p 2 kohaselt on sundraha teise astme kuriteos süüdimõistmise korral 1,5 kuupalga
alammäära, st 645 eurot. Kuna asja menetlemisel kohaldati kiirmenetlust, vähendab kohus KrMS §-
st 2565 lg 2 alusel sundraha suurust poole võrra (322,50 €).
KrMS § 180 lg 1 kohaselt süüdimõistva kohtuotsuse korral hüvitab menetluskulud (kokku 419,46 €)
süüdimõistetu, st Artur Liedemann.
KrMS § 180 lg 3 alusel lubab kohus Artur Liedemann’il hüvitada menetluskulud ositi 6 kuu jooksul
arvates kohtuotsuse jõustumisele järgnevast kuust selliselt, et esimesel viiel kuul maksab
A.Liedemann iga kuu riigituludesse 70,00 eurot ja viimasel kuuendal kuul 69,46 eurot.
Kui Artur Liedemann menetluskulude tasumise kohustust nõuetekohaselt ei täida, tuleb tal kanda ka
kohtuotsuse sundtäitmisega seotud kulud.


/allkirjastatud digitaalselt/
Sirje Lahesoo
Kohtunik




                                                      2 (2)
