                      KOHTUMÄÄRUS
 Kohus                             Harju Maakohus

 Kohtunik                          Liili Lauri

 Määruse tegemise aeg ja koht      26. august 2016. a, Tallinn, Kentmanni kohtumaja

 Tsiviilasja number                2-15-17413
                                   XXXXavaldus pankroti väljakuulutamiseks
 Tsiviilasi

 Menetlustoiming                   pankrotimenetluse lõpetamine raugemise tõttu pärast
                                   pankroti väljakuulutamist, kohustustest vabastamise
                                   menetluse algatamine

 Menetlusosalised ja nende
                                    Avaldaja/võlgnik XXXX(isikukood XXXX, elukoht
 esindajad
                                    XXXX, e-post XXXX)
                                    Pankrotihaldur Andres Tootsman (asukoht Roseni 7,
                                    10111 Tallinn, e-post andres.tootsman@haldur.just.ee)

RESOLUTSIOON
1. Lõpetada võlgniku XXXX(pankrotis, isikukood XXXX) pankrotimenetlus raugemise tõttu
   pärast pankroti väljakuulutamist.
2. Rahuldamata tunnustatud nõuded võlgniku XXXX(pankrotis) pankrotimenetluses:
   Kohtutäitur Risto Sepp                                  95,52 eurot
   Kohtutäitur Risto Sepp                                 382,97 eurot
   Kohtutäitur Risto Sepp                                 251,78 eurot
   Kohtutäitur Katrin Vellet                              770,91 eurot
   Kohtutäitur Katrin Vellet                              131,97 eurot
   XXXX OÜ                              13 875,42 eurot
   XXXX AS                                                884,58 eurot
   XXXX AS                                                289,41 eurot


3. XXXX(pankrotis) pankrotimenetluses esitatud nõuetele vastuväiteid ei esitanud.
4. Vabastada pankrotihaldur Andres Tootsman võlgniku XXXX(pankrotis) pankrotihalduri
   kohustustest.
5. Määrata pankrotihalduri Andres Tootsman tasu summas 397 eurot, millele lisandub
   käibemaks 79,40 eurot, kokku 476,40 eurot.
6. Anda käesolevas menetluses riigi menetlusabi ja välja mõista riigi vahenditest
   pankrotihalduri tasu 397 eurot, millele lisandub käibemaks 79,40 eurot, kokku 476,40
   eurot Andres Tootsmani kasuks. Tasu kanda OÜ Kodukontor AT arveldusarvele
   EE782200221058222703.
7. Määrus saata resolutsiooni punkti nr 6 osas täitmiseks Riigi Tugiteenuste Keskusele.
8. Algatada võlgniku XXXX(pankrotis) suhtes võlgniku kohustustest vabastamise menetlus
   ja kohustada võlgnikku ennast täitma usaldusisiku kohustusi vastavalt PankrS §-le 172.
9. Avaldada teade võlgniku XXXX(pankrotis) pankrotimenetluse lõpetamisest väljaandes
   Ametlikud Teadaanded.


Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu kaudu 15
päeva jooksul alates määruse kättetoimetamisest PankrS § 164 lg 1 alusel võlgnik. PankrS §
164 lg 2 kohaselt võib võlausaldaja pankrotimenetluse lõpetamise määruse peale esitada
kaebuse, kui ta menetluse lõpetamise avalduse vastu esitas vastavalt käesoleva seaduse § 161
lõikele 2 või § 163 lõikele 2 vastuväite.

Määruse peale, millega kohus on algatanud võlgniku kohustustest vabastamise menetluse,
võib määruskaebuse esitada võlausaldaja, kes on esitanud kohtule vastuväite vastavalt PankrS
§ 171 lg-le 1.

Määruskaebuse esitamisel tuleb tasuda riigilõiv.

Asjaolud
Harju Maakohtu 07.01.2016. a määrusega kuulutati välja võlgniku XXXXpankrot. Võlgniku
XXXX(pankrotis) pankrotihaldur esitas 19.04.2016. a kohtule jaotusettepaneku ja
lõpparuande. Jaotusettepaneku kinnitas kohus 09.05.2016. a määrusega, mis jõustus edasi
kaebamata 28.05.2016. a.

Pankrotihaldur on esitanud kohtule järgmise lõpparuande:

Pankrotivara. Võlgnikul puudus igasugune vara, mida saaks arvata pankrotivarasse.

Andmed pankrotiseaduse §-s 146 nimetatud väljamaksete kohta. Vara välistamise ja
tagasivõitmise tagajärgedest tulenevate nõuete väljamakseid ei tehtud. Kulutused
massikohustuste täitmiseks puuduvad. Pankrotimenetluse kuluks on PankrS § 150 alusel
halduritasu summas 397 eurot + käibemaks 79,40 eurot, mis tasutakse riigi menetlusabi
korras.

Andmed võlausaldajatele välja makstud raha kohta. Menetluses esitati 8 nõudeavaldust
kogusummas 16 682,56 eurot, mis said ka tunnustatud.

PankrS § 153 lg 1 p 2 kohases rahuldamisjärgus tunnustatud nõuded, mis jäävad rahuldamata:
Võlausaldaja                          Tunnustatud nõue Väljamakstud         Jääb saamata
Kohtutäitur Risto Sepp                     95,52 eurot         0 eurot        95,52 eurot
Kohtutäitur Risto Sepp                    382,97 eurot         0 eurot      382,97 eurot
Kohtutäitur Risto Sepp                     251,78 eurot        0 eurot       251,78 eurot
Kohtutäitur Katrin Vellet                  770,91 eurot        0 eurot      770,91 eurot
Kohtutäitur Katrin Vellet                  131,97 eurot        0 eurot       131,97 eurot
XXXX OÜ             13 875,42 eurot        0 eurot 13 875,42 eurot
XXXX AS                                     884,58 eurot       0 eurot      884,58 eurot
XXX AS                                      289,41 eurot       0 eurot      289,41 eurot
                                                                                          2
Andmed müümata pankrotivara ja teistelt isikutelt saadaoleva vara kohta. Lõpparuande
esitamise seisuga ei ole teada tagasivõitmise võimalusi ega pankrotivara tekkimise ühtki
võimalikku allikat. Tagasivõitmise hagisid esitatud ei ole, kuriteoteadet esitatud ei ole.

Andmed halduri tegevuse kohta. Haldur viis läbi võlausaldajate üldkoosolekud, suhtles ja
pidas kirjavahetust võlgnikuga ja võlausaldajatega, avaldas nõuetekohased teadaanded
Ametlikes Teadaannetes, koostas jaotusettepaneku ja lõpparuande.

Maksejõuetuse põhjused. Pankrotiseaduse § 22 lg 5 märgitud tähenduses on võlgniku
maksejõuetuse põhjuseks „muu asjaolu“. Maksejõuetuseni viis võlgniku osalemine OÜ Viru
Kaabel ärilises ebaõnnestumises, mille järgselt võlgniku tervis järsult halvenes ja ta muutus
töövõimetuks.

Võlgniku kohustustest vabastamise menetluse algatamine. Võlgnik esitas koos
pankrotiavaldusega ka võlgniku kohustustest vabastamise avalduse, kuid ei ole esitanud
usaldusisiku kandidaati ning üldkoosolek ei ole usaldusisiku kandidatuuri arutanud, seega
täidab võlgnik ise kõiki kohustusi, mis tulenevad PankrS §-st 172. Halduril puuduvad
vastuväited.

Haldur palub kohtul kinnitada esitatud lõpparuanne ja pankrotihaldur vabastada, kinnitada
pankrotimenetluse kuluna halduritasu 397 eurot + käibemaks 79,40 eurot = 476,40 eurot,
mille kiitis heaks võlausaldajate teine üldkoosolek 19.04.2016. a. Haldur palub määrata riigi
menetlusabi korras 6 töötunni eest halduritasuks 397 eurot + 79,40 eurot = 476,40 eurot, mille
palub välja maksta OÜ Kodukontor AT kontole. Haldur palub ka algatada võlgniku
kohustustest vabastamise menetlus.

Kohtumääruse põhjendused

Pankrotiseaduse (PankrS) § 157 p 2 kohaselt pankrotimenetlus lõpeb raugemisega. PankrS §
158 lg 4 sätestab, et pärast haldurilt aruande saamist lõpetab kohus halduri ettepanekul
pankrotimenetluse raugemise tõttu, kui kohus tuvastab, et pankrotivarast ei jätku
massikohustuste ja pankrotimenetluse kulude katteks vajalike väljamaksete tegemiseks.
PankrS § 158 lg 6 järgi ei lõpeta kohus menetlust käesoleva paragrahvi lõike 4 alusel, kui
võlausaldaja või kolmas isik maksab massikohustuste ja pankrotimenetluse kulude katteks
kohtu deposiiti kohtu poolt määratud summa. Kohus teatab väljaandes Ametlikud Teadaanded
võimalusest maksta pankrotimenetluse kulude katteks kohtu määratud summa kohtu deposiiti.
Kohus on teinud 09.08.2016. a ettepaneku väljaandes Ametlikud Teadaanded võlgniku
XXXX(pankrotis) võlausaldajatele ja kolmandatele isikutele maksta pankrotimenetluse
kulude katteks kohtu deposiitkontole 2 500 eurot tähtajaga 24. august 2016. a.
Pankrotimenetluse kulusid käesolevaks ajaks deponeeritud ei ole.
Kohus, tutvunud pankrotihalduri aruandega, võtnud arvesse asjas esitatud kirjalikke tõendeid
ja hinnanud neid kogumis, leiab, et pankrotimenetlus tuleb lõpetada raugemise tõttu pärast
pankroti väljakuulutamist. Asjas on tuvastatud, et pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks. Pankrotihaldur ei ole
tuvastanud, et võlgniku maksejõuetuse põhjuseks oleks kuriteo tunnustega või raske
juhtimisveana käsitletav tegu. Võlgniku maksejõuetuse põhjuseks tuleb seega lugeda muu
asjaolu PankrS § 162 lg 3 tähenduses.

Kooskõlas PankrS §-ga 168 on käesolev kohtumäärus pankrotimenetluses rahuldamata jäänud

                                                                                            3
nõude osas täitedokumendiks. XXXX(pankrotis) pankrotimenetluses esitatud nõuetele
vastuväiteid ei esitanud

PankrS § 165 lg 3 kohaselt vabastab kohus pankrotimenetluse lõpetamisel halduri, kui
seadusest ei tulene teisiti. Kohus vabastab pankrotihalduri Andres Tootsman võlgniku
XXXX(pankrotis) pankrotihalduri kohustustest.

Vastavalt PankrS § 65 lg 1 on halduril õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära
kuulanud halduri, võlgniku ning pankrotitoimkonna arvamuse. PankrS § 65 lg 11 sätestab, et
kui kohus on kuulutanud pankroti välja PankrS § 171 lg 1¹ alusel ja võlgnikul ei ole
pankrotimenetluse kulude katmiseks piisavalt vara, määrab kohus halduri tasu PankrS § 23 lg-
te 1-3 alusel. Halduri tasu ja kulutuste hüvitamiseks võib kohus määrata menetlusabi andmise.
Menetlusabi taotluse võib esitada haldur. PankrS § 23 lg 1 kohaselt arvestab kohus tasu
suuruse määramisel ajutise halduri ülesannete mahtu ja keerukust ning ajutise halduri
kutseoskusi. Sama § lg 2 järgi on tasu suuruse arvestamise aluseks ülesannete täitmisele kuluv
aeg. Ajutine haldur esitab kohtule tööaja arvestuse andmed ja taotluse kulutuste hüvitamiseks
koos PankrS § 22 lõikes 5 nimetatud aruandega. Kulutuste hüvitamise taotluses märgib haldur
kulutuse suuruse, tekkimise põhjuse või aluse ja tekkimise aja. Ajutise halduri tunnitasu
ülemmäär on 96 eurot. Haldur on palunud määrata riigi menetlusabi korras pankrotihalduri
tasuks 397 eurot, millele lisandub käibemaks 79,40 eurot. Kuivõrd haldur on taotlenud tasu
määramist riigi menetlusabi korras, ei pea kohus halduri tasu kinnitamisel vajalikuks ära
kuulata võlgnikku ja võlausaldajaid. Kohus leiab, et halduri nõutud tasu on mõistlik,
põhjendatud ning kooskõlas tehtud töö mahuga ja halduri kutseoskustega. Tulenevalt
eelnevast määrab kohus pankrotihaldur Andres Tootsmani töötasuks 397 eurot, millele
lisandub käibemaks 79,40 eurot, kokku 476,40 eurot.

PankrS § 150 lg 4 ja tsiviilkohtumenetluse seadustiku (TsMS) § 172 lg 2 alusel jätab kohus
pankrotimenetluse kulud võlgniku kanda. Kuivõrd võlgniku varast ei piisa pankrotimenetluse
kulude katmiseks ja kohus lõpetab võlgniku XXXX(pankrotis) pankrotimenetluse raugemise
tõttu, siis määrab kohus võlgnikule pankrotihalduri taotlusel ning analoogia alusel
menetlusabi. PankrS § 65 lg 11 ja TsMS § 183 lg 2 järgi ei või pankrotihalduri tasu ja
kulutuste katteks määratud menetlusabi, mida ei mõisteta riigi tuludesse välja, olla suurem kui
397 eurot, sealhulgas seaduses ettenähtud maksud, väljaarvatud käibemaks. Seega tuleb riigi
vahenditest menetlusabi korras välja mõista pankrotihalduri tasu summas 397 eurot, millele
lisandub käibemaks 79,40 eurot, kokku 476,40 eurot.
PankrS § 66 lg 1 kohaselt on halduril õigus lisaks tasule nõuda oma kohustuste täitmiseks
tehtud vajalike kulutuste hüvitamist. Lõike 3 kohaselt kontrollib kohus lõpparuande
kinnitamisel halduri kohustuste täitmiseks tehtud kulutuste vajalikkust ja põhjendatust ning
kinnitab vajalike ning põhjendatud kulutuste suuruse. Esitatud lõpparuande kohaselt on
võlgniku XXXX(pankrotis) pankrotimenetluse ainsaks kuluks halduri tasu summas 397 eurot
ja sellele lisanduv käibemaks 79,40 eurot.


PankrS § 171 lg 1 järgi otsustab kohus võlgniku kohustustest vabastamise menetluse
algatamise lõpparuande kinnitamisel. Kohus kuulab ära võlgniku ja halduri arvamuse.
Võlausaldaja võib PankrS § 171 lõikes 2 nimetatud asjaolule tuginedes esitada võlgniku
kohustusest vabastamisele vastuväite. XXXX(pankrotis) on esitanud kohtule avalduse enda
võlgniku kohustustest vabastamiseks. Võlausaldajad ega haldur ei ole kohtule esitanud
vastuväiteid võlgniku kohustustest vabastamise menetluse algatamisele. PankrS § 171 lg 2
punktides 2-5 loetletud asjaolusid, mis takistaksid võlgadest vabastamise menetluse
                                                                                       4
algatamist, ei ole ilmnenud. Eeltoodust tulenevalt leiab kohus, et tuleb algatada võlgniku
XXXX(pankrotis) kohustustest vabastamise menetlus.
PankrS § 172 lg 1 kohaselt, kui kohus algatab võlgniku kohustustest vabastamise menetluse,
nimetab ta võlausaldajate üldkoosoleku ettepanekul usaldusisiku, kellele võlgnik teeb PankrS
§ 173 lõigetes 3 ja 6 nimetatud makseid. PankS § 172 lg 6 kohaselt võib kohus mõjuval
põhjusel, eelkõige juhul, kui usaldusisiku määramine tooks ilmselt kaasa põhjendamatuid
kulutusi ja kohus on veendunud, et võlgnik suudab usaldusisiku kohustusi ise täita, jätta
usaldusisiku määramata ja kohustada võlgnikku ennast täitma usaldusisiku kohustusi. Sel
juhul kontrollib kohus, kas võlgnik oma kohustusi täidab.
Esitatud lõpparuandest nähtuvalt ükski kolmas isik nõusolekut usaldusisikuks asumise kohta
esitanud ei ole. Tulenevalt sellest nõustub kohus halduri ettepanekuga, et võlgnikku ennast
tuleb kohustada täitma usaldusisiku ülesandeid.
Usaldusisik peab võlgnikult saadud maksed hoidma oma varast eraldi ja need vastavalt
jaotusettepanekus ettenähtud jaotistele üks kord aastas võlausaldajatele välja maksma (PankrS
§ 172 lg 2). Pankrotihaldur on kohtule edastanud võlgniku XXXXvõlausaldajate
arveldusarvete numbrid, millele usaldusisik saab teha kohustustest vabastamise menetluses
väljamakseid:

Kohtutäitur Risto Sepp - konto nr EE531010010124373017, SEB Pank;

Kohtutäitur Katrin Vellet – konto nr EE531010010124079010 SEB Pank;

Holostovi Kinnisvarahaldus OÜ – konto nr EE622200221012968029 Swedbank;

Telia Eesti AS – konto nr EE021010052037412007 SEB Pank.

Usaldusisik esitab kohtule võlgniku kohustustest vabastamise menetluse lõpuks aruande ja
menetluse lõpetamisel vabastab kohus usaldusisiku. Võlgnik on kohustatud PankrS § 173 lg
1 kohaselt tegelema mõistlikult tulutoova tegevusega ja kui tal seda tegevust ei ole, siis seda
otsima. PankrS § 173 lg 2 kohaselt peab võlgnik viivitamatult teatama kohtule ja
usaldusisikule igast elu- ja tegevuskoha vahetusest, mitte varjama saadud tulusid ning vara,
samuti andma kohtu ja usaldusisiku nõudel teavet oma tegevuse või selle otsimise, oma
sissetulekute ja vara kohta. PankrS § 173 lg 3 kohaselt loetakse võlgniku töö- või
teenistussuhtest või muust sarnasest suhtest saadud tulu või ettevõtlusest saadud tulu nõuded
loovutatuks usaldusisikule. Usaldusisik peab sellest tasude maksmiseks kohustatud isikutele
teatama. PankrS § 173 lg 4 kohaselt peab usaldusisik käesoleva paragrahvi lõikes 3
nimetatud tulust võlgnikule üle andma 25 protsenti. Kohus võib asjaolusid arvestades
määrata sellest erineva määra. PankrS § 173 lg 5 järgi ei pea võlgnik usaldusisikule üle
andma tulu, millele seadusest tulenevalt ei saa pöörata sissenõuet.
PankrS § 175 lg 1 kohaselt pärast viie aasta möödumist võlgniku kohustustest vabastamise
menetluse algatamisest otsustab kohus võlgniku taotlusel tema pankrotimenetluses täitmata
jäänud kohustustest vabastamise, tehes selle kohta määruse. PankrS § 175 lg 1¹ kohaselt võib
kohus oma kohustusi nõuetekohaselt täitnud võlgniku asjaolusid arvestades vabastada
pankrotimenetluses täitmata jäänud kohustustest ka enne viie aasta möödumist menetluse
algatamisest, kuid mitte enne kolme aasta möödumist menetluse algatamisest, eelkõige kui
võlgnik on oma kohustusi menetluse ajal nõuetekohaselt täitnud ja rahuldanud võlausaldajate
nõudeid arvestatavas ulatuses.



                                                                                              5
/allkirjastatud digitaalselt/
Liili Lauri
Kohtunik




                                6
