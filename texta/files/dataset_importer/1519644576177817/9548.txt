                         KOHTUMÄÄRUS
Kohtuasja number                2-16-10009
Määruse tegemise aeg ja koht    11. august 2016. a, Jõhvi
Kohus                           Viru Maakohus
Kohtunik                        Piret Raik
Kohtuasi                        Kohtla-Järve linna (Linnavalitsuse kaudu) avaldus M.
                                M.i pärandvara pankroti väljakuulutamiseks
Menetlustoiming                 Pankrotimenetluse lõpetamine / ajutise halduri tasu


Menetlusosalised ja esindajad   Avaldaja (pärija):          Kohtla-Järve linn (RK 75001017,
                                                            asukoht: Keskallee 19, Kohtla-
                                                            Järve, Ida-Virumaa)

                                Võlgnik                     M. M. (IK xxx surnud xxx.a,)
                                (pärandaja):
                                                            Hillar        Villers      (Jewelex
                                                            Advokaadibüroo OÜ; e-mail:
                                Ajutine pankrotihaldur:     hillar.villers@jewelex.ee)


RESOLUTSIOON

1.   Lõpetada M. M.i (isikukood xxx, surnud xxxa) pärandvara pankrotimenetlus
pankrotti välja kuulutamata raugemise tõttu.

2.     Vabastada ajutine pankrotihaldur Hillar Villers ajutise halduri kohustuste
täitmisest.

3. Määrata ja välja mõista Jewelex Advokaadibüroo OÜ (a/a nr
EE782200221056739476) kasuks pärandvara arvelt
- ajutise pankrotihalduri Hillar Villersi tasu 380 (kolmsada kaheksakümmend) eurot,
millele lisandub käibemaks 76 eurot ja
- pankrotimenetluse kulud 20 (kakskümmend) eurot, millele lisandub käibemaks 4
eurot.

Arvestades asjaolu, et vara halduri tasu ja kulude katmiseks puudub, hüvitada ajutise
halduri tasu ja kulud osaliselt, so summas 476 (nelisada seitsekümmend kuus) eurot 40
senti (koos käibemaksuga) Jewelex Advokaadibüroo OÜ (arvelduskonto nr
EE782200221056739476 Swedbank) kasuks riigi vahenditest.
1
4.   Avaldada teade Ametlikes Teadaannetes.

5. Kohtumäärus saata avaldajale ja ajutisele pankrotihaldurile.


EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest.


ASJAOLUD

1.      30.06.2016.a maakohtule esitatud avalduse kohaselt on 17.05.2015.a surnud M. M.i
pärija Kohtla-Järve linn.
Pärija taotleb M. M.i pärandvara pankroti väljakuulutamist põhjendusel, et pärandil lasuvad
kohustused ületavad pärandvara väärtust, mistõttu pärandi vastu võtnud avaldaja (PärS § 142
lg 6) on sunnitud esitama avalduse pärandvara pankroti väljakuulutamiseks.
Kohus võttis 05. juulil 2016. a pankrotiavalduse menetlusse ning nimetas ajutiseks
pankrotihalduriks Hillar Villersi.

2.      Ajutine pankrotihaldur esitas 02.08.2016. a kohtule aruande ning taotluse
pankrotimenetluse lõpetamiseks pankrotti välja kuulutamata raugemise tõttu.

Esitatud aruande kohaselt:

2.1 Võlgniku teadaolev vara:
Võlgnikul olid kontod
    - AS SEB Pank, kontojääk seisuga 08.07.2016 on 0,05 EUR;
    - AS Swedbank, kontojääk seisuga 13.07.2016.a. oli 9,50 EUR.
Sularaha võlgnikul ajutisele haldurile teadaolevalt puudub.
Kokku oli võlgnikul teadaolevalt rahalisi vahendeid seisuga 13.07.2016.a. 9,55 EUR.

Äriregistri andmetel ei oma võlgnik ei oma osalust juriidilistes isikutes. EVK andmetel
võlgnikul väärtpabereid ei ole. Maanteeameti andmetel on võlgniku nimele registreeritud
sõiduk FORD ESCORT, reg nr xxx, esmase registreerimise aeg 1986.a. Pärandvara inventuuri
läbiviija seisukoha järgi puudub sõidukil väärtus ja haldur nõustub sellega. Kinnistusameti
andmetel võlgnikul kinnisasju ei ole. Ehitisregistri andmetel võlgnikul ehitisi kui vallasasju ei
ole.

Ajutises menetluses kogutud materjalide            põhjal   kuulub    M.    M.i   pärandvarasse
arvelduskontodel olev raha 9,55 eurot.

2.2    Võlgniku teadaolevad kohustused:
Krediidiasutused ei ole teavitanud ajutist haldurit võlgniku kohustustest nende ees.
Maksu- ja Tolliameti andmetel puudus võlgnikul 13.07.2016 seisuga maksuvõlg.
Kohtutäitur Elin Vilippuse menetluses täiteasi, sissenõudja on ITM Inkasso OÜ, nõue
summas 270,34 eurot.


2
Pärandvara inventuuri koostamise ajal olid võlgnikul kohustused Folkia Eesti Filiaali ees
summas 364,47 eurot; võlgnevus ITM Inkasso OÜ ees summas 389,10 eurot (sh kohtutäituri
tasu 118,76 eurot).

Ajutisele haldurile teadaolevatel andmetel ületavad võlgniku kohustused võlgniku varasid
vähemalt ca 753,57 EUR võrra.

2.3 Ajutine haldur on seisukohal, et pärandvara arvelt ei jätku kohustuse tasumiseks ning
pärandvara suhtes on tekkinud alaline maksejõuetus. Maksejõuetuse muutumise põhjuseks on
pärandaja surm.
Ajutises menetluses kogutud materjalidest nähtub, et M. M.i pärandvara ei kata tema
kohustusi, pärandvara sisuliselt puudub.
Võlgniku maksejõuetus ei ole ajutise iseloomuga ning võlgnik on maksejõuetu (PankrS § 1
lg.2).
Haldur palub lõpetada M.M.i pärandvara pankrotimenetluse pankrotti välja kuulutamata
raugemise tõttu.


KOHTUMÄÄRUSE PÕHJENDUSED

3. Kohus        lõpetab pankrotimenetluse     raugemisega    pankrotti   välja   kuulutamata
pankrotiseaduse (PankrS) § 29 lg 1 alusel.

4. Pankrotiseaduse (PankrS) § 9 lg 2 sätestab, et võlgniku surma korral võib
pankrotiavalduse tema vara suhtes esitada ka võlgniku pärija, testamenditäitja või pärandi
hooldaja. Sel juhul kohaldatakse võlgniku pankrotiavalduse kohta sätestatut.

5.    PankrS § 29 lg 1 tulenevalt lõpetab kohus menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks.
Kohus nõustub ajutise halduri seisukohaga, et pankrotimenetluse läbiviimine pärandvara
arvelt ei ole võimalik, sest pärandvara puudub. Pankroti väljakuulutamisel tuleb halduril
massikohustusena hakata täitma võlausaldajate ees kohustusi, samuti kuuluvad hüvitamisele
pankrotivara arvelt nii ajutise kui ka pankrotimenetluses halduri kulud. Pankrotimenetluse
kulude katteks rahalisi vahendeid ei jätku, samuti ei ole menetluse käigus käesoleval juhul
võimalik pankrotivara suurendada.

6. Ajutisel halduril on õigus saada oma ülesannete täitmise eest tasu ja hüvitist ülesannete
täitmiseks tehtud vajalike kulutuste katteks (PankrS § 23).
PankrS § 23 lg 4 kohaselt, kui võlgniku avalduse alusel alustatud pankrotimenetlus
lõpetatakse raugemisega pankrotti välja kuulutamata ja võlgniku varast ei jätku vajalikeks
väljamakseteks, mõistab kohus ajutise halduri tasu ja hüvitatavad kulutused välja võlgnikult,
kuid võib määrata nende hüvitamise riigi vahenditest.

Kohus mõistab ajutise halduri tasu ja kulud välja riigi vahenditest.
Haldur palub mõista välja Jewelex Advokaadibüroo OÜ kasuks ajutise halduri tasu 380
(lisandub käibemaks 76 eurot) eurot ning kulud summas 20 (lisandub käibemaks 4 eurot),
Arvestades asjaolu, et puudub vara ajutise halduri tasu ja kulutuste hüvitamiseks, palub
haldur tasu ja kulud summas 476,40 eurot koos käibemaksuga hüvitada riigi vahenditest.


3
PankrS § 23 lg 4 teise lause kohaselt riigi vahenditest ei hüvitata ajutise halduri tasu ja
kulutusi suuremas summas kui 397 eurot (sealhulgas seaduses ettenähtud maksud, välja
arvatud käibemaks). Vastavalt PankrS § 23 lg 4 mõistab kohus ajutise halduri tasu ja kulud
kokku 476,40 eurot välja riigi vahenditest.

7. Eeltoodu alusel ja juhindudes PankrS § 29 lõpetab kohus M.Mitorfanovi pärandvara
pankrotimenetluse raugemise tõttu.


/ allkirjastatud digitaalselt /

Piret Raik
Kohtunik




4
