                         KOHTUMÄÄRUS
Kohus                             Harju Maakohus

Kohtunik                          Tiia Mõtsnik

Määruse tegemise aeg ja koht      31. august 2016.a, Kentmanni kohtumaja

Tsiviilasja number                2-16-8491

Tsiviilasi                        Tallinna linna (Tallinna Linnavaraameti kaudu) avaldus
                                  XXXXpärandvara pankroti väljakuulutamiseks

Menetlusosalised                  Avaldaja: Tallinna Linn (Tallinna Linnavaraameti
                                  kaudu), asukoht Vabaduse väljak 10, Tallinn,
                                  XXXX(isikukood XXXX, surnud 28.06.2015), pärijana
                                  Avaldaja volitatud esindaja: Priit Pärtelpoeg (e-post
                                  Priit.Partelpoeg@tallinnlv.ee)
                                  Võlgnik: XXXX(isikukood XXXX, surnud 28.06.2015)
                                  pärandvara
                                  Ajutine pankrotihaldur: Lembit Ülper (asukoht osaühing
                                  Fontala, Ristiku 10, Tallinn, telefon 6 552 302, 50
                                  13 340, e-post lembit@fontala.ee)

Kohtuistungi toimumise kuupäev    22. august 2016.a

RESOLUTSIOON
   1. Lõpetada XXXX(isikukood XXXX, surnud 28.06.2015) pärandvara
      pankrotiavalduse menetlus pankrotti välja kuulutamata raugemise tõttu.
   2. Vabastada Lembit Ülper XXXX(isikukood            XXXX,     surnud    28.06.2015)
      pärandvara ajutise halduri kohustustest.
   3. Määrata ajutise halduri Lembit Ülperi töötasuks 1296,75 eurot (sh sotsiaalmaks
      321,75 eurot) ja vajalike kulutuste hüvitise suuruseks 250 eurot, kokku 1546,75
      eurot.
   4. Menetluskulud jätta XXXX(isikukood XXXX, surnud 28.06.2015) pärandvara
      kanda (PankrS § 150 lg 4).
   5. Hüvitada riigi vahenditest ajutise halduri vajalikud kulutused summas 250 eurot
      ja ajutise halduri tasu summas 146,94 eurot (sealhulgas seaduses ettenähtud
      maksud, välja arvatud käibemaks), mis tasuda Lembit Ülperi arvelduskontole nr
      EE251010002036692001.
   6. Avaldada teade menetluse lõpetamise kohta raugemise tõttu väljaandes
      Ametlikud Teadaanded.

Edasikaebamise kord
Määruse peale võib esitada määruskaebuse 15 päeva jooksul pankrotiteate avaldamisest
väljaandes Ametlikud Teadaanded Tallinna Ringkonnakohtule Harju Maakohtu Kentmanni
kohtumaja kaudu.
Asjaolud
Tallinna linn (Tallinna Linnavaraameti kaudu) esitas 31.05.2016 avalduse XXXX(isikukood
XXXX, surnud 28.06.2015) pärandvara pankroti väljakuulutamiseks. Avalduse kohaselt on
pärijad saanud pärimismenetluse käigus teadlikuks asjaolust, et pärandvara suurus ei kata
pärandvaral lasuvaid kohustusi ning on loobunud pärandist.
Harju Maakohtu 07.06.2016 määrusega võttis kohus avalduse menetlusse ja nimetas
XXXX(isikukood XXXX, surnud 28.06.2015) pärandvara ajutiseks pankrotihalduriks Lembit
Ülperi.
Ajutise pankrotihalduri aruanne
Lembit Ülper esitas 18.08.2016 kohtule ajutise pankrotihalduri aruande. Aruande kohaselt on
järelepärimiste teel saadud andmetel võlgnikul kohustusi 9385,41 euro ulatuses ning vara 0,06
euro väärtuses. Eelnevast järeldub, et võlgniku pärandvara arvelt ei ole võimalik rahuldada
võlausaldajate nõudeid. Ajutine haldur leiab, et maksejõuetuse põhjuseks on muu asjaolu
pankrotiseaduse § 22 lg 5 tähenduses. Vara tagasivõitmise ja tagasinõudmise võimalusi ei ole
ajutine haldur tuvastanud. Kuna XXXX(surnud 28.06.2015) pärandvaras ei ole piisavalt
vahendeid pankrotimenetluse kulude katteks, siis on ajutine pankrotihaldur teinud ettepaneku
tasuda ettemaksuna pankrotimenetluse kulude katteks selleks ettenähtud arvelduskontole 1500
eurot. Kui nimetatud summat ei tasuta, siis on alus lõpetada pankrotimenetlus raugemisega.
Kohtumääruse põhjendused
Kohtuistungil jäi Tallinna linn avalduse juurde. Ajutine pankrotihaldur jäi oma aruandes
toodud seisukohtade juurde. Avaldaja ajutise halduri aruandele ning tasu suurusele
vastuväiteid ei esitanud.
Kohus, võtnud arvesse asjas esitatud kirjalikke tõendeid, ajutise halduri Lembit Ülperi
arvamust ja hinnanud neid kogumis, leiab, et XXXX(surnud 28.06.2015) pärandvara
pankrotiavalduse menetlus tuleb lõpetada pankrotti välja kuulutamata raugemise tõttu.
Pankrotiseaduse (PankrS) § 9 lg 2 kohaselt võlgniku surma korral võib pankrotiavalduse tema
vara suhtes esitada ka võlgniku pärija, testamenditäitja või pärandi hooldaja. Sel juhul
kohaldatakse pankrotiavaldusele vastavalt võlgniku pankrotiavalduse kohta sätestatut. PankrS
§ 1 lg 2 kohaselt on võlgnik maksejõuetu, kui ta ei suuda rahuldada võlausaldaja nõudeid ja
see suutmatus ei ole võlgniku majanduslikust olukorrast tulenevalt ajutine. Ajutine haldur on
tuvastanud, et XXXX(surnud 28.06.2015) pärandvara suuruseks on 0,06 eurot ning
pärandvaral lasuvad kohustused ulatuvad 9385,41 euroni. Seega ületavad kohustused vara
väärtust märkimisväärselt. Tulenevalt eeltoodust leiab kohus, et kogutud tõenditega on
kindlaks tehtud, et XXXX(surnud 28.06.2015) pärandvara on püsivalt maksejõuetu.
PankrS § 29 lg 1 kohaselt lõpetab kohus määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu. Ajutine pankrotihaldur on
tuvastanud, et XXXX(surnud 28.06.2015) pärandvaras ei ole piisavalt vara, mille arvelt
pankrotimenetluse kulusid katta. Ajutine pankrotihaldur pole aruande koostamise käigus
tuvastanud ka vara tagasivõitmise või tagasinõudmise võimalusi.
PankrS § 29 lg 3 kohaselt ei lõpeta kohus menetlust raugemise tõttu käesoleva paragrahvi
lõikes 1 või 2 sätestatud alusel, kui võlgnik, võlausaldaja või kolmas isik maksab


                                                                                           2
pankrotimenetluse kulude katteks selleks ettenähtud arvelduskontole kohtu määratud summa.
Kohus    tegi    22.08.2016     määrusega      XXXX(surnud       28.06.2015)    pärandvara
pankrotimenetlusest huvitatud isikutele ettepaneku tasuda hiljemalt 29.08.2016
pankrotimenetluse kulude katteks ettemaksuna 1500 eurot selleks ettenähtud arvelduskontole.
Teade nimetatud ettepaneku kohta on avaldatud väljaandes Ametlikud Teadaanded.
Nimetatud summat kohtu poolt määratud tähtajaks ei ole tasutud.
Kohus leiab, et kuna XXXX(surnud 28.06.2015) pärandvaras ei ole piisavalt vara
pankrotimenetluse kulude katteks ja pankrotimenetlusest huvitatud isikud pankrotimenetluse
kulude katteks tagatist andnud ei ole, siis on põhjendatud lõpetada XXXX(surnud 28.06.2015)
pärandvara pankrotiavalduse menetlus pankrotti välja kuulutamata raugemise tõttu PankrS §
29 lg 1 alusel.
PankrS § 150 kohaselt on pankrotimenetluse kulud muu hulgas ajutise halduri tasu ning
ajutise halduri tehtud vajalikud kulutused oma ülesannete täitmiseks. PankrS § 23 lg 1 ja 2
kohaselt on ajutisel halduril õigus saada oma ülesannete täitmise eest tasu, mille suuruse
määrab kohus, samuti nõuda oma ülesannete täitmiseks tehtud vajalike kulutuste hüvitamist.
Tasu suuruse määramisel arvestab kohus ajutise halduri ülesannete mahtu ja keerukust ning
ajutise halduri kutseoskusi. Kohus kontrollib ajutise halduri ülesannete täitmiseks tehtud
kulutuste põhjendatust ja kinnitab vajalike ning põhjendatud kulutuste suuruse. Tasu suuruse
arvestamise aluseks on ülesannete täitmisele kuluv aeg. Ajutine haldur esitab kohtule tööaja
arvestuse andmed ja taotluse kulutuste hüvitamiseks koos käesoleva seaduse § 22 lõikes 5
nimetatud aruandega. PankrS § 23 lg 3 kohaselt on ajutise halduri tunnitasu ülemmäär 96
eurot. PankrS § 23 lg 6 kohaselt võib kohus ajutise halduri tasu ja hüvitatavate kulutuste
tasumise määrata büroole, mille kaudu ajutine haldur tegutseb. PankrS § 150 lg 4 kohaselt
otsustab kohus pankrotimenetluse raugemise korral pankrotimenetluse kulude jaotamise
asjaolude kohaselt.
Ajutine haldur on esitatud aruande kohaselt kulutanud PankrS §-st 22 tulenevate ülesannete
täitmiseks 13 tundi ning palub määrata ajutise halduri töötasuks 975 eurot, millele lisandub
sotsiaalmaks 321,75 eurot. Töötasu arvutamisel on ajutine haldur lähtunud tunnitasu määrast
75 eurot. Kohus leiab, et ajutise halduri nõutud tasu on mõistlik, põhjendatud ning kooskõlas
tehtud töö mahuga ja ajutise halduri kutseoskustega. Avaldaja ei ole ajutise halduri tasule
vastuväiteid esitanud.
Ajutine haldur palub vajalike kulutuste hüvitise ja ajutise halduri tasu välja mõista riigi
vahenditest järgmiselt: 250 eurot vajalike kulutuste katteks ja 146,94 eurot ajutise halduri tasu
katteks.
Kohus leiab, et ajutise halduri taotlus riigi vahenditest vajalike kulutuste hüvitamiseks ja
ajutise halduri tasu maksmiseks kokku summas 396,94 eurot (sealhulgas seaduses ettenähtud
maksud, välja arvatud käibemaks) tuleb rahuldada vastavalt PankrS § 23 lg 4 ja 5, kuna kohus
lõpetab XXXX(surnud 28.06.2015) pärandvara pankrotiavalduse menetluse raugemise tõttu
ning võlgnikul puudub vara ajutise halduri tasu katteks. Samuti ei ole XXXX(surnud
28.06.2015) pärandvara pankrotimenetlusest huvitatud isikud tasunud ajutise halduri tasu ja
kulutuste katteks selleks ettenähtud arvelduskontole kohtu poolt määratud summat.

/allkirjastatud digitaalselt/
Tiia Mõtsnik
kohtunik




                                                                                               3
