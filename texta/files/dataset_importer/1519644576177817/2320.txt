                             KOHTUMÄÄRUS
 Kohus                               Tallinna Halduskohus
 Kohtunik                            Karin Kalmiste
 Määruse tegemise aeg ja koht        22.11.2016, Tallinn
 Haldusasja number                   3-16-2343
 Haldusasi                           Maksu- ja Tolliameti taotlus täitmist tagavate toimingute
                                     sooritamise loa saamiseks
 Menetlusosalised                    Taotleja - Maksu- ja Tolliamet, volitatud esindaja Marion
                                     Kurg
                                     Isik, kelle suhtes haldustoiminguks luba taotletakse – Ü.P.
                                     (isikukood xxxxxxxxxxx)
 Asja läbivaatamise vorm             Lihtmenetlus

     RESOLUTSIOON
     1. Rahuldada Maksu- ja Tolliameti taotlus ning anda Maksu- ja Tolliametile luba taotleda
     Eesti Vabariigi kasuks (Maksu- ja Tolliameti kaudu) kinnistusraamatusse kohtuliku hüpoteegi
     seadmist summas 14 534,25 eurot (neliteist tuhat viissada kolmkümmend neli eurot ja
     kakskümmend viis senti) Ü.P.le (P.; isikukood xxxxxxxxxx) kuuluvale kinnisasjale asukohaga
     xxxxxxxxx, registriosa numbriga xxxxxxxxx.
     2. Toimetada määrus kätte Maksu- ja Tolliametile, kellel tuleb kohut viivitamata teavitada
     käesoleva loa alusel täitetoimingute sooritamisest. Seejärel toimetada määrus kätte Ü.P.le.

     Edasikaebamise kord
     Määruse peale võivad maksuhaldur ja isik, kelle õigusi määrus puudutab, esitada Tallinna
     Halduskohtu kaudu määruskaebuse Tallinna Ringkonnakohtule 15 päeva jooksul arvates määruse
     kättetoimetamisest.



TAOTLUS JA SELLE PÕHJENDUSED
1.      Maksu- ja Tolliamet (MTA) esitas Tallinna Halduskohtule 18.11.2016 taotluse anda luba
hüpoteegi seadmiseks Ü.P.le kuuluvale kinnisasjale asukohaga xxxxxxxx, registriosa numbriga xxxxxxx.
2.         Maksuhaldur põhjendab taotlust järgmiselt.
2.1. Maksuhaldur tegeleb Tuka KVE OÜ (registrikood 11127146) maksuvõlgade sissenõudmisega.
Seisuga 18.11.2016 on Tuka KVE OÜ maksuvõlg 38 931,15 eurot, sh põhivõlga 19 032,46 eurot ja
arvestuslikku intressi 19 898,69 eurot.
Tuka KVE OÜ maksuvõlg on tekkinud 08.01.2014 maksuotsusega nr 12.2-3/14225-53 täiendavalt
tasumisele määratud ja tasumata jäetud maksukohustusest summas 6 180,88 eurot (maksustamisperiood
02.2012 kuni 06.2012), Tuka KVE OÜ poolt esitatud maksudeklaratsioonides arvestatud maksusummade
ja maksude laekumiste vahena 11 538 euro ulatuses (periood 11.2013 kuni 05.2014), tasumata
maamaksust summas 32,25 eurot ning tasumata maksukohustustelt arvestatud arvestuslikust intressist
summas 11 113,62 eurot.
2.2. Maksuhaldur alustas 09.11.2016 korraldusega nr 13-7/706-4 Tuka KVE OÜ endise juhatuse liikme
Ü.P. (kes oli juhatuse liige kuni 06.2014) suhtes vastutusotsuse koostamisele suunatud maksumenetluse.
Maksumenetluse eesmärgiks on vastutusotsuse koostamine maksukorralduse seaduse (MKS) § 40 alusel,
mille tulemuseks võib olla Ü.P. solidaarne vastutus koos Tuka KVE OÜ-ga 08.01.2014 maksuotsusega
nr 12.2-3/14225-53 täiendavalt tasumisele määratud, ent tasumata jäetud maksukohustuste ning
arvestatud intressi tasumise eest MKS § 40 lg 1 ja MKS § 96 lg 1 tähenduses. Maksuhaldur on
maksuotsusega tuvastanud, et Tuka KVE OÜ ei kasutanud alltöövõttu Forbsen OÜ-lt ehitusobjektidel
Kallaste Vabatahtlik Tuletõrjedepoo ning Ilmatsalu 3, mistõttu on Tuka KVE OÜ Forbsen rekvisiitidega
arvete nr 521 (04.02.2012), nr 543 (29.02.2012), nr 561 (24.03.2012), nr 565 (29.03.2012), nr 633
(16.05.2012), nr 697 (31.05.2012) ja nr 716 (18.06.2012) alusel deklareerinud ja arvestanud alusetult
sisendkäibemaksu summas 4 404,8 eurot. Samuti on maksuhaldur kindlaks teinud, et Tuka KVE OÜ ei
kasutanud alltöövõttu Murteks OÜ-lt objektil Rannu staadion, mistõttu on Tuka KVE OÜ Murteks
rekvisiitidega arve nr 90 (11.06.2011) alusel deklareerinud alusetult sisendkäibemaksu summas 420
eurot.
Lisaks tegi maksuhaldur ka kindlaks, et Tuka KVE OÜ ei ole tegelikkuses teinud tehinguid Forbsen OÜ
ja Murteks OÜ-ga, seega on viimastele tehtud väljamakseid kogusummas 28 930,80 eurot ettevõtlusega
mitteseotud väljamaksed, mis kuuluvad maksustamisele tulumaksuga.
Maksuotsusega otsustas MTA vähendada perioodi 02.2012 kuni 06.2012 sisendkäibemaksu summas 4
821,80 eurot, mille tulemusel suurenes samas summas tasumisele kuuluv käibemaks ning suurendada
perioodi 02.2012 kuni 06.2012 tulumaksukohustust 8 585,82 euro võrra. Tehingud hinnati ümber MKS
§ 83 lg 4 alusel ning maksu määramise õiguslikud alused on käibemaksuseaduse (edaspidi KMS) § 29 lg
1 ja lg 2, § 31 lg 1 ning tulumaksuseaduse (edaspidi TuMS) § 51 lg 1 ja lg 2 p 3 ja TuMS § 54 lg 4.
2.3. MKS § 96 lg-s 6 nimetatud vastutusotsuse tegemist välistavaid asjaolusid ei esine ning vastutusotsuse
menetluslikud eeldused on täidetud: Tuka KVE OÜ-l on maksuvõlg, maksuvõla sissenõudmine ei ole
aegunud ning maksuvõlga ei ole kustutatud. Samuti on säilinud äriühingu õigusvõime. Vastutusotsuse
koostamisele suunatud menetluse käigus nõuab maksuhaldur Ü.P.lt sisse 08.01.2014 maksuotsusega nr
12.2-3/14225-53 Tuka KVE OÜ-le tasumisele kuuluvad maksukohustused (maksustamisperiood 02.2012
kuni 06.2012), millest seisuga 18.11.2016 on tasumata 6 180,88 eurot. Nimetatud maksukohustuselt on
seisuga 18.11.2016 arvestatud intressi summas 11 753 eurot. Ü.P.lt nõutava intressi suuruseks on 5324,39
eurot.
Kuna maksuhalduril on tekkinud kahtlus, et võib esineda põhjuslik seos Tuka KVE OÜ endise juhatuse
liikme kohustuste tahtliku rikkumise ja maksuvõla tekkimise vahel, siis rakendub maksuhalduri
hinnangul antud juhul viieaastane maksusumma määramise tähtaeg. Aegumistähtaeg algab selle
maksudeklaratsiooni esitamise tähtpäevast, mida ei esitatud või milles esitatud andmete alusel
maksusumma valesti arvutati. Kuna vanim 08.01.2014 maksuotsusega nr 12.2-3/14225-53 määratud
maksukohustus pärineb 2012.a aprillikuust (nõue muutus sissenõutavaks 10.05.2012), siis rakendades 5-
aastast aegumistähtaega, hakkab Tuka KVE OÜ maksuvõlgnevuste sissenõudmine aeguma 2017.a
maikuust.
Käesoleval juhul on aga aegumine tulenevalt maksuotsuse vaidlusest peatunud. MKS § 99 lg 1 p 2 alusel
peatub maksusumma määramise aegumine maksuotsuse vaidlustamise ajaks kuni selles asjas tehtud
lõpliku lahendi jõustumiseni. Tuka KVE OÜ esitas Tallinna Halduskohtusse kaebuse maksuotsuse
tühistamiseks 14.03.2014. Tallinna Ringkonnakohtu 21.01.2016 otsus haldusasjas nr 3-14-50517, millega
jäeti Tuka KVE OÜ kaebus rahuldamata ning maksuotsus muutmata jõustus 23.03.2016. Seega on
maksusumma määramise aegumine peatunud 1 aastaks ja 11 kuuks ehk arvestades maksuotsuse vaidlust
hakkab Tuka KVE OÜ maksuvõlgnevuste sissenõudmine tahtluse korral aeguma 04.2019.



                                                                                                 2(6)
2.4. Maksuhaldur on viinud läbi omapoolseid täitetoiminguid Tuka KVE OÜ-lt maksuvõla
sissenõudmiseks. Maksuhaldurile teadaoleval omab äriühing arvelduskontosid ainult SEB AS-is ning
Nordea Bank Finland PLC Eesti filiaalis.
03.03.2014 väljastas MTA SEB AS-le ning Nordea Bank Finland PLC Eesti filiaalile Tuka KVE OÜ
maksuvõla sundkorras sissenõudmiseks korraldused nr 13-2.7/113686 ja nr 13-2.7/113687. Kontode
arestimise tulemusel laekumisi maksuotsusega määratud maksuvõla katteks toimunud ei ole.
Täitemenetluse jätkamiseks on maksuhaldur 12.03.2014 ning 31.07.2015 edastanud Kohtutäiturite- ja
pankrotihaldurite kojale täitmisavaldused.
Elektroonilise kinnistusraamatu andmetel kuulub võlgnikule osa ½ kinnistust registriosa nr-ga xxxxxxx,
kinnistu suuruseks 2009 m2. Kinnistu asub xxxxxxxx. Täitemenetluse raames on korraldatud 4
enampakkumist, mis on kõik nurjunud. Viimane enampakkumine nurjus 06.09.2016 hinnaga 7 173 eurot.
Muu registervara võlgnikul puudub. Seega isegi kui võlgnikule kuuluv kinnistu õnnestuks realiseerida ei
saaks selle arvelt maksuhalduri nõuded rahuldatud.
2.5. Maksuhalduril on põhjendatud kahtlus, et pärast vastutusotsuse väljastamist võib selle sundtäitmine
maksukohustuslase tegevuse tõttu osutuda oluliselt raskemaks või võimatuks.
Ü.P. varasem käitumine Tuka KVE OÜ majandustegevuse korraldamisel, sh võltsarvete kajastamine
äriühingu raamatupidamises eesmärgiga äriühingu tasumisele kuuluva käibemaksu vähendamine ning
äriühingust rahaliste vahendite maksuvabalt väljaviimine ning teadlik maksuseaduste rikkumine,
iseloomustavad tema suhtumist avalik-õiguslikesse kohustustesse. Seega on MTA arvates tõenäoline, et
sarnaselt võidakse suhtuda ka vastutusotsusega määratavasse vastutuskohustusse ning sellest
hoidumiseks asuda vara võõrandama. MTA-le kättesaadavate andmete kohaselt ei saa Ü.P. regulaarselt
töötasu väljamakseid ühestki äriühingust. Ü.P. sissetulek on ilmselgelt ebapiisav (olematu)
vastutusotsusega kavandatava kohustuse täitmiseks ja tõenäoliselt esineb vajadus tulevikus
vastutusotsuse sundtäitmiseks. Seetõttu ning arvestades maksumenetluse ja võimaliku kohtumenetluse
pikkust leiab taotleja, et on vajalik, proportsionaalne ja põhjendatud täitmist tagavate toimingute
sooritamine enne rahalise nõude või kohustuse määramist, kuna meetmete mitterakendamise korral võib
haldusakti täitmine olla raskendatud või koguni muutuda võimatuks. Maksu- ja Tolliameti taotluse
rahuldamata jätmine võib otseselt mõjutada võlgnevuse sissenõudmist ning sellega kahju tekitamist
riigile.
2.6. Maksuhaldur on tuvastanud, et kinnistusraamatu elektroonilise andmebaasi kohaselt kuulub Ü.P.le
46,20 m2 korteriomand asukohaga xxxxxxxx, registriosanumbriga xxxxxxxx. Kinnistusportaali
www.kv.ee andmetel on sarnase korteri ruutmeetri hinnaks 1400 eurot. Seega hindab maksuhaldur korteri
väärtuseks 64 000 eurot. Nimetatud kinnisasjale hüpoteekide seadmine on proportsionaalne äriühingu
maksuvõlgnevusega ja eeldatavate täitekuludega.
2.7. MTA hinnangul peaks hüpoteek tagama ka eeldatavad täitekulud.
Kohtutäituri põhitasu arvutatakse sissenõude suurusest (KTS § 35). KTS § 35 lg 3 kohaselt on nõude
summalt 6401–13 000 eurot kohtutäituri põhitasu 9,5% nõude summast, kuid mitte rohkem kui 1182
eurot. Vastutusmenetluse raames Ü.P.lt sisse nõutava maksukohustuse suuruseks kokku on 11 505,27
eurot, mis koosneb maksuotsusega nr 12.2-3/14225-53 määratud summast 6 180,88 eurot ning arvestatud
intressist summas 5 324,39 eurot. Nimetatud summalt on arvestatav kohtutäituri põhitasu 1 093 eurot.
Täitetoimingu lisatasu puhul võib kinnistu puhul arvestada võimaliku lisatasuga enampakkumise
korraldamise, läbiviimise ja tulemi jaotamise eest, mis on KTS § 45 lg 1 kohaselt kuni 3% vara
müügihinnast. MTA taotluses on kohtuliku hüpoteegiga koormatava hinnanguliseks turuväärtuseks 64
000 eurot, millest 3% moodustaks 1 920 eurot. Menetluse alustamise tasu on KTS § 34 kohaselt 15,97
eurot. Seega oleks kohtutäituri tasu suuruseks Ü.P. puhul maksimaalselt 3 028,98 eurot (15,98+ 1 093+
1 920).
2.8. MKS § 136¹ lg 3 kohaselt lõpetab maksuhaldur Ü.P. vastu suunatud täitetoimingud hiljemalt kahe
tööpäeva jooksul, kui täitetoimingu sooritamise tingimuse asjaolu on ära langenud või kui Ü.P. on
                                                                                                3(6)
esitanud tagatise võimaliku rahalise nõude või kohustuse tagamiseks, valides tagatise liigi vastavalt MKS
§-s 122 loetelule. Asendustagatise esitamisel tuleks arvestada asjaoluga, et esitatav tagatis peab lisaks
maksuhalduri nõudele katma ka sundtäitmise kulud, mille suurus oleneb tagatise liigist (MKS § 122). Kui
Ü.P. soovib tagatissumma kanda deposiiti, siis on kantava deposiidi väärtuseks 11 505,27 eurot.


KOHTU PÕHJENDUSED
3. Halduskohtumenetuse seadustiku (HKMS) § 264 lg-s 1 on sätestatud, et kohus annab seadusega
sätestatud juhtudel haldustoimingu tegemiseks loa või pikendab seda.
4. HKMS § 264 lg 2 kohase taotluse loa saamiseks esitab selleks volitatud haldusorgan kirjalikult koos
põhjendusega ning seaduses ettenähtud ja asja otsustamiseks vajalike tõendite ja seletustega. Kohus võib
nõuda täiendavate tõendite või seletuste esitamist. HKMS § 264 lg 4 kohaselt otsustab kohus loa andmise
viivitamatult kirjaliku määrusega ainuisikuliselt lihtmenetluses.
MKS § 1361 ei sätesta maksukohustuslase seletuse esitamist maksuhalduri täitetoimingute sooritamiseks
loa andmise menetluses. Kuna antud juhul ei näe seadus ette seletuse küsimist isikult, kelle suhtes
sooritatavaks toiminguks loa andmist otsustatakse, samuti ei tulene seadusest kohustust otsustada asi
kohtuistungil, siis otsustab kohtunik loa andmise ainuisikuliselt, viivituseta ja kohtuistungit pidamata.
5. MKS § 1361 lg 1 sätestab, et kui maksude tasumise õigsuse kontrollimisel tekib põhjendatud kahtlus,
et pärast maksuseadusest tuleneva rahalise nõude või kohustuse määramist võib selle sundtäitmine
maksukohustuslase tegevuse tõttu osutuda oluliselt raskemaks või võimatuks, võib maksuhalduri juht või
tema volitatud ametnik teha halduskohtule taotluse loa saamiseks, et sooritada MKS § 130 lõikes 1
sätestatud täitetoimingud. Maksuhalduril on muuhulgas õigus taotleda kinnisasjale,
laevakinnistusraamatusse kantud laevale või tsiviilõhusõidukite registrisse kantud õhusõidukile
hüpoteegi seadmist (MKS § 130 lg 1 p 2).
6. MKS § 1361 lg-s 1 nimetatud loa andmine eeldab esmalt, et maksuhaldur on läbi viimas menetlust,
mille eeldatavaks tulemuseks on isiku maksukohustuse kindlaksmääramine ning teiseks peab esinema
põhjendatud kahtlus, et pärast maksuseadusest tuleneva rahalise nõude või kohustuse määramist võib
selle sundtäitmine maksukohustuslase tegevuse tõttu osutuda oluliselt raskemaks või võimatuks. Kohus
ei kontrolli seejuures üksikasjalikult seda, kas käimasoleva maksumenetluse tulemusena maksuhalduri
poolt eelduslikult tehtav maksuotsus oleks õiguspärane. Võimaliku maksuotsuse sisuline kohtulik
kontroll on võimalik pärast sellise otsuse tegemist esitatava kaebuse alusel. MKS § 1361 lg 1 nimetatud
loa andmisel saab kohus lähtuda maksuhalduri kinnitusest, et maksumenetlus on käimas. Taotluse
rahuldamiseks ei oleks alust, kui maksuhalduri esitatud andmete põhjal oleks kavandatava maksuotsuse
või vastutusotsuse tegemine ilmselgelt õigusvastane. Halduskohus otsustab maksuhaldurile täitmist
tagavate toimingute sooritamiseks loa andmise olukorras, kus tuleb tegutseda ennetavalt ja puuduvad
kindlad tõendid isiku käitumise kohta tulevikus. Seega on tegemist prognoosiga, kus maksuhalduril ja
halduskohtul tuleb hinnata isiku käitumise võimalikkust ja kahjulike tagajärgede saabumise tõenäosust.
7. MKS § 1361 lg 2 kohaselt peavad taotluses olema märgitud järgmised andmed: 1) põhjendus, millest
nähtub võimaliku maksukohustuse sissenõudmise oluline raskenemine või võimatus; 2) võimaliku
rahalise nõude või kohustuse hinnanguline suurus; 3) andmed tagatise kohta, mille esitamisel
maksuhaldur lõpetab täitetoimingud; 4) üks või mitu käesoleva seaduse § 130 lg 1 või täitemenetluse
seadustikus sätestatud täitetoimingutest ning põhjendus, miks maksuhaldur peab valitud toimingu
tegemist vajalikuks.
Esitatud taotlus vastab kohtu hinnangul MKS § 1361 lg-s 2 sätestatud nõuetele ja on vajalikul määral
põhistatud. Kohtule on esitatud taotluse lahendamiseks vajalikud tõendid ja selgitused.
8. Maksuhaldur on sisse nõudmas Tuka KVE OÜ maksuvõlga. Maksuhaldur alustas 09.11.2016
korraldusega nr 13-7/706-4 Tuka KVE OÜ endise juhatuse liikme Ü.P. (kes oli juhatuse liige perioodil
29.04.2005-05.06.2014) suhtes vastutusotsuse koostamisele suunatud maksumenetluse (tl 47-50).
                                                                                                 4(6)
Maksuhaldur leiab, et Ü.P. on Tuka KVE OÜ juhatuse liikmena rikkunud MKS §-s 8 sätestatud
kohustusi, mis on aluseks tema suhtes vastutusotsuse koostamisele MKS § 40 lg 1 ja § 96 lg 1 tähenduses.
Ü.P. oli maksukohustuse tekkimise ajal Tuka KVE OÜ juhatuse liige. Maksuhalduri tuvastatud asjaolude
järgi on Ü.P. juhitud äriühing deklareerinud ja arvestanud alusetult sisendkäibemaksu kogusummas 4
824,8 eurot. Samuti on äriühing teinud ettevõtlusega mitteseotud ja maksustamisele kuuluvaid
väljamakseid kogusummas 28 930,80 eurot. Selline tegevus, sh võltsarvete kajastamine äriühingu
raamatupidamises, viitab maksuhalduri hinnangul teadlikule maksuvõla tekitamisele ja selle tasumisest
hoidumisele. Seega on võimalik Ü.P. vastutus äriühingu maksuvõla eest ning täidetud on MKS § 1361 lg-
s 1 sätestatud eeldus, et kontrolli tõenäoliseks tulemuseks on rahalise nõude või kohustuse määramine.
9. Samuti on täidetud MKS § 1361 lg-s 1 sätestatud eeldus, et kontrolli tulemusel antava haldusakti
sundtäitmine võib osutuda oluliselt raskemaks või võimatuks tulenevalt maksukohustuslase tegevusest.
Kohus nõustub taotleja põhjendustel tugineva hinnanguga, et Ü.P. eelnevat maksuõiguslikku käitumist
arvestades võib isik hakata tema suhtes algatatud vastutusmenetlusest teadasaamisel maksukohustusest
kõrvale hoidma ja end varatuks muutma. Sellisel juhul võib vastutusotsuse sundtäitmine muutuda
võimatuks või vähemalt raskeks. Sellele viitab Ü.P. käitumine Tuka KVE OÜ juhatuse liikmena
(maksuvõla tekitamine, selle tasumisest hoidumine ning äriühingust raha väljaviimine), mis näitab tema
suhtumist avalik-õiguslike kohustuste täitmisesse ning annab alust kahtluseks, et ta võib sarnaselt suhtuda
ka vastutusotsuse täitmisesse. Taolise olukorra tekkimise vältimiseks on vajalik anda maksuhaldurile
luba võimaliku tulevase vastutusotsuse täitmist tagavate toimingute sooritamiseks enne kohustuse
kindlaksmääramist.
10. Taotleja on selgitanud, et Tuka KVE OÜ maksuvõlga ei ole õnnestunud sundtäitmise toimingute
tulemusena äriühingult sisse nõuda. Sissenõudmise alustamisest on möödunud enam kui 3 kuud –
maksuhaldur alustas sissenõudmisega 04.03.2014 korraldustega pangakontode arestimise kohta
(korraldus nr 13-2.7/117378 ja korraldus nr 13-2.7/117392 – tl 52-55). On ilmnenud, et äriühingul
arvestatav registervara puudub ning pangakontodel maksukohustuse katteks vahendeid ei ole.
Äriühingul olemasoleva kinnisasja (äriühingule kuulub ½ kinnistust registriosa numbriga 12287502)
arvelt ei ole maksuhalduri nõudeid võimalik rahuldada, arvestades et korraldatud enampakkumised on
kõik nurjunud, viimane hinnaga 7173 eurot (tl 36-37).
Maksusumma määramise aegumistähtaeg ei ole möödunud (MKS § 98). Taotlusest ja sellele lisatud
dokumentidest nähtuvalt ei esine MKS § 96 lg-s 6 nimetatud aluseid, mis välistaksid vastutusotsuse
tegemist ning Tuka KVE OÜ õigusvõime ei ole lõppenud.
11. Kohus leiab, et valitud abinõu – Ü.P.le kuuluvale kinnisvarale hüpoteegi seadmine määratava
maksukohustuse suuruses summas on põhjendatud.
Ü.P. omab ainsa registervarana korterit, millele hüpoteegi seadmine maksuhalduri taotletud ulatuses on
põhjendatud. Arvestades maksukohustust ning maksukohustuslase vara ja selle väärtust, koormab
maksuhalduri taotletud viisil täitetoimingu sooritamine maksukohustuslast minimaalselt ning seeläbi on
tagatud ka maksuhalduri nõude ja täitekulude täitmine. Hüpoteegi seadmine ei piira kinnisasjade
käsutamist, kuid tagab maksuhalduri nõude täitmise.
Seega on maksuhalduri taotletud täitetoimingu sooritamine proportsionaalne viis maksuhalduri nõude ja
võimalike täitekulude tagamiseks. Vastutusmenetluse raames Ü.P.lt sisse nõutava maksukohustuse
suuruseks kokku on 11 505,27 eurot, mis koosneb maksuotsusega nr 12.2-3/14225-53 määratud summast
6 180,88 eurot ning arvestatud intressist summas 5 324,39 eurot. Nimetatud summalt on maksuhaldur
märkinud arvestatavaks kohtutäituri põhitasuks 1 093 eurot, menetluse alustamise tasuks 15,98 eurot,
täitetoimingu lisatasuks enampakkumise korraldamise, läbiviimise ja tulemi jaotamise eest 1920 eurot
(so 3% vara müügihinnast, arvestusega, et hinnanguline turuväärtus on 64 000 eurot). Kohtu hinnangul
vastavad arvestatavad täitekulud KTS § 29 lg-le 1, §-ile 34, § 35 lg-le 3 ning § 45 lg-le 1. Seetõttu on
põhjendatud hüpoteegi seadmine kogusummas 14 534,25 eurot (so kohtutäituri tasu kogusummas
3028,98 eurot, Ü.P.lt sissenõutav maksukohustus summas 6 180,88 eurot ning intress summas 5324,39
eurot).
                                                                                                  5(6)
12. Taotluses on märgitud, et tulenevalt maksuhaldur lõpetab MKS § 136¹ lg 3 kohaselt Ü.P. vastu
suunatud täitetoimingud hiljemalt kahe tööpäeva jooksul, kui täitetoimingu sooritamise tingimuse asjaolu
on ära langenud või kui Ü.P. on esitanud tagatise võimaliku rahalise nõude või kohustuse tagamiseks,
valides tagatise liigi vastavalt MKS §-s 122 loetelule. Asendustagatise esitamisel tuleks arvestada
asjaoluga, et esitatav tagatis peab lisaks maksuhalduri nõudele katma ka sundtäitmise kulud, mille suurus
oleneb tagatise liigist (MKS § 122).
Kui Ü.P. soovib tagatissumma kanda deposiiti, siis on kantava deposiidi väärtuseks 11 505,27 eurot (so
tasumata maksusumma 6 180,88 eurot ja Ü.P.lt nõutav intress summas 5324,39 eurot).
13. Kohus leiab ülaltoodut arvestades, et taotluse rahuldamine maksuhalduri märgitud viisil ja suuruses
on vajalik, proportsionaalne ja põhjendatud.


/allkirjastatud digitaalselt/
Karin Kalmiste
kohtunik




                                                                                                 6(6)
