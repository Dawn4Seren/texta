                         KOHTUMÄÄRUS
Kohus                            Tartu Maakohus

Määruse tegemise aeg ja koht     21. aprill 2016 Võru kohtumaja Põlvas, Võru tn 12

Asja number                      1-14-9742

Kohtunik                         Rita Kulberg

Asi                              Tartu Vangla kriminaalhooldusosakonna Põlva esinduse
                                 erakorraline ettekanne süüdimõistetu Cristo Muuga
                                 karistuse täitmisele pööramiseks
                                 Cristo Muuga isikukood 39312236832; elukoht
                                 xxxxxxxxxx-
Süüdimõistetu                    xxxxxxxxxxxxxxxxxxxxxxxxxxxxxxxxxxxxxxxxxxx


Kirjalik menetlus

RESOLUTSIOON

Jätta Tartu Vangla kriminaalhooldusosakonna Põlva talituse erakorraline ettekanne
süüdimõistetu Cristo Muuga karistuse täitmisele pööramiseks läbi vaatamata.

Määrus kätte toimetada süüdimõistetule ja saata teadmiseks kriminaalhooldusosakonnale.

Edasikaebe kord
Määruse peale võib süüdimõistetu esitada Tartu Maakohtule Võru kohtumaja (Põlvas, Võru
tn 12) kaudu määruskaebuse 15 päeva jooksul alates päevast, mil isik sai vaidlustatavast
kohtumäärusest teada või pidi teada saama.

Kohtu poolt tuvastatud asjaolud, määruse põhjendused

Tartu Maakohtu 19.11.2014 otsusega tunnistati Cristo Muuga süüdi KarS § 121 järgi ja
karistati vangistusega 4 kuud. KarS § 65 lg 2 alusel suurendati Cristo Muugale mõistetavat
karistust Tartu Maakohtu 22.11.2013 otsusega mõistetud ja ärakandmata karistuse, s.o 4 kuud
vangistust võrra ning Cristo Muugale liitkaristuseks mõisteti 8 kuud vangistust. KarS § 68 lg
1 alusel arvati Cristo Muuga eelvangistuses viibitud aeg 13.-14.10.2014, s.o 2 päeva
karistusaja hulka ja Cristo Muugale kandmisele kuuluvaks karistuseks mõisteti 7 kuud 28
päeva vangistust. KarS § 69 lg 1 ja 3 alusel asendati Cristo Muugale mõistetud vangistus 7
kuud 28 päeva üldkasuliku tööga 476 tundi, mille tegemise tähtajaks määrati 1 aasta 6 kuud
alates kohtuotsuse jõustumisest. KarS § 69 lg 4 alusel kohustati Cristo Muugat üldkasuliku
töö tegemise tähtaja kestel täitma KarS § 75 lg 1 p-des 1-6 sätestatud kontrollnõudeid.
Kohtuotsus jõustus 05.12.2014.

Tartu Vangla kriminaalhooldusosakonna Põlva esindus on 29.03.2016 kohtule esitanud
erakorralise ettekande koos lisadega (tl 112-140), mille kohaselt Cristo Muuga hoiab kõrvale
üldkasuliku töö sooritamisest ning ei ole täitnud korrektselt registreerimiskohustust.
Kriminaalhooldaja ettepanek on pöörata karistus täitmisele.

Kohus leiab, et erakorraline ettekanne tuleb jätta läbi vaatamata.

Käesolevaks ajaks on jõustunud Tartu Maakohtu 06.04.2016 otsus kriminaalasjas 1-16-2794,
millega on Cristo Muugat karistatud KarS §-de 121, 344 lg 1 ja 345 lg 1 järgi ja mõistetud
uus liitkaristus, mis sisaldab ka Tartu Maakohtu 19.11.2014 otsusega mõistetud karistust.
Cristo Muugale mõistetud liitkaristus ( vangistus) kuulub reaalselt kandmisele. Seega
sisaldub karistus, mille täitmisele pööramist erakorralises ettekandes taotletakse, juba teise
kohtuotsusega mõistetud liitkaristuses ja seda ei saa enam eraldi täitmisele pöörata. Sellises
olukorras peab kohus põhjendatuks jätta erakorraline ettekanne sisuliselt läbi vaatamata.


/allkirjastatud digitaalselt/
Kohtunik Rita Kulberg




                                                                                            2
