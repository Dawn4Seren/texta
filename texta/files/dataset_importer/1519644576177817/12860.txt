                  KOHTUMÄÄRUS
Kohus                           Viru Maakohus

Määruse tegemise aeg            13.06.2016
                                Jõhvi kohtumaja
ja koht

Kohtuasja number                1-13-6075

Kohtunik                        Anne PALMISTE

Kohtuistungi sekretär           Jane VÄLI

Prokurör                        Kristiina ERTE

                                Viru Vangla materjalid Sergei SABUROVI suhtes
Kohtuasi                        tingimisi    enne     tähtaega   vabastamiseks  ja
                                karistusjärgse käitumiskontrolli kohaldamiseks
                                Sergei SABUROV
                                sünd. 26.07.1980, isikukood 38007263719, xxx
Süüdimõistetu
                                Karistuse kandmise algus        01.02.2013 ja lõpp
                                01.06.2016
                                Jätta Viru Vangla taotlus Sergei SABUROVI
                                tingimisi enne tähtaega vangistusest vabastamiseks
                                rahuldamata ning karistusjärgne käitumiskontroll
RESOLUTSIOON                    kohaldamata.
                                Kohtumäärusele on õigus esitada määruskaebus
                                Viru Maakohtule 15 päeva jooksul alates päevast,
                                mil isik sai vaidlustatavast kohtumäärusest teada
                                või pidi teada saama.
Asjaolud

Viru Vangla esitas 06.04.2016 Viru Maakohtule materjalid kinnipeetav Sergei Saburovi
tingimisi  enne tähtaega vabastamiseks        ja karistusjärgse käitumiskontrolli
kohaldamiseks.

Sergei    Saburov on süüdi      tunnistatud  Viru Maakohtu 09.10.2013        otsusega
Karistusseadustiku §209 lg.2 p.1, 3, §199 lg.2 p.7, 8, 9, §202 lg.2 p.2 järgi ning
karistatud KarS §64 lg.1 ja §65 lg.1 kohaldamisega vangistusega 3 aastat 4 kuud alates
01.02.2013.

Viru Vangla iseloomustusest nähtub, et kinnipeetaval on 2 kehtivat distsiplinaarkaristust.
Teda on kriminaalkorras karistatud 13 korda, reaalset vangistust kannab üheksandat


                                                                                        1
korda. Üldise korduva kuriteo toimepanemise tõenäosus 2 aasta jooksul 76%, vägivaldse
kuriteo toimepanemise tõenäosus 2 aasta jooksul 24%.
Viru Vangla ei toeta Sergei Saburovi tingimisi ennetähtaegset vabastamist ning taotleb
kinnipeetava vabastamisel karistusjärgse käitumiskontrolli kohaldamist.

Kriminaalhooldaja oma kirjalikus arvamuses märgib, et kinnipeetaval on lähedastest
ema. Vabanedes puudub süüdimõistetul kindel elukoht ja garanteeritud töökoht. Omab
isikut tõendavat dokumenti kehtivusega kuni 18.06.2020. Sergei Saburovit on korduvalt
kriminaalkorras karistatud, teda on kriminaalhoolduse järelevalve alla määratud kolmel
korral ning kõigil katseaegadel oli ta vahi alla võetud seoses uue kuriteo toimepanemise
kahtlusega. Isiku kuritegelik käitumine on muutusteta alates 1996..


Maakohtu istung

Prokurör palus jätta kinnipeetava vabastamine vangistusest tingimisi enne tähtaega
rahuldamata ja karistusjärgne käitumiskontroll kohaldamata, kuna kinnipeetav on
käesolevaks ajaks vabanenud vangistusest tähtaegselt.

Sergei Saburovit maakohtu istungile ei toimetatud.


Maakohtu määruse põhjendused

Tutvunud käesoleva asja materjalidega, leidis maakohus, et abiprokuröri seisukoht
käesolevas asjas on põhjendatud.

Käesoleva asja materjalidest nähtub, et kinnipeetava karistuse tähtaeg lõppes
01.06.2016 ja seega on ta käesolevaks ajaks vangistusest vabanenud tähtaegselt.

Eeltoodu alusel jätab maakohus taotlused kinnipeetava vabastamiseks vangistusest
tingimisi enne tähtaega ja talle karistusjärgse käitumiskontrolli kohaldamiseks
rahuldamata.

Maakohus juhindus määruse tegemisel eeltoodust ning KarS §76, §871, KrMS §383,
§384, §386, §387, §426, § 426¹, § 432.




(allkirjastatud digitaalselt)
Anne PALMISTE
kohtunik




                                                                                      2
