                           KOHTUMÄÄRUS
Kohus                                 Tallinna Ringkonnakohus
Kohtukoosseis                         Kaire Pikamäe, Ruth Plaks ja Virgo Saarmets
Määruse tegemise aeg ja koht          22. jaanuar 2016, Tallinn
Haldusasja number                     3-14-51555
Haldusasi                             AN kaebus Justiitsministeeriumilt kahju hüvitamiseks
Menetlusosalised                      Kaebaja – AN
                                      Vastustaja – Justiitsministeerium
Vaidlustatud kohtulahend              Tallinna Halduskohtu 18. mai 2015. a määrus
Menetluse alus ringkonnakohtus        AN määruskaebus
Asja läbivaatamine                    Kirjalik menetlus


RESOLUTSIOON
Jätta AN määruskaebus rahuldamata ja Tallinna Halduskohtu 18. mai 2015. a määrus
haldusasjas nr 3-14-51555 muutmata.


EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse
kättetoimetamisest arvates (HKMS § 121 lg 4 ja 235 lg-d 1 ja 3).


ASJAOLUD JA MENETLUSE KÄIK
1. Tartu Ringkonnakohtu 24.08.2012 määrusega lõpetati kriminaalasjas nr 1-06-2589
kriminaalmenetlus AN osas kriminaalmenetluse seadustiku § 2742 lg 1 alusel seoses
menetluse mõistliku aja möödumisega.
2. AN esitas 21.02.2013 Rahandusministeeriumile avalduse alusetult vabaduse võtmisega
tekitatud kahju hüvitamiseks. Rahandusministeerium jättis 26.02.2013 vastusega AN avalduse
rahuldamata, leides, et AN-l puudub riigi poolt alusetult vabaduse võtmisega tekitatud kahju
hüvitamise seaduse (AVVKHS) alusel hüvitise taotlemise õigus.
3. AN esitas 13.03.2013 Tallinna Halduskohtule kaebuse (haldusasi nr 3-13-568), milles
palus kohustada Rahandusministeeriumi vaatama tema 21.02.2013 avaldus uuesti läbi.
Tallinna Halduskohus jättis 07.02.2014 otsusega kaebuse rahuldamata. Otsus on jõustunud.
4. AN esitas 29.04.2014 Justiitsministeeriumile taotluse varalise kahju hüvitamiseks seoses
kriminaalmenetluses vahi all oldud ajaga. Justiitsministeerium jättis 26.06.2014 vastusega nr
9-2/14-3888-2 AN kahju hüvitamise taotluse rahuldamata.
                                                                                   3-14-51555

5. AN esitas 23.07.2014 Tallinna Halduskohtule kaebuse (täiendatud 15.09.2014,
02.01.2015 ja 07.04.2015) vabaduse võtmisega tekitatud kahju väljamõistmiseks. Kaebaja
palus HKMS § 37 lg 2 p 4, põhiseaduse (PS) § 20, riigivastutuse seaduse (RVastS) § 7 lg 1
ning AVVKHS § 2 lg 1 alusel välja mõista alusetult vabaduse võtmisega tekitatud kahju 15
540 eurot ning kohtumenetlusega tekitatud kahju 1869,62 eurot (seoses vahistamisega ei
saanud kaebaja vahi all viibimise ajal töötasu ning tekkis kommunaalkulude võlgnevus
korteriühistu ees, kohtumenetlus kestis väga pikka aega, kaebaja oli sunnitud viibima nädalate
kaupa kohtuistungitel ja ei saanud töötada). Mittevaraline kahju seisnes alusetu vahistamisega
tekitatud kannatustes. Vahistamine oli alusetu, kuna kriminaalmenetlus lõpetati, seejuures ei
mõistetud kaebajat süüdi ega karistatud. RVastS § 9 lg 1 kohaselt võib isik nõuda
mittevaralise kahju rahalist hüvitamist süüliselt vabaduse võtmise korral. Kaebaja ei ole
esitanud kaebust õigusvastase õigusakti või toimingu peale, vaid kaebus on esitatud kahju
hüvitamiseks, mille aegumistähtaeg on kolm aastat (RVastS § 17 lg 3). Kaebaja sai
Justiitsministeeriumi vastuse 26.06.2014, seega on kaebus kohtusse esitatud tähtaegselt.
Kaebuse esitamise tähtaegsuse osas tuleb lähtuda RVastS-st ja kaebuse sisu osas AVVKHS-
st.
6. Tallinna Halduskohus tagastas 18.05.2015 määrusega kaebuse HKMS § 121 lg 1 p-de
1 ja 2 ning § 121 lg 2 p 2 alusel selle esitajale läbivaatamatult.
AVVKHS alusel hüvitise väljamõistmiseks on kaebus halduskohtule esitatud tähtaja
rikkumisega, sest kaebaja on haldusasjas nr 3-13-568 esitatud kaebuses (AN kaebus
Rahandusministeeriumi 26.02.2013 vastuse nr 4-4/2585 tühistamiseks ja kohustamiseks
kaebaja 21.02.2013 avaldus uuesti läbi vaatama) märkinud, et sai Rahandusministeeriumi
26.02.2013 keelduva vastuse kätte 28.02.2013. Seega oli AVVKHS alusel hüvitise
väljamõistmiseks halduskohtule kaebuse esitamise viimaseks päevaks HKMS § 46 lg 2
kohaselt 01.04.2013. Käesolev kaebus on kohtule esitatud 23.07.2014. Seega asja edasises
menetluses kuuluks kaebus suure tõenäosusega AVVKHS alusel hüvitise väljamõistmise osas
kaebajale läbivaatamatult tagastamisele juhul, kui kaebetähtaeg ennistamisele ei kuulu. Seda
enam, et kaebaja ei ole 07.02.2014 kohtuotsust haldusasjas nr 3-13-568 vaidlustanud. Seega
saab järeldada, et kaebaja on nõustunud kohtu seisukohaga. Kuigi kaebaja oli haldusasjas nr
3-13-568 esitanud kohtule nõude Rahandusministeeriumi kohustamiseks vaadata kaebaja
taotlus uuesti läbi, siis võib aru saada, et kaebaja tegelikuks eesmärgiks kohtusse pöördumisel
oli saavutada hüvitise väljamaksmine (kaebaja avalduse uuesti läbivaatamise taotlemise
kaudu), sest AVVKHS § 4 lg 6 kohaselt, kui avaldus hüvitise saamiseks on jäetud rahuldama
või läbi vaatamata, võib isik esitada halduskohtule kaebuse hüvitise väljamõistmiseks
seaduses sätestatud tingimustel. Seda on kaebaja käesoleva kaebuse raames ka teinud, aga
nüüd juba tähtaja olulise rikkumisega.
Siiani on ebaselge kaebuse ese, so nõuded ja alus ning seega kaebuse halduskohtus
menetlemise perspektiiv, kuna lisaks eelmärgitule on kaebus AVVKHS alusel kahju
hüvitamise taotlemiseks esitatud tähtaja rikkumise tunnustega. Eelnimetatud puuduste tõttu ei
ole kohus saanud kaebust menetlusse võtta. Kuna kohus on juba kolm korda andnud kaebajale
võimaluse oma kaebuse korrastamiseks, siis kohus ei pea mõistlikuks kaebust veelkord nõuete
täpsustamiseks käiguta jätta ja anda kaebajale tähtaeg kaebetähtaja ennistamise taotlemiseks
(kuna on selgunud, et kaebaja sai Rahandusministeeriumi 26.02.2013 haldusakti kätte
lihtkirjaga posti teel 28.02.2013). Et puudused on kõrvaldamata, tuleb kaebus tagastada
HKMS § 121 lg 1 p 2 alusel.
01.05.2015 jõustunud süüteomenetluses tekitatud kahju hüvitamise seaduse (SKHS) §-ga 25
tunnistati kehtetuks AVVKHS. SKHS käsitleb süüteomenetluses tekitatud kahju hüvitamist
kui riigivastutuse üht eriliiki, mille hüvitamise üle otsustab üldkohus (maakohus). SKHS § 23

                                                                                          2(5)
                                                                                     3-14-51555

lg 5 sätestab, et haldus-, ringkonna- ja Riigikohus lahendavad kahju hüvitamise kaebuse
samas seaduses sätestatud alustel üksnes siis, kui halduskohus on kahju hüvitamise kaebuse
menetlusse võtnud. Kuna käesoleva kaebuse põhinõudeks on alusetult vabaduse võtmisega
tekitatud kahju hüvitamise nõue summas 15 540 eurot ning vahistamise tõttu saamata jäänud
töötasust (s.o saamata jäänud tulu) tingitud kommunaalkulude võlgnevus (koos täituritasuga
1869,62 eurot), millised nõuded kaebaja on algselt küll esitanud halduskohtule, aga mida
kohus ei ole enne 01.05.2015 menetlusse võtnud, siis kuulub kaebus SKHS § 23 lg 5 ja
HKMS § 121 lg 1 p 1 alusel kaebajale tagastamisele, sest nõuete menetlemine ei ole antud
juhul alates 01.05.2015 enam halduskohtu pädevuses. Kaebajal on edaspidi võimalik
pöörduda oma õiguste kaitsmiseks SKHS alusel ja ette nähtud korras prokuratuuri poole.
RVastS §-d 7 ja 9 reguleerivad avaliku võimu kandja õigusvastase tegevusega tekitatud kahju
hüvitamist. Seega teoreetiliselt on kaebajal veel võimalus taotleda RVastS § 16 alusel
õiguspärase haldusakti või toiminguga tekitatud kahju hüvitamist. RVastS sätted ei ole
kohaldatavad kriminaalmenetluses tekitatud kahjule ning ka kriminaalmenetluses tekitatud
kahju hüvitamisel PS alusel lähtutakse RVastS-s kehtestatud nõudest, et kahju peab olema
tõendatud. Kaebaja ei ole varalise kahju ega saamata jäänud tulu osas tõendeid esitanud, seega
ei oleks ka õiglase hüvitise suuruse üle PS § 25 tähenduses võimalik otsust teha. Tulenevalt
kohtupraktika seisukohtadest (Riigikohtu 22.03.2011 otsus nr 3-3-1-85-09, 31.03.2011 otsus
nr 3-3-1-69-09) on RVastS § 16 alusel esitatava õiguspärase haldustegevusega tekitatud kahju
hüvitamise nõude eeldusteks: 1) õiguspärane haldusakt või toiming; 2) kahju; 3) isiku
põhiõiguste erakordne piiramine; 4) põhjuslik seos isiku põhiõiguste erakordse piiramise ja
kahju tekitamise vahel. RVastS § 16 puhul ei ole tegemist tavapärase kahju hüvitamise
nõudega. RVastS § 16 ei näe ette mittevaralise kahju hüvitamist, mida kaebaja on soovinud
taotleda summas 15 540 eurot. Kohus tegi 10.03.2015 määruses kaebajale ettepaneku muuta
kaebust juhul, kui kaebaja leiab, et talle on põhjustatud mittevaralist kahju ebamõistlikult pika
kriminaalmenetlusega kriminaalasjas nr 1-06-2589. Kaebaja ei ole vastuses 10.03.2015
määrusele väljendanud oma tahet sellekohane taotlus esitada.
Varalise nõude summa 1869,62 eurot (mida kaebaja algses kaebuses nimetas
kohtumenetlusega tekitatud kahjuks) moodustab kaebaja väitel väga pika kohtumenetlusega
tekkinud kommunaalmaksete võlgnevus KÜ Outokumpu 15 ees, mida nõutakse sisse
kohtutäituri kaudu. Kohus selgitas 08.12.2014 määruses kaebajale, et RVastS § 15 lg 1
kohaselt võib isik nõuda kohtumenetluse käigus, sealhulgas kohtulahendiga tekitatud kahju
hüvitamist üksnes juhul, kui kohtunik on kohtumenetluse käigus pannud toime kuriteo.
Kaebuse materjalist nähtuvalt tõendid sellise asjaolu kohta seoses kaebaja suhtes läbi viidud
kriminaalmenetlusega puuduvad. Seega ei ole nimetatud alusel kahju hüvitamise taotlemine
perspektiivne, sest nimetatud alusel ei oleks kaebuse eesmärki võimalik saavutada, ning nõue
kuulub tagastamisele HKMS § 121 lg 2 p 2 alusel.
Varalise kahju hüvitamise taotlemisel RVastS § 16 alusel on üheks eelduseks asjaolu, et kahju
on tekkinud seoses isiku põhiõigusi või -vabadusi erakordselt piirava haldusakti või halduse
toiminguga. Nimetatud alusel varalise kahju hüvitamise taotlemise eeldused ei ole täidetud,
sest esiteks kaebaja suhtes kohaldatud tõkend (vahi all hoidmine) asendati 28.02.2006
kaebajat vähem koormava tõkendiga - elukohast lahkumise keeld. Samuti on kaebaja ise
olnud nõus kriminaalasja menetluse lõpetamisega seoses menetluse mõistliku aja
möödumisega KrMS § 2742 lg 1 alusel. Nõusolekut andes pidi kaebaja olema teadlik ja
arvestama nimetatud alusel kriminaalmenetluse lõpetamisega kaasnevate tagajärgedega
(kaebajat esindas asjas advokaat). Seega ei ole kohtule esitatud selliseid materjale, millest
nähtuks, et tegemist on olnud kaebaja põhiõiguste või -vabaduste erakordse piiramisega,
mistõttu ka nimetatud alusel on kahjunõue perspektiivitu. Varalise kahju hüvitamine RVastS
§-de 7 ja 9 alusel eeldab aga järgmiste tingimuste (eelduste) olemasolu: isikul kahju

                                                                                            3(5)
                                                                                 3-14-51555

tekkimine, avaliku võimu kandja õigusvastane ja kannatanu õigusi rikkuv tegevus ning
põhjuslik seos õiguste rikkumise ning kahju tekkimise vahel. Kaebaja on vastuses
10.03.2015 määrusele korranud, et ta ei ole esitanud kaebust õigusvastase õigusakti või
toimingu peale. Seega ei ole RVastS alusel kahju hüvitamise taotlemine perspektiivne, kuna
kaebusega ei ole võimalik saavutada kaebuse eesmärki, mistõttu kuulub kaebus ka neil
põhjustel HKMS § 121 lg 2 p 2 alusel kaebajale tagastamisele.
7. AN esitas halduskohtu määruse peale 11.06.2015 määruskaebuse. Tallinna Halduskohus
ei pidanud 16.07.2015 põhjendatuks määruskaebust rahuldada ja edastas selle lahendamiseks
Tallinna Ringkonnakohtule.


MENETLUSOSALISTE SEISUKOHAD RINGKONNAKOHTUS
8.   AN palub määruskaebuses halduskohtu 18.05.2015 määrus tühistada.
Halduskohtu järeldused kaebuse perspektiivituse osas on põhjendamatud. Kaebaja osas on
täidetud kõik põhilised kahju hüvitamise nõude tingimused. Tartu Ringkonnakohus lõpetas
kriminaalmenetluse kirjalikus menetluses ja määruskaebuse esitaja ei ole andnud nõusolekut
kriminaalmenetluse lõpetamiseks seoses menetluse mõistliku tähtaja möödumisega. Kahju
hüvitamise kaebus tuleb rahuldada AVVKHS, RVastS ja PS alusel. Kaebaja ei ole esitanud
kaebust õigusvastase haldusakti või toimingu peale, vaid kahju hüvitamiseks, seega on
aegumistähtaeg kolm aastat (RVastS § 17 lg 3) ja kaebus on tähtaegne. Kaebuse esitamise
tähtaegsuse osas tuleb lähtuda RVastS-st ning kaebuse sisu osas (kahju hüvitamise määrad)
AVVKHS-st. Kuna määruskaebuse esitaja kaaskohtualuse Sergei Zahharovi ja
Justiitsministeeriumi vahel sõlmiti samasisulises kaebuses kompromiss, ei saa käesolev
kaebus olla perspektiivitu.
9.   Justiitsministeerium palub kirjalikus vastuses jätta määruskaebus rahuldamata.
Halduskohtu määrus on seaduslik ja põhjendatud. AN taotleb väidetava alusetu vahistamisega
tekitatud kahju hüvitamist. Vaidluse lahendamine ei ole halduskohtu pädevuses. 01.05.2015
jõustus SKHS, mille kohaselt ka enne SKHS jõustumist lõpetatud kriminaalmenetlusega
tekitatud kahju hüvitamise taotlus lahendatakse SKHS regulatsiooni kohaselt (SKHS § 23 lg
3). Halduskohus ei ole kaebust menetlusse võtnud, seega on kohus kaebuse õigesti
tagastanud. Määruskaebuse esitaja õiguste kaitse on tagatud läbi võimaluse esitada kahju
hüvitamise taotlus prokuratuurile (SKHS § 23 lg 4). Prokuratuuri vastusega mittenõustumisel
on kaebajal õigus see SKHS-s sätestatud korras vaidlustada maakohtus.


RINGKONNAKOHTU PÕHJENDUSED
10. Määruskaebuse rahuldamiseks ja halduskohtu määruse tühistamiseks ei ole alust.
11. SKHS § 1 lg 1 kohaselt sätestab see seadus menetleja poolt süüteomenetluses tekitatud
kahju hüvitamise alused, ulatuse ja korra. Riigivastutuse seadust kohaldatakse
süüteomenetluses tekitatud kahju hüvitamisele üksnes SKHS-s sätestatud juhul (SKHS § 1 lg
3). SKHS § 4 sätestab, et isik võib nõuda talle menetleja poolt süüteomenetluses tekitatud
kahju hüvitamist SKHS-s sätestatud alustel, ulatuses ja korras. SKHS § 7 lg 1 sätestab: „Kui
menetleja rikub süüliselt menetlusõigust ja põhjustab seeläbi isikule kahju, on isikul õigus
nõuda sellise kahju hüvitamist sõltumata sellest, milline on selle süüasja lõpptulemus, mille
raames isikule kahju tekitati.“ SKHS 2. peatükis „Kahju hüvitamise alused“ paiknev säte
kehtestab kriminaalmenetluses kohtu tekitatud kahju hüvitamise nõudeõiguse aluse, mitte aga

                                                                                        4(5)
                                                                                   3-14-51555

kahju hüvitamise taotluse esitamise ja lahendamise korra. SKHS eesmärk oli allutada kõik
kriminaalmenetlusest tulenevad kahjunõuded kriminaalasju lahendavate kohtute pädevusse.
Halduskohus ei olnud alates SKHS jõustumisest 01.05.2015 pädev asja lahendama, kuna
SKHS § 7 kohaldatakse tagasiulatuvalt ning halduskohus polnud selleks ajaks veel jõudnud
kaebust menetlusse võtta (SKHS § 23 lg-d 3 ja 5).

SKHS eelnõu seletuskirjas märgiti: „Eristada tuleb neid juhtumeid, mis on võetud
halduskohtumenetlusse, nendest, mis on küll halduskohtule esitatud, kuid mida ei ole veel
menetlusse võetud. Kaebused, mida halduskohus ei ole veel menetlusse võtnud, tuleb
tagastada, sest käesoleva seaduse lõige 4 sätestab erikorra, mille alusel need taotlused
lahendatakse. Seega isikud, kes ei ole halduskohtule kaebust esitanud või kelle kaebust ei ole
halduskohus menetlusse võtnud, peavad pöörduma taotlusega prokuratuuri või kohtuvälise
menetleja poole.“ Kuna SKHS § 23 lg-te 3 ja 4 näol on tegemist erinormiga, mis välistavad
halduskohtule juba esitatud, kuid menetlusse võtmata kaebuste lahendamise vahetult
põhiseaduse § 25 alusel, oli kaebuse tagastamine ja kaebaja suunamine pöörduma kaebuses
sisaldunud nõudega hoopis prokuratuuri või kohtuvälise menetleja poole või vajadusel SKHS
§-des 16 ja 17 sätestatud korras Riigiprokuratuuri või maakohtu poole õiguspärane. Kohtu
pädevuse tagasiulatuvat muutmist on seaduseelnõu seletuskirjas põhjendatud
põhiseadusevastase olukorra leevendamise, uute põhiseaduslikkuse järelevalve vaidluste
vältimise ning seeläbi halduskoormuse ja kohtute koormuse vähendamisega. Need eesmärgid
on asjakohased, arvestades ka seda, et teistsuguse menetluskorra järgimine ei too eelduslikult
kaasa viivitust kahjunõude lahendamisel, kuna kaebust praeguses asjas ei ole veel menetlusse
võetud.

12. AN on vastustes halduskohtu käiguta jätmise määrustele olnud läbivalt seisukohal, et
kaebuse lahendamisel tuleb lisaks AVVKHS-le kohaldada ka RVastS-st. HKMS § 121 lg 2 p
2 kohaselt võib kohus tagastada kaebuse määrusega selle esitajale, kui kaebusega ei ole
võimalik saavutada kaebuse eesmärki. Ringkonnakohus nõustub halduskohtu selgitustega
seoses RVastS alusel kahju hüvitamise perspektiivitusega ega pea vajalikuks halduskohtu
põhjendusi korrata (HKMS § 201 lg 4 ja § 203 lg 2).


/allkirjastatud digitaalselt/    /allkirjastatud digitaalselt/     /allkirjastatud digitaalselt/
Kaire Pikamäe                            Ruth Plaks                            Virgo Saarmets




                                                                                           5(5)
