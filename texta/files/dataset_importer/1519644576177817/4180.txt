                                                                                  2-16-114965




                        KOHTUMÄÄRUS
Kohtuasja number                 2-16-114965
Määruse tegemise aeg ja koht     27. oktoober 2016, Jõhvi
Kohus                            Viru Maakohus
Kohtunik                         Tarmo Tina
Kohtuasi                         AS Eesti Gaas avaldus V. E. vastu võlgnevuse 1044, 06 euro
                                 nõudes
Menetlustoiming                  Avalduse menetlusse võtmisest keeldumine
Menetlusosalised ja esindajad    Avaldaja: AS Eesti Gaas (RK 10178905, asukoht Liivalaia 9,
                                 10118 Tallinn)
                                 Avaldaja lepinguline esindaja: Kadri Timuska (e-post
                                 jurist@julianus.ee )
                                 Võlgnik: V. E. (IK xxx, elukoht xxx, e-post xxx)


RESOLUTSIOON
  1. Keelduda AS Eesti Gaas avalduse V. E. vastu võlgnevuse nõudes menetlusse võtmast.

   2. Jätta menetluskulud AS Eesti Gaas kanda.

   3. Saata määrus menetlusosalistele teadmiseks.

EDASIKAEBAMISE KORD
Kohtumääruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul kohtumääruse kättetoimetamisest.

ASJAOLUD

Pärnu Maakohtu 11.10.2016 määrusega lõpetati maksekäsu kiirmenetlus ning anti avaldaja nõue
võlgniku vastu üle Viru Maakohtule menetluse jätkamiseks hagimenetluses.

Viru Maakohus andis 11.10.2016 kohtunõudes pooltele tähtaja 14 päeva poolt allkirjastatud
maksegraafiku või avaldajale nõuetekohase hagiavalduse esitamiseks ja täiendava riigilõivu
tasumiseks.

Kohtumäärus toimetati avaldaja esindajale, Kadri Timuskale, kätte AET’is 12.10.2016 kell 8.46.
Võlgnik sai kohtunõude kätte 12.10.2016. Menetlusosalised ei ole kohtule tähtajaks poolte poolt
allkirjastatud maksegraafikut esitanud. Avaldaja ei ole tähtaegselt puudusi kõrvaldanud.


                                                                                          1(2)
                                                                                        2-16-114965
KOHTUMÄÄRUSE PÕHJENDUSED

Kohus, tutvunud esitatud avaldusega, leiab et avaldus tuleb jätta menetlusse võtmata.

TsMS § 3401 lg 1 kohaselt, kui menetlusosalise esitatud avaldus, taotlus, vastuväide või kaebus ei
vasta vorminõuetele või on esitatud muude puudustega, mida saab kõrvaldada, muu hulgas kui
tasumata on riigilõiv või kautsjon, määrab kohus tähtaja puuduse kõrvaldamiseks ja jätab
menetlusdokumendi seniks käiguta.

Avaldajale määrati tähtaeg – 14 päeva – puuduste kõrvaldamiseks, so, nõuetekohase hagiavalduse
esitamiseks ja täiendava riigilõivu tasumiseks. Avaldajat hoiatati, et tähtajaks puuduste
kõrvaldamata jätmise korral jäetakse avaldus menetlusse võtmata.

TsMS § 3401 lg 2 kohaselt, kui kohtu määratud tähtpäevaks puudusi ei kõrvaldata, jäetakse
avaldus, taotlus või kaebus menetlusse võtmata.

TsMS § 487 lg 3 kohaselt kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

Puuduste kõrvaldamiseks tähtaeg oli 26.10.2016. Avaldaja ei kõrvaldanud puudusi kohtu määratud
tähtajaks.

Eelpooltoodu alusel ja juhindudes TsMS §-st 340¹ lg 2, 487 lg 3 keeldub kohus hagi menetlusse
võtmast.

Menetluskulude jaotus

Asja menetlenud kohus märgib menetluskulude jaotuse menetlusosaliste vahel muu hulgas
määruses, millega hagimenetluse avaldus jäetakse menetlusse võtmata. Menetluskulude jaotus
tuleb kohtulahendis märkida ka siis, kui menetlusosalised seda ei taotle (TsMS § 173 lg 1 ja 2).

TsMS § 168 lg 1 kohaselt kannab hageja menetluskulud, kui kohus keeldub avaldust menetlusse
võtmast ja tagastab selle.

Menetluskulud jäävad avaldaja kanda.



Tarmo Tina
Kohtunik
/allkirjastatud digitaalselt/




                                                                                               2(2)
