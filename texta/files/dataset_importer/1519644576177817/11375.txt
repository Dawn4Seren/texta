                             KOHTUMÄÄRUS
Kohus                           Viru Maakohus
Kohtunik                        Andres Hallmägi
Määruse tegemise aeg ja koht    30. juuni 2016, Narva kohtumaja kantselei
Kohtuasja number                2-16-984
Kohtuasi                        N K avaldus A K pärandvara pank-roti väljakuulutami-
                                seks
Menetlustoiming                 Pankrotimenetluse raugemine pankrotti välja kuulutamata ja
                                ajutise pankrotihalduri tasu määramine
Kohtuistungi toimumise aeg      Kirjalik menetlus
Menetlusosalised   ja   nende Avaldaja: võlgniku pärija N K (IK XXX; elukoht: XXX,
esindajad                     Narva)
                              Ajutine pankrotihaldur: Ly Müürsoo (e-post: XXX)



RESOLUTSIOON

   1. Lõpetada A K (IK XXX; surnud 22.03.2015) pärandvara pankrotimenetlus pankrot-
      ti välja kuulutamata raugemise tõttu.

   2. Vabastada ajutine pankrotihaldur Ly Müürsoo A K pärandvara pankrotimenetluses
      tema ülesannetest pärast määruse jõustumist.

   3. Määrata ajutise halduri tasuks 640 (kuussada nelikümmend) eurot ja ajutise halduri
      ülesannete täitmiseks tehtud kulutuste suuruseks 60 (kuuskümmend) eurot, kokku
      700 eurot, millele lisandub käibemaks summas 140 eurot.

   4. Rahuldada pankrotihaldur Ly Müürsoo menetlusabi taotlus. Anda N K menetlusabi
      kohustuseta hüvitada menetlusabi kulud ning välja maksta menetlusabi korras pank-
      rotimenetluse kulude katteks 397 eurot, millele lisandub käibemaks 79,40 eurot, kok-
      ku 476 (nelisada seitsekümmend kuus) eurot ja 40 senti.

   5. Riigi Tugiteenuste Keskusel välja maksta OÜ-le Sentire MK (RK 10539935) arvel-
      duskontole nr XXX Swedbank AS pankrotimenetluse kulud kokku 476 (nelisada seit-
      sekümmend kuus) eurot ja 40 senti.

   6. Menetlusabiga katmata osas jätta pankrotimenetluse kulud kokku 363 (kolmsada
      kuuskümmend kolm) eurot ja 60 senti A K pärandvara kanda. Pärija on kohustatud
      katma pankrotimenetluse kulud pärandvara arvel.

   7. Jätta ajutise halduri taotlused anda talle õigus esitada AS-le Eesti Väärtpaberikeskus
      avaldus pensionikontol olevate osakute võõrandamiseks ning lubada tal käsutada A
      K arvelduskontot rahuldamata.
                                                                                         2-16-984

   8. Avaldada teade pankrotimenetluse raugemise tõttu lõpetamisest väljaandes Ametli-
      kud Teadaanded.

   9. Saata kohtumäärus menetlusosalistele ja Rahandusministeeriumile ning pärast jõus-
      tumist Riigi Tugiteenuste Keskusele ajutise halduri tasu ja kulude väljamaksmiseks
      menetlusabi korras.


EDASIKAEBAMISE KORD

Kohtumääruse peale võib võlgnik (võlgniku asemel pärija), ajutise halduri tasu ja kulutuste hüvi-
tamise osas ka ajutine haldur ning menetlusabi andmise osas Rahandusministeerium esitada mää-
ruskaebuse Tartu Ringkonnakohtule Viru Maakohtu kaudu 15 päeva jooksul käesoleva kohtumää-
ruse kättesaamise päevale järgnevast päevast alates. Määruskaebust ei saa esitada viie kuu möö-
dumisel määruse tegemisest arvates.

Kohtumääruse peale võib määruskaebuse esitada ka võlausaldaja, määruskaebuse esitamise täh-
taeg hakkab sellisel juhul kulgema pankrotimenetluse lõpetamise teate avaldamisest väljaandes
Ametlikud Teadaanded.

Määruskaebuse esitamisel tuleb tasuda riigilõiv. Kohus selgitab, et menetlusabi taotlemise korral
peab menetlusabi taotleja seaduses sätestatud tähtaja järgimiseks tegema tähtaja kestel ka menet-
lustoimingu, mille tegemiseks ta menetlusabi taotleb, eelkõige esitama kaebuse. Kaebuse põhjen-
damiseks või riigilõivu tasumiseks või kaebuses esineva sellise puuduse kõrvaldamiseks, mis on
seotud menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.


ASJAOLUD JA MENETLUSE KÄIK

Viru Maakohtu 26.01.2016 kohtumäärusega võeti võlgniku pärandvara pankrotiavaldus menetlus-
se ja nimetati ajutiseks pankrotihalduriks Ly Müürsoo. Ajutine pankrotihaldur esitas kohtule aru-
ande.

Ajutise pankrotihalduri aruanne

I Vara

Järelepärimiste tulemusena pankadesse selgus, et A K omas alljärgnevaid arvelduskontosid:
     Swedbank AS-is arvelduskontot nr XXX, mille saldo seisuga 02.02.2016.a. oli 5,76 eurot;
     AS-is SEB Bank arvelduskontot nr XXX, mille saldo seisuga 02.02.2016.a. oli 0,01 eurot;
     Nordea Bank AB Eesti filiaalis arvelduskontot nr XXX, mille saldo seisuga 31.01.2016.a. oli
       0 eurot.

AS Eesti Väärtpaberikeskus vastas ajutise halduri järelepärimisele, et A K nimel on avatud pensio-
nikonto nr 99801029738, konto saldo on 42,720 SEB Progressiivse Pensionifondi osakut, mille
väärtus 03.02.2016.a. seisuga on 43,27 eurot.

Järelepärimise tulemusena Maanteeametisse selgus, et liiklusregistris on A K nimele registreeritud
alljärgnevad sõiduautod:
                                                                                                    2
                                                                                               2-16-984


       Toyota Supra (reg.märk XXX, ehitusaasta 1988). Sõidukil puudub kehtiv ülevaatus (viimane
        ülevaatus kehtis kuni 11.2013.a.) ja liikluskindlustus. Tulenevalt Liiklusseaduse § 77 on re-
        gistrikanne peatatud 30.11.2015.a.. Kasutaja D K (ik XXX), V K (ik. XXX) ja N S (ik
        XXX). Maanteeameti andmetel märgitud kõigi sõidukite kasutajate elu- või asukohaks mär-
        gitud „Venemaa“.
      Ford Focus (reg.märk XXX, ehitusaasta 1999). Sõidukil puudub kehtiv ülevaatus (viimane
         ülevaatus kehtis kuni 09.2013.a.) ja liikluskindlustus. Tulenevalt liiklusseaduse § 77 on re-
         gistrikanne peatatud 30.09.2015.a.. Kasutajad D P (ik XXX, elukoht XXX, Narva) ja R B
         (ik XXX, elukoht XXX).
     
Maanteeamet peatab mootorsõiduki või selle haagise registrikande, kui on möödunud kaks aastat
käesoleva seaduse § 73 lõike 3 kohaselt sõiduki tehnonõuetele vastavuse kehtivusest ja sõiduki suh-
tes sõlmitud viimasest kindlustuslepingu poliisi kehtivusest.

Pankrotiavalduses on välja toodud, et sõidukid on müüdud Venemaale, kuid ei ole Eesti Vabariigi
liiklusregistrist kustutatud. Sellest tulenevalt leiab ajutine pankrotihaldur, et tegemist ei ole varaga,
mida saab arvata pärandvara pankrotivara hulka.

Majandus- ja Kommunikatsiooniministeeriumi Ehitus- ja Elamuosakonna elektroonilises andmebaa-
sis ei ole registreeritud ehitisi kui vallasasju A K nimele.

Maksu- ja Tolliamet vastas ajutisele pankrotihaldurile, et A K ei ole esitanud Maksu- ja Tolliametile
2012.a., 203.a. ja 2014.a. tuludeklaratsioone. Kuna haldur ei saa esitada surnud isiku nimel deklarat-
sioone ja eeltäidetud deklaratsioone ei ole Maksu- ja Tolliametile esitatud, siis asub ajutine pankro-
tihaldur seisukohale, et A K ei ole tagastamisele kuuluvat enamkinnipeetud tulumaksu ja tal ei ole
maksuvõlga.

A K oli abielus N K (ik XXX) alates 19.12.2014.a. kuni A K surmani 22.03.2015.a..

A K omas Danske Bank A/S Eesti filiaalis arvelduskontot nr XXX, mis suleti 17.10.2010.a.

Seega tulenevalt eeltoodust on A K pärandvaras ajutisele pankrotihaldurile teadaolevalt vara
49,03 eurot.

II Võlad

Vastustest järelepärimistele nähtub, et A K pärandvaral on alljärgnevad kohustused:

      AS-le SEB Pank summas 4,54 eurot (kaardihooldustasud 2,88 eurot, väljavõtete/teatiste eest
       1,28 eurot ja muud võlgnevused pangale 0,38 eurot);
      Pärandvara nimekirjas on välja toodud võlgnevus BIGBANK AS-le summas 399,45 eurot
       (tarbijakrediidileping nr 0613602/96SM). Kuna BIGBANK AS ei ole ajutise halduri järele-
       pärimisele vastanud, siis võtab ajutine haldur oma lõppjäreldustes aluseks pärandvara nime-
       kirjas oleva summa, kuid võlgnevuse täpne suurus vajab väljaselgitamist võimaliku pankro-
       timenetluse käigus;
      Telia Eesti AS-le summas 191,74 eurot (AS EMT võlgnevus). Julianus Inkasso OÜ teatas, et
       tema menetluses on AS EMT võlgnevus kahe kohtulahendi alusel kokku 402,64 eurot (Viru
       MK otsusega ts.asjas 2-06-36169 on välja mõistetud 297,19 eurot ja määrusega ts.asjas 2-06-
       36169 on välja mõistetud 105,45 eurot). Samas kohtutäitur Krista Järvet teatas, et Viru MK
       otsuse tsiviilasjas 2-06-36169 alusel on algatatud täitemenetlus võla 191,73 eurot sissenõud-
                                                                                                        3
                                                                                           2-16-984

       miseks. Kuna Julianus Inkasso OÜ on välja toonud kohtulahendid, siis võtab ajutine haldur
       oma lõppjäreldustes aluseks Julianus Inkasso OÜ poolt esitatud summa, kuid võlgnevuse
       täpne suurus vajab väljaselgitamist võimaliku pankrotimenetluse käigus;
      Elisa Eesti AS teatas, et A K oli Elisa Eesti AS klient aastal 2000, leping lõppes maksmata
       arvetega ja võlg loovutati 11.02.2008.a. inkassofirmale Julianus. Julianus Inkasso OÜ teatas,
       et tema menetluses on Elisa Eesti AS poolt Aktiva Finants OÜ-le loovutatud nõue summas
       697,24 eurot;
      Kohtutäitur Krista Järvat’ile summas 392,48 eurot.

Kohtutäitur Raigo Pärsi menetluses oli Riigi Tugiteenuste Keskuse nõue summas 881,50 eurot ja
kohtutäitur Tõnu Kala menetluses oli EV Kohtute Raamatupidamiskeskuse nõue summas 613,37
eurot. Kohtutäitur Raigo Pärs teatas, et toimik on lõpetatud seoses isiku surmaga. Riigi Tugiteenuste
Keskus teatas, et nõuded on kõik maha kantud seoses isiku surmaga. Kohtutäituri asendaja Tõnu
Kala teatas, et sissenõudja nõue lõpeb võlgniku surmaga ning täitemenetlus kuulub lõpetamisele.
Kohtutäitur Urmas Tärno menetluses oli AS Ühisteenused nõue summas 30,68 eurot. AS Ühisteenu-
sed teatas, et A K pärandvaral ei ole tänasel päeval võlgnevusi AS Ühisteenused ees.
Kõike kogumis hinnates ei arvesta ajutine pankrotihaldur oma lõppjäreldustes Riigi Tugiteenuste
Keskuse, Kohtute Raamatupidamiskeskuse ja AS Ühisteenused nõuetega.

Seega tulenevalt eeltoodust moodustavad ajutisele haldurile teadaolevad A K pärandvara
kohustused kokku 1896,35 eurot.

III Võlgniku vara puudutavad täitemenetlused

Võlgniku vara suhtes oli enne pankrotiavalduse menetlusse võtmist 6 täitemenetlust:

      Kohtutäitur Krista Järvet’i menetluses oli Julianus Inkasso Agentuur AS (uus ärinimi Julia-
       nus Inkasso OÜ) 3 nõuet kokku summas 994,42 eurot, mis olid peatatud;
      Kohtutäitur Raigo Pärs’i menetluses oli Riigi Tugiteenuste Keskuse nõue summas 881,50
       eurot;
      Kohtutäitur Tõnu Kala menetluses oli EV Kohtute Raamatupidamiskeskuse nõue summas
       613,37 eurot;
      Kohtutäitur Urmas Tärno menetluses oli AS Ühisteenused nõue summas 30,68 eurot.
   
Võttes aluseks Viru Maakohtu 26.01.2016.a. määruse, esitas ajutine haldur täituritele taotlused täi-
temenetluste peatamiseks.

IV Majanduslik olukord

A K pärandvara hulgas on seisuga 04.02.2016. a ajutisele haldurile teadaolevalt vara 49,03 eurot,
samas on teadaolevaid kohustusi kokku 1896,35 eurot, seega ületavad kohustused varasid 1847,32
eurot.

Seega A K pärandvaras puuduvad vahendeid, mille arvel katta pankrotimenetluse kulusid ja pä-
randvaral lasuvaid kohustusi.

Tulenevalt eelpoolkirjeldatud olukorrast on ajutine pankrotihaldur seisukohal, et A K pärandvara
on püsivalt maksejõuetu ja see ei suuda rahuldada võlausaldajate nõudeid. Samas puudub vara pank-
rotimenetluse läbiviimiseks, puuduvad ka ajutisele haldurile teadaolevad vara tagasivõitmise ja ta-
gasinõudmise võimalused.

                                                                                                   4
                                                                                           2-16-984

Maksejõuetuse põhjus: Surm 22.03.2015.a. Seega on maksejõuetuse põhjuseks muu asjaolu pank-
rotiseaduse mõttes.

V Muud asjaolud

Ajutine pankrotihaldur pöördus tuginedes PankrS §-le 22 lg 2 p 42 järelepärimisega A K pärandvara
teadaolevate võlausaldajate - BIGBANK AS, Telia Eesti AS, Julianus Inkasso OÜ ja kohtutäitur
Krista Järveti poole, milles teatas, et kavatseb esitada kohtule aruande, kus teeb ettepaneku lõpetada
menetlus PankrS § 29 lg 1 alusel.

Haldur informeeris võlausaldajaid, et PankrS § 30 lg 1 kohaselt ei lõpeta kohus menetlust PankrS §
29 lg 1 alusel, kui võlausaldaja või kolmas isik maksab pankrotimenetluse kulude katteks kohtu de-
posiiti kohtu määratud summa. Ajutine pankrotihaldur palus võlausaldajatel teatada, kas nad on
nõus tasuma A K pärandvara pankrotimenetluse kulude katteks kohtu deposiiti kohtu poolt määra-
tavat summat. Telia Eesti AS ja Julianus Inkasso OÜ vastasid, et ei ole nõus tasuma A K pärandva-
ra pankrotimenetluse kulude katteks kohtu deposiiti kohtu poolt määratavat summat. Teised võlau-
saldajad ei ole aruande koostamise ajaks ajutisele pankrotihaldurile vastanud.
Ajutine haldur palus kohtul määrata deposiiti tasutavaks summaks 1300 eurot ning juhul, kui keegi
võlausaldajatest summat ei tasu, palus haldur lõpetada menetlus raugemisega pankrotti välja kuulu-
tamata.


KOHTUMÄÄRUSE PÕHJENDUSED

Kohus, tutvunud pankrotiavalduse ja ajutise pankrotihalduri aruandega ning kuulanud ära ajutise
halduri ja avaldaja, leidis, et pankrotimenetlus tuleb lõpetada raugemisega pankrotti välja kuulu-
tamata.

Pankrotiseaduse (PankrS) § 9 lg 2 kohaselt võlgniku surma korral võib pankrotiavalduse tema vara
suhtes esitada ka võlgniku pärija, testamenditäitja või pärandi hooldaja. Sel juhul kohaldatakse
pankrotiavaldusele vastavalt võlgniku pankrotiavalduse kohta sätestatut.

PankrS § 1 lg 2 kohaselt võlgnik on maksejõuetu, kui ta ei suuda rahuldada võlausaldaja nõudeid
ja see suutmatus ei ole võlgniku majanduslikust olukorrast tulenevalt ajutine.

Ajutine haldur on tuvastanud, et võlgniku vara moodustab 49,03 eurot, kohustused moodustavad
1896,35 eurot. Ajutise halduri aruandega on leidnud tõendamist, et võlgniku pärandvaras on va-
hendeid, kuid summa ei kata võlgniku kohustusi ja pankrotimenetluse kulusid. Sissetulekuid pä-
randvarasse ei ole, samuti ei ole vara, mida võiks müüa. Seega leiab kohus, et on kindlaks tehtud,
et võlgniku pärandvara on püsivalt maksejõuetu.

PankrS § 29 lg 1-3 kohaselt kohus lõpetab määrusega menetluse pankrotti välja kuulutamata rau-
gemise tõttu olenemata võlgniku maksejõuetusest, kui võlgnikul ei jätku vara pankrotimenetluse
kulude katteks ning ei ole võimalik vara tagasi võita või tagasi nõuda, sealhulgas puudub võimalus
esitada nõue juhtorgani liikme vastu. Kohus võib lõpetada menetluse pankrotti välja kuulutamata
raugemise tõttu olenemata võlgniku maksejõuetusest ka siis, kui võlgniku vara koosneb peamiselt
tagasivõitmise nõuetest ja nõuetest kolmandate isikute vastu ning nende nõuete rahuldamine on
vähetõenäoline. Kohus ei lõpeta menetlust raugemise tõttu käesoleva paragrahvi lõikes 1 või 2
sätestatud alusel, kui võlgnik, võlausaldaja või kolmas isik maksab pankrotimenetluse kulude kat-
teks kohtu deposiiti kohtu määratud summa.

                                                                                                     5
                                                                                            2-16-984

Kohus tegi 08.03.2016 määrusega võlausaldajatele ettepaneku tasuda 1300 eurot kohtu deposiiti
pankrotimenetluse kulude katteks ning andis tasumiseks tähtaja kuni 07.04.2016. Ükski võlausal-
daja ei ole raha deposiiti tasunud ega esitanud kohtule maksekorraldust. Kohus ei tuvastanud lae-
kumisi ja elektroonilise süsteemi kaudu. Ajutine pankrotihaldur on selgitanud aruandes, et võlgni-
ku pärandvara ei kata tema kohustusi ja varast ei jätku pankrotimenetluse kulude katteks. Ajutine
pankrotihaldur palus menetlus lõpetada pankrotti välja kuulutamata raugemise tõttu, kuna võlgni-
kul puudub vara pankrotimenetluse kulude katteks.

Eeltoodu alusel lõpetab kohus A K pärandvara pankrotimenetluse pankrotti välja kuulutamata
raugemise tõttu.


Ajutise halduri tasu

Ajutine haldur palus aruandes välja mõista ka ajutise halduri tasu ja kulud, samuti palus haldur sel-
leks menetlusabi.

PankrS § 23 lg 4 kohaselt, kui võlgniku avalduse alusel alustatud menetlus lõpetatakse raugemisega
pankrotti välja kuulutamata ja võlgniku varast ei jätku vajalikeks väljamakseteks, mõistab kohus
ajutise halduri tasu ja hüvitatavad kulutused välja võlgnikult, kuid võib määrata nende hüvitamise
riigi vahenditest. Riigi vahenditest ei hüvitata ajutise halduri tasu ja kulutusi suuremas summas kui
397 eurot (sealhulgas seaduses ettenähtud maksud, välja arvatud käibemaks).

PankrS § 23 lg 6 kohaselt võib kohus ajutise halduri tasu ja hüvitatavate kulutuste tasumise määrata
büroole, mille kaudu ajutine pankrotihaldur tegutseb.

PankrS § 29 lg 8 teise lause kohaselt, kui pankrotimenetluse raugemisel on võlgnikul mingi vara,
makstakse sellest kõigepealt ajutise halduri tasu ja kaetakse vajalikud kulutused.

Ajutise pankrotihalduri aruande kohaselt on ajutisel halduril kulunud pankrotimenetlusega seotud
ülesannete täitmisele aega 8 tundi ning ajutise halduri tasu moodustab 80 eurot tunnis. Pankroti-
menetlusega seotud ülesannete täitmiseks tehtud vajalike kulutuste suuruseks on ajutine haldur
nimetanud 60 eurot. Nimetatud summa koosneb vajalikest kuludest seoses pankrotimenetlusega:
telefoni ja arvuti kasutamine; skänneerimismasina kasutamine; bürooruumide kasutamine ja trans-
pordikulud.

Kohus leiab, et ajutise halduri tasu 640 eurot ja ajutise halduri tehtud vajalikud kulutused suuruses
60 eurot (summale lisandub käibemaks) on põhjendatud täies ulatuses.

Kohus rahuldab ajutise halduri taotluse ajutise halduri tasu ja vajalike kulutuste väljamõistmiseks
kokku summas 840 eurot koos käibemaksuga.

Pankrotimenetluse kulud tasutakse üldjuhul pankrotivarast lähtuvalt PankrS § 150 lg-st 2. Kuna
antud asjas ei ole pankrot välja kuulutatud, jätab kohus kulud pärandvara kanda. Vastavalt kogu-
mispensionide seaduse § 28 lg 1 osakuomaniku surma korral lähevad osakud üle pärijale. Sama
seaduse § 31 lg 21 sätestab osakute ülekandmise ja tagasivõtmise korra. Juhul, kui A K pankrot
oleks välja kuulutatud, siis oleks pankrotihalduril investeerimisfondide seaduse § 109 lg 7 alusel
õigus esitada registripidajale avaldus kohustusliku pensionifondi osakute tagasivõtmiseks. Kuna
pankrot jäi välja kuulutamata, on vastav õigus võlgniku pärijal ehk avaldajal N K . Avaldaja peab
katma pankrotimenetluse kulud pärandvara arvel.


                                                                                                      6
                                                                                        2-16-984

PankrS § 29 lg 4 kohaselt kohus avaldab teate menetluse lõpetamise kohta raugemise tõttu väl-
jaandes Ametlikud Teadaanded.




(digitaalallkiri)
Andres Hallmägi
kohtunik




                                                                                                7
