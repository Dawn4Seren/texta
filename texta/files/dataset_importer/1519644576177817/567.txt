                          KOHTUOTSUS
                               EESTI VABARIIGI NIMEL

Kohus                          Tartu Maakohus

Otsuse tegemise aeg ja koht    19.detsember 2016 Võru kohtumaja, Põlva linn, Võru tn 12

Kriminaalasja number           1-16-11262 (kohtueelse menetluse nr 16265000398 )

Kohtukoosseis                  Kohtunik Rita Kulberg

Kohtuistungi sekretär          Janika Simmul

Kriminaalasi                   Oskar    Valdmaa     süüdistuses      KarS     §     423-1     järgi
                               kokkuleppemenetluses
Prokurör                       Ülle Hõrak

                               Oskar       Valdmaa         isikukood     39106172756;    elukoht
                               xxxxxxxxxxxxxxxxxxxxxxxxxxxxxxxxxxxxxxxxxxxxx-x; Eesti
                               Vabariigi kodanik; xxxxxxxxxxxxxx; emakeel eesti keel; xxxxxxx
                               xx xxxxxxxxxxxxxx; kriminaalkorras karistatud Harju Maakohtu
                               22.01.2016 otsusega KarS §-de 420 lg 1, 418 lg 1, 418-1 lg 1 järgi
Süüdistatav                    liitkaristusega 9 kuud, mida KrMS § 238 lg 2 alusel vähendatud
                               1/3 võrra ja kandmisele kuuluvaks karistuseks mõistetud 6 kuud
                               vangistust (millest eelvangistuses ära kantud 3 päeva) KarS § 73
                               sätete alusel tingimisi    1 aastase katseajaga; tõkendit ei ole
                               kohaldatud; oli kahtlustatavana kinni peetud 1.11.2016 kuni
                               3.11.2016

RESOLUTSIOON
Oskar Valdmaa süüdi mõista KarS § 423-1      järgi ja karistada vangistusega 6 (kuus) kuud.

KarS § 68 lg 1 alusel arvata karistusaja hulka kahtlustatavana kinnipidamise aeg 1.11.2016 kuni
3.11.2016 s.o 3 (kolm) päeva ja mõista Oskar Valdmaale kandmisele kuuluvaks karistuseks 5 (viis)
kuud 27 päeva vangistust.

KarS § 65 lg 2 alusel suurendada käesoleva otsusega mõistetavat karistust Harju Maakohtu
22.01.2016 otsusega mõistetud ja ärakandmata karistuse s.o 5 kuud 27 päeva vangistust võrra ja
mõista Oskar Valdmaale liitkaristuseks 11 (üksteist) kuud 24 päeva vangistust.

KarS § 69 lg 1 ja 3 alusel asendada Oskar Valdmaale mõistetud vangistus 11 kuud 24 päeva
üldkasuliku tööga 354 (kolmsada viiskümmend neli) tundi, mille tegemise tähtajaks määrata 18
(kaheksateist) kuud alates käesoleva kohtuotsuse jõustumisest.
KarS § 69 lg 4 alusel kohustada Oskar Valdmaad üldkasuliku töö tegemise tähtaja kestel täitma
KarS §-s 75 lg 1 sätestatud kontrollnõudeid:
1) elama               kohtu           määratud          alalises          elukohas            –
    xxxxxxxxxxxxxxxxxxxxxxxxxxxxxxxxxxxxxxxxxxxxx-x ;
2) ilmuma kriminaalhooldaja määratud ajavahemike järel kriminaalhooldusosakonda
    registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
    täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
    kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Välja mõista Oskar Valdmaalt menetluskuludena sundraha 645 (kuussada nelikümmend viis)
eurot ning riigi õigusabi tasu ja kulu katteks 107 (ükssada seitse) eurot 28 senti riigituludesse.

Menetluskulud (kokku 752,28 eurot) tasuda 1 (ühe) kuu jooksul arvates kohtuotsuse jõustumisest
Maksu- ja Tolliameti kontole EE351010052031000004 SEB Pangas või EE502200221014193355
Swedbankis või EE873300333499990003 Danske Bank AS Eesti filiaalis või
EE401700017002872300 Nordea Bank Finland PLC Eesti filiaalis viitenumbrile 99916700092303
(märkides makse selgituses: Menetluskulud asjas 1-16-11262).

 Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras.

Pardakaamera salvestis jätta kriminaaltoimiku juurde.


Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse sätete
rikkumisega ( KrMS 9.peatüki 2.jao sätted) või kriminaalmenetlusõiguse olulise rikkumisega
(KrMS § 339 lg 1). Süüdistatav ja kaitsja võivad esitada apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule          viieteistkümne
päeva jooksul alates otsuse avalikult teatavakstegemisest so alates 19.12.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi 15 päeva
jooksul alates kohtuotsuse kuulutamisest so alates 19.12.2016 määruskaebuse esitamise teel otsuse
teinud kohtule.

Süüdistus
Oskar Valdmaad süüdistatakse KarS § 423-1 järgi kvalifitseeritava kuriteo toimepanemises,
mis seisnes selles, et tema 1.11.2016 kella 14.12 paiku juhtis isikuna, kes on 14.06.2016
(otsus väärteoasjas nr 230216008349 07.07.2016) ja 09.10.2016 ( otsus väärteoasjas nr
231716010007 28.10.2016)         juhtinud mootorsõidukit omamata vastava kategooria
mootorsõiduki juhtimisõigust, Põlva maakonnas Räpina vallas Räpina linnas xxxxxxx
mootorsõidukit Land Rover reg. nr xxxxxxx, millel järelhaagis reg.nr xxxxxx.


                                                                                      2 (3)
Liiklusseaduse § 94 lg 1 kohaselt           mootorsõidukit võib juhtida isik, kellel on vastava
kategooria mootorsõiduki juhtimisõigus ning kelle juhtimisõigust ei ole peatatud, ära võetud
või kehtetuks tunnistatud või keda ei ole juhtimiselt kõrvaldatud.
Seega Oskar Valdmaa pani toime mootorsõiduki süstemaatilise juhtimise juhtimisõiguseta
isiku poolt.

Kokkuleppe sisu

Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
süüdistatavale karistuseks KarS §-s 423-1 ettenähtud kuriteo toimepanemise eest 6 kuud
vangistust. KarS § 68 lg 1 alusel arvata karistusaja hulka Oskar Valdmaa kahtlustatavana
kinnipidamise aeg 1.11.2016 kuni 3.11.2016 s.o 3 päeva ja mõista Oskar Valdmaale
kandmisele kuuluvaks karistuseks 5 kuud 27 päeva vangistust. KarS § 65 lg 2 alusel
suurendada mõistetavat karistust Harju Maakohtu 22.01.2016 otsusega mõistetud ja
ärakandmata karistuse so 5 kuud 27 päeva vangistust võrra ja mõista Oskar Valdmaale
liitkaristuseks päeva 11 kuud 24 päeva vangistust. KarS § 69 lg 1 ja 3 alusel asendada Oskar
Valdmaale mõistetud vangistus üldkasuliku tööga 354 tundi, mille tegemise tähtajaks
määrata 18 kuud. KarS § 69 lg 4 alusel kohustada Oskar Valdmaad üldkasuliku töö
tegemise tähtaja kestel täitma KarS §-s 75 lg 1 sätestatud kontrollnõudeid.

Kohtu järeldused

Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 423-1 järgi ning talle tuleb mõista kokkuleppekohane
karistus.

Tulenevalt KrMS §-st 180 lg 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas so 645 eurot ning riigi õigusabi korras määratud kaitsjale
makstav tasu ja kulu kokku 107,28 eurot, mis tuleb süüdistatavalt välja mõista.


/allkirjastatud digitaalselt/
Kohtunik Rita Kulberg




                                                                                      3 (3)
