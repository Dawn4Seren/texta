                                                                                4-16-3643




                         KOHTUOTSUS
                              EESTI VABARIIGI NIMEL


Kohus                              Tartu Maakohus

Otsuse tegemise aeg ja koht        23. mai 2016. a Põlva

Väärteoasja number                 4-16-3643

Kohtunik                           Lembit Käis

Kohtuistungi sekretär              Marve Alaver

Väärteoasi                         Meino Käämer kaebuse Politsei- ja Piirivalveameti
                                   Lõuna prefektuuri 20.04.2016. a otsuse peale väärteoasjas
                                   nr 2780,16,002534
Istungil osalenud                  Kaebuse esitaja (menetlusalune isik) - Meino Käämer
                                   (isikukood:           36903045712;           elukoht:
kohtumenetluse pooled
                                   xxxxxxxxxxxxxxxxx-xx)
                                   Kaitsja – Vambola Olli
                                   Kohtuvälise menetleja – PPA Lõuna prefektuuri -
                                   esindaja vanemväärteomenetleja Toomas Lihtmaa
RESOLUTSIOON
Juhindudes VTMS § 132 p-st 2, maakohus otsustas:

   1. Tühistada Politsei- ja Piirivalveameti Lõuna prefektuuri 20.04.2016. a otsus
      (väärteoasjas nr 2780,16,002534) osaliselt, s.o Meino Käämerile mõistetud rahatrahvi
      määra ja selle täitmise tähtaja osas, ning teha selles osas uus otsus.
   2. Mõista Meino Käämerile liiklusseaduse § 2611 lg 1 järgi karistuseks rahatrahv 100
      trahviühikut, s.o 400 (nelisada) eurot, mis tasuda Rahandusministeeriumi kontole nr
      EE891010220034796011 AS SEB Pank või kontole nr EE932200221023778606
      Swedbank AS või kontole nr EE403300333416110002 Danske Bank AS Eesti filiaal
      või kontole nr EE701700017001577198 Nordea Bank AS Eesti filiaal (märkides
      viitenumbriks 10220165068443).
   3. KarS § 66 lg 2 alusel määrata, et Meino Käämer tasub mõistetud rahatrahvi – 400
      eurot - ositi 4 kuu jooksul, s.o:
      - hiljemalt 30.06.2016. a 100 eurot;
      - hiljemalt 30.07.2016. a 100 eurot;
      - hiljemalt 30.08.2016. a 100 eurot;
      - hiljemalt 30.09.2016. a 100 eurot.
                                                                                      4-16-3643



Edasikaebamise kord

Kassatsiooniõiguse kasutamise soovist tuleb teatada Tartu Maakohtu Võru kohtumajale
kirjalikult hiljemalt 30. maiks 2016. a.
Kassatsiooniõiguse kasutamise korral on kohtuotsuse terviktekst Põlvas asuva kohtumaja
kantseleis kättesaadav alates 02.06.2016. a ning kohtuotsuse peale võib siis esitada kassatsiooni
Riigikohtule 30 päeva jooksul alates 03.06.2016. a.
Kui üks kohtumenetluse pool on nimetatud tähtaja jooksul teatanud kassatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
kassatsiooniõigus olenemata sellest, kas nad ise on kassatsiooniõiguse kasutamise soovist
teatanud.


Kohtuvälise menetleja otsuse sisu

Politsei- ja Piirivalveameti (PPA) Lõuna prefektuuri 20.04.2016. a otsusega (väärteoasjas nr
2780,16,002534) karistati Meino Käämerit liiklusseaduse (LS) § 2611 lg 1 järgi rahatrahviga
155 trahviühikut, s.o 620 euroga.
Nimetatud otsuse kohaselt juhtis Meino Käämer 25.03.2016. a kella 13.10 paiku Tartu
maakonnas Kambja vallas Tallinn-Tartu-Võru-Luhamaa maantee 201. kilomeetril autorongi
(haagis Övriga, registrimärgiga xxxxxxx), mille mõõtmed ületavad majandus- ja
kommunikatsiooniministri poolt kehtestatud väärtust. Veduki ja haagise tegelik pikkus oli
22450 mm (lubatud suurim pikkus 18750 mm). Eelnevaga rikkus ta LS § 80 lg 2 ja 3 ning
MKM määruse 13.06.2011. a nr 42 lisa 1 kood 1102 nõudeid, pannes sellega toime LS § 2611
lg 1 sätestatud väärteo.

Kaebuse esitaja nõue

Kaebuse esitaja nõuab kaebuses (tl-d 1-2) eelmärgitud kohtuvälise menetleja otsuse tühistamist
ning väärteomenetluse lõpetamist otstarbekuse kaalutlusel, sest tema süü pole suur ning
väärteokoosseis pole täidetud. Menetlusalune isik leiab, et LS §-s 2611 lõikes 1 sätestatud
väärteokoosseis on täidetud juhul, kui normidele mittevastavate mõõtmete, massi või
teljekoormusega sõiduk või autorong ohustab tee püsivust. Kuna ostetud haagis, mis oli
lubatust pikem, oli tühi, puudus oht tee püsivusele. Kohtuvälise menetleja otsuses pole
arvestatud, et esineb karistust kergendav asjaolu puhtsüdamlik kahetsus. Ta pani väärteo toime
halbade asjaolude kokkulangemise tõttu, kuna pühade ajal mil oli võimatu hankida luba
ülegabariidilise haagisega kojusõiduks. Samuti on talle mõistetud rahatrahv liiga suur, sest
tegemist oli formaalse rikkumisega ja puudus reaalne oht liikluses. Rahatrahvi, mis on sama
suur kui tema bruto kuupalk, tasumine paneb ta rahaliselt väga raskesse olukorda, sest ta peab
tasuma eluasemelaenu ja autoliisingut ning pidama ülal ka tütart.

Kohtuvälise menetleja seisukoht

Kohtuväline menetleja leiab oma kirjalikus seisukohas (tl-d 10-11), et kaebus tuleks jätta
rahuldamata ja kohtuvälise menetleja otsus muutmata. Menetlusalune isik ei teostanud erivedu,
vaid juhtis autorongi, mille mõõtmed ületasid majandus- ja kommunikatsiooniministri
kehtestatud väärtust. Menetlusalune isik teadis või vähemalt pidi teadma, kui suure haagise ta
Eestisse toimetab. Kindlasti ei olnud see ootamatu teadasaamine ja hetke ost. Menetlusalune
isik ei loobunud süüteo toimepanemisest, vaid otsustas teadlikult süüteo lõpule viia ja haagise
sihtkohta toimetada. Mootorsõiduki juht on kohustatud jälgima ja järgima ümbritsevat


                                                                                           2 (6)
                                                                                     4-16-3643



liikluskeskkonda, sinna alla käib ka liikluskorraldusvahenditest ja liiklusreeglitest
kinnipidamine. Kui isik peab normaalseks olukorda, et ta liikluses osaledes ei pea jälgima ning
järgima liiklusreegleid, siis on ta liikluses ohtlik, kuna ei taju temast tulenevat ohtu.


Maakohtu põhjendused

1.
VTMS § 123 lg 2 kohaselt arutab maakohus väärteoasja täies ulatuses, sõltumata esitatud
kaebuse piiridest, kontrollides kohtuvälise menetleja otsuse tegemise aluseks olnud faktilisi ja
õiguslikke asjaolusid.

2.
Kohtuvälise menetleja otsuse kohaselt on menetlusalune isik Tallinn-Tartu-Võru-Luhamaa
maantee 201. kilomeetril liigelnud 25.03.2016. a kella 13.10 paiku autorongiga, mis oli lubatust
pikem, pannes sellega toime LS § 2611 1. lõikes sätestatud väärteo.

3.
LS § 2 p 4 järgi on autorong ühest või enamast vedavast autost (veduk) ja ühest või enamast
haagisest või pukseeritavast seadmest koosnev sõidukite ühend.

LS § 2611 lõikes 1 on sätestatud väärteo objektiivse koosseisuna vastutus muu hulgas normidele
mittevastavate mõõtmetega autorongiga liiklemise eest.

LS § 34 lõike 8 järgi ei tohi sõiduki, autorongi või masinrongi üksainuski mõõde ületada
käesoleva seaduse § 80 lõike 3 alusel kehtestatud nõudeid.
LS § 80 lg 3 kohaselt kehtestab sõiduki, autorongi ja masinrongi suurimad lubatud mõõtmed
veosega ja veoseta, sõiduki, autorongi ja masinrongi suurimad lubatud massid ning
teljekoormused valdkonna eest vastutav minister määrusega

Majandus- ja kommunikatsiooniministri 13.06.2011. a määruse nr 42 „Mootorsõiduki ja selle
haagise tehnonõuded ning nõuded varustusele“ (edaspidi määrus) lisa 1 kood 1102 punkti 8
kohaselt on lubatud suurim pikkus muu hulgas vedukil täis- või kesktelg- ja tugihaagisega 18,75
m.

4.
Lineaarmõõteseadme kasutamise protokolli ja registreerimistunnistuste koopiate (vt
kohtuvälise menetleja väärtetoimik) ning fototabelitega (kohtutoimiku lehed 18-20), samuti
menetlusaluse isiku Meino Käämer ja tunnistaja P. K. ütlustega on tõendatud, et menetlusalune
isik juhtis 25.03.2016. a kell 13.10 Tartu maakonnas Kambja vallas Tallinn-Tartu-Võru-
Luhamaa maantee 201. kilomeetril autorongi, mille veduki ja haagise pikkus oli vähemalt
22,450 m.
Nimetatud tõendid on lubatavad ning usaldusväärsed, mistõttu nende õigsuses ei ole alust
kahelda.

Lineaarmõõteseadme kasutamise protokoll kinnitab veenvalt, et menetlusaluse isiku juhitud
autorongi, s.o veduki Volvo FH (Rootsi registrimärgiga xxxxxxx) ja haagise Övriga (Rootsi
registrimärgiga xxxxxxx) xxxxxxx) kogupikkus oli laiendmääramatust (0,3 m) arvestades
22,45 m.



                                                                                          3 (6)
                                                                                      4-16-3643



Nii on tunnistaja P. K. kohtus kinnintanud, et kõigepealt kanti teleskoop mõõtelatiga autorongi
projektsioonid tee peale ning seejärel kasutati projektsiooni mõõtmiseks mõõdulinti, mida oli
eelnevalt tesitud.     Ka pole mentlusalune isik vaidlustanud mõõtmise protsessi ega
mõõtetulemust.
Seega on antud mõõtetulemus mõõteseaduse § 5 lõike 1 mõttes jälgitav ja usaldusväärne, kuna
kasutatud mõõdulint ja teleskoop mõõtelatt olid eelnevalt kontrollitud ja töökorras, mõõtmisel
järgiti seadme juhendit ja mõõtemetoodikat.
Järelikult saab uuritud tõenditega lugeda usaldusväärselt tuvastatuks, et menetlusalune isik
juhtis 25.03.2016. a kella 13.10 paiku Tartu maakonnas Kambja vallas avalikult kasutataval
teel (Talllinn-Tartu-Võru-Luhamaa maantee 201. kilomeetril) autorongi, mille veduki ja
haagise kogupikkus oli 22,45 m, s.o autorongi lubatud suurimast pikkusest vähemalt 3,7 meetri
võrra pikem.

LS § 2611 lõikes 1 sätestatud väärteo objektiivse koosseisu täidab normidele mittevastavate
mõõtmetega autorongiga liiklemine ka siis, kui see on veoseta või kui sellega ei ole kaasnenud
tee püsivuse rikkumist.
Asjaolust, et LS § 34 lõike 9 ja § 341 lõike 2 järgi tuleb taotleda liiklemiseks avalikult
kasutataval teel eriluba normidele mittevastavate mõõtmetega sõiduki, autorongi või
masinrongiga, saab järeldada, et seadusandja mõtte kohaselt ohustataksegi liiklemisel
autorongiga, millel on ületatud ühtainustki LS § 80 lõike 3 alusel kehtestatud mõõdet
(sealhulgas suurimat lubatud pikkust), tee püsivust.
Seega saab menetlusaluse isiku puhul lugeda LS § 2611 lõikes 1 sätestatud väärteo objektiivse
koosseisu täidetuks, sest ta liikles avalikult kasutataval teel autorongiga, mille kogupikkus ei
vastanud kehtestatud ja lubatud mõõtmele. Järelikult ei ole menetlusaluse isiku väited, et tema
juhitud autorog liikus teel veoseta ning see liikluses ega tee püsivusele reaalset ohtu ei
tekitanud, tema karistamise alustest lähtuvalt ebaolulised ja ainetud.
Liiklemisel avalikult kasutataval teel taolise autorongiga eiras menetlusalune isik LS § 34
lõikes 8 ja § 80 lõikes 3 ning määruse lisa 1 kood 1102 punktis 8 sätestatud nõudeid.

Menetlusalune isik on kohtus tunnistanud, et ta oli teadlik Rootsist ostetud veoki ja haagise
mõõtmetest teadlik. Ka kinnitas ta, et enne autorongiga sõitmist oli tal oma ülemusega juttu
eriloa saamisest.
Seega nähtub M. Käämeri ütlustest, et ta oli teadlik autorongi pikkusest ja kehtestatud mõõdu
ületamisest, kuid vaatamata sellele soovis ta sellega sõita Tallinnast Võrru.

Normidele mittevastavate mõõtmetega autorongiga liiklemist on võimalik toime panna nii
tahtlikult kui ka ettevaatamatusest. Menetlusalune isik on toime pannud normidele mittevastava
pikkusega autorongiga liiklemise otsese tahtlusega KarS § 16 lõike 3 järgi, sest ta teadis, et
autorong, mida ta juhib, on lubatust pikem, ning ta möönis, et ta liikleb lubatust pikema
autorongiga, kui ta asus sõitma antud autorongiga Tallinnast Võru suunas.

Eelneva alusel leiab kohus, et M. Käämer on toime pannud LS § 2611 lg 1 järgi subsumeeritava
väärteo.

Kohus ei ole tuvastanud M. Käämeri teo õigusvastasust välistavaid asjaolusid. Kuna autorong,
mida juhtis menetlusalune isik, oli lubatust pikem, siis pidi viimasel olema sellega liiklemiseks
avalikult kasutataval teel eriluba LS § 34 lõike 9, § 80 lõike 2 ja § 341 lõike 2 järgi.
Menetlusalusel isikul aga eriluba puudus. Ka ei juhtinud menetlusalune isik lubatust pikemat
autorongi hädaseisundis, sest puudus vahetu või vahetult eesseisv ohtu menetlusaluse isiku või



                                                                                           4 (6)
                                                                                    4-16-3643



koolmanda isiku õigushüvedele. Taolise autorongiga sõitmine pühade ajal sõltus ainult
menetlusalusest isikust ning tema tahtest.

Ka pole kohus tuvastanud menetlusaluse isiku süüd välistavaid asjaolusid.
Menetlusalusel isikul ei esinenud eksimust teo keelatuses. Enne autorongi juhtima asumist oli
ta teadlik eriloa puudumisega kaasnevatest õiguslikest tagajägedest ning kehtestatud
õigusnormidest, kuna analoogilise sisuga rikkumise eest oli teda karistatud paar kuud varem
PPA 27.01.2016. a otsusega.
Arvestades asjaolu, et menetlusalust isikut oli varem karistatud LS § 2611 lõike 1 järgi,
samasugune teokoosseis eksisteeris enne liiklusseadusse ületoomist teeseaduses (§ 401) ning ta
on olnud metsaveo autojuht juba alates 2003. a, siis pole usutav tema poolt kohtuvälises
menetluses väidetu, et ta ei teadnud, et sõiduks lubatust suurema pikkusega autorongiga peab
taotlema eriluba.

5.
M. Käämeri väärteoasjas ei esine VTMS §-des 29 ja 30 sätestatud väärteomenetlust välistavaid
ega ka väärteomenetluse lõpetamist võimaldavaid asjaolusid.
Menetlusaluse isiku süü ei ole väike, kuna teda oli käesoleval aastal juba karistatud sarnase
väärteo toimepanemise eest, eelmist ja praegust väärtegu lahutas vähem kui 3 kuud ning
autorongi pikkus ületas oluliselt lubatut.

Kohtuväline menetleja on järginud väärteo menetlemisel väärteomenetlusõigust.

Vastavalt LS § 263 lg-le 1 on käesoleva seaduse §-des 201–2615 sätestatud väärtegude
kohtuväliseks menetlejaks Politsei- ja Piirivalveamet. Kuna antud väärtegu on toime pandud
Tartu maakonnas, seetõttu leiab kohus, et karistuse M. Käämerile on määranud pädev
kohtuväline menetleja, s.o Politsei- ja Piirivalveameti Lõuna prefektuur.

6.
KarS § 56 lõige 1 sätestab, et karistamise alus on isiku süü. Karistuse mõistmisel kohtu poolt
või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid.

LS § 2611 lg 1 sanktsioon näeb karistusena ette rahatrahvi kuni 200 trahviühikut. Kohtuväline
menetleja on mõistnud M. Käämerile karisttuseks rahatrahvi 155 trahviühiku ulatuses.
Maakohtu arvates on kohtuväline menetleja jätnud arvesse võtmata, et menetlusealune isik on
tegu tunnistanud ja kahetsenud, sooritatud teoga ei kaasnenud kahjulikke tagajärgi ning tema
varaline seisund ei võimalda mõistetud rahatrahvi (620 eurot) tasuda korraga 15 päeva jooksul.
Neil asjaoludel tuleb maakohtul kohtuvälise menetleja otsus Meino Käämerile mõistetud
rahatrahvi määra ja selle täitmise tähtaja osas tühistada ning teha selles osas uus otsus.

Lähtudes sellest, et menetlusalust isikut on sellel aastal karistatud sarnase väärteo eest, tal
puuduvad KarS §-s 58 sätestatud karistust raskendavad asjaolud ning esineb KarS § 57 lõike 1
punktis 3 sätestatud karistust kergendav asjaolu (puhtsüdamlik kahetsus, siis on piisavaks
karistuseks, mõjutamaks teda hoiduma edaspidi väärtegude toimepanemisest ja kaitsmaks
õiguskorra huvisid, rahatrahv sanktsiooni keskmises määras - 100 trahviühikut, s.o 400 eurot.

Kohtule esitatud palgaõiend (tl 4) kinnitab, et menetlusalune isik töötab xxxx. . OÜ-s
xxxxxxxx-xxxxxxxxxxxxxxxxx alates 01.09.2014. a ning ajavahemikul jaanuar 2016. a kuni


                                                                                         5 (6)
                                                                                      4-16-3643



aprill 2016. a oli tema ühe kuu brutotöötasu 620 eurot ja netotöötasu 512,14 eurot. Samuti on
menetlusalune isik kaaslaenusaajana kohustatud tagama igakuiste laenumaksete ja intressi
tagastamise kuni 17.04.2023. a (tl 3).
Seega on eelmärgitud tõendite põhjal usutav, et menetlusalusele isikule käib rahatrahvi korraga
tasumine ilmselt üle jõu ning paneb ta majanduslikult raskesse olukorda. Menetlusaluse isiku
väidet, et tal on xxxxx – M. I. – ülalpidamise kohustus, ei saa maakohus arvestada, sest
rahvastikuregistri väljavõte (tl 17) alaealise lapse olemasolu kinnita.

Kuna menetlusaluse isiku varaline ja majanduslik seisud ei võimalda tal tasuda rahatrahvi
korraga, siis on otstarbekas KarS § 66 lõike 2 alusel määrata rahatrahvi tasumine ositi nelja kuu
jooksul võrdsete osades alates 30.06.2016. a.

Otsuse tegemisel juhindus maakohus ka VTMS §-dest 133-135.


/allkirjastatud digitaalselt/
Lembit Käis
kohtunik




                                                                                           6 (6)
