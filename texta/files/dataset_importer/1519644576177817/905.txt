                                KOHTUOTSUS
                              Eesti Vabariigi nimel

Kohtuasja number              2-16-103025

Otsuse tegemise aeg ja koht   13. detsember 2016.a, Jõhvi, kell 16.00

Kohus                         Viru Maakohus

Kohtunik                      Helgi Vinni

Kohtuasi                      Kiviõli Kinnisvarahoolduse OÜ hagi A. S.`i             vastu
                              võlgnevuse 313,32 eurot nõudes.

Hagihind                      313,32 eurot

Kohtuistungi toimumise aeg    Kirjalik menetlus, lihtmenetlus vastavalt TsMS § 405

Menetlusosalised ja nende     Hageja:                Kiviõli Kinnisvarahoolduse OÜ (RK
esindajad                                            10245033)

                              Hageja lepinguline     Marie Tsine (volikirja alusel, e-post
                              esindaja:              marie@condorinkasso.ee )

                              Kostja:                A. S. (IK xxx, elukoht xxx, e-post
                                                     xxx)


                                                     Irina Kuzmina (volikirja alusel,
                              Kostja esindaja:       e-post oigusburoo@hotmail.com )

RESOLUTSIOON

   1. Kiviõli Kinnisvarahoolduse OÜ hagi A. S.`i vastu võlgnevuse 313,32 eurot
      nõudes hagi rahuldada.

   2. Välja mõista kostjalt A. S.`ilt hageja Kiviõli Kinnisvarahoolduse OÜ kasuks
      korteriomandi, asukohaga xxx, Kiviõli, 17.05.2010 üürilepingust tulenev
      võlgnevus kogusummas 313 (kolmsada kolmteist) eurot 32 senti, sh
      põhivõlgnevus 156,66 eurot ja sissenõutavaks muutunud viivis 156,66 eurot.

   3. Hageja menetluskulud jätta nende põhjendatud ulatuses kostja A. S.`i kanda.
      Rahuldamata osas jätta hageja menetluskulud hageja enda kanda.



                                                                                       1
   4. Välja mõista A. S.`ilt hageja Kiviõli Kinnisvarahoolduse OÜ menetluskulude
      katteks 345 (kolmsada nelikümmend viis) eurot, millest 75 eurot on riigilõiv ja
      270 eurot õigusabikulud (ilma käibemaksuta).

   5. Välja mõista kostjalt A. S.`ilt hageja Kiviõli Kinnisvarahoolduse OÜ kasuks
      viivis menetluskuludelt (345 eurot) alates käesoleva kohtuotsuse jõustumisest
      kuni nõude täitmiseni VÕS § 113 lg 1 sätestatud määras.

   6. Väljamõistetud summad kuuluvad tasumisele Condor Inkasso OÜ
      arveldusarvele nr EE393300332098010000 Danske Bank, selgitusena märkida
      võlgniku nimi, isikukood ja tsiviilasja number.

   7. Kostja menetluskulud jätta kostja enda kanda.

   8. Kohtuotsus kuulub viivitamatult täitmisele TsMS § 405 lg 1 p 10, § 467 - § 474
      ettenähtud korras.

EDASIKAEBAMISE KORD

Kohus ei anna luba edasikaebamiseks.
Ringkonnakohus võtab apellatsioonkaebuse menetlusse üksnes juhul, kui maakohtu otsuses
on antud luba edasikaebamiseks või kui maakohtu otsuse tegemisel on selgelt ebaõigesti
kohaldatud materiaalõiguse normi või on selgelt rikutud menetlusõiguse normi või on selgelt
ebaõigesti hinnatud tõendeid ja see võis oluliselt mõjutada lahendit. Apellatsioonkaebuse võib
esitada Tartu Ringkonnakohtule 30 päeva jooksul alates kohtuotsuse kättetoimetamisest.
Kohus võib asja arutada kirjalikus menetluse, kui ei esitata taotlust kohtuistungi pidamiseks.


HAGI ALUSEKS OLEVAD FAKTILISED ASJAOLUD JA HAGEJA NÕUE

Kiviõli Kinnisvarahoolduse OÜ esitas 15.02.2016 Pärnu Maakohtule maksekäsu
kiirmenetluse avalduse A. S.`i vastu võlgnevuse 194,26 euro ja lisanduva viivise nõudes.
Kohus tegi 25.02.2016 võlgnikule maksettepaneku, mis toimetati võlgnikule kätte
10.03.2016. Võlgnik esitas 16.03.2016 nõudele vastuväite. Pärnu Maakohtu 04.04.2016
kohtumäärusega anti maksekäsu kiirmenetluses olev nõue üle hagimenetlusse Viru
Maakohtule.

Viru Maakohtu 04.04.2016.a määrusega anti hagejale tähtaeg puuduste kõrvaldamiseks.

13.04.2016 esitas hageja kohtule hagi kostja A. S.`i vastu võlgnevuse 313,32 euro nõudes.
Haginõude kohaselt on korteriomandi asukohaga xxx, Kiviõli linn, omanikuks Kiviõli linn.
Kiviõli Kinnisvarahoolduse OÜ sõlmis kostjaga sotsiaalkorteri üürilepingu eluruumi
asukohaga xxx kasutamiseks. Sotsiaalkorteri üürilepingu punkti 2.2 ja 4.2 kohaselt üürnik
(kostja) maksab üüri ja kannab kõik eluruumiga seotud kulud, maksud ja koormatised.
Üürilepingu punkti 4.2 kohaselt asjaga seotud kuludeks on tasu üürileandja või kolmanda
isiku teenuste ja tegude eest, mis on seotud asja kasutamisega (sh kommunaalkulud,
hoolduskulu, elamu haldamise ja valitsemise kulu jmt). Üürilepingu punkti 4.3 kohaselt
üürnik kohustub tasuma igakuiselt 25. kuupäevaks eelmisel kalendrikuul arvestatud üüri,
üürileandja poolt tehtud kõrvalkulude, maksude ja koormiste eest. Võla tekkimise ajal
aadressil Aasa 16, Kiviõli linn korteriühistut moodustatud ei olnud. Hageja haldas
korterelamut Aasa 16, Kiviõli linn ning esitas igakuiselt kostjale arveid osutatavate teenuste
eest vastavalt Kiviõli Linnavalitsuse poolt kinnitatud tariifile. Hageja on edastanud kostjale
                                                                                             2
tasumiseks perioodil 31.12.2011. a – 30.09.2013.a arved, milledest on tasutud 2,86 eurot.
Hagiavalduse esitamise seisuga moodustab kostja põhivõlgnevus hageja ees kokku 156,66
eurot. Üürilepingu punkti 4.4 kohaselt maksmisega viivitamisel kostja kohustub tasuma viivist
0,1% iga tasumisega viivitatud kalendripäeva eest. Kokku moodustab viivis 185,96 eurot,
mida hageja vähendab kuni põhivõla summani 156,66 eurot.
Hageja palub kostjalt välja mõista 313,32 eurot, sh põhivõlgnevus 156,66 eurot ja viivised
156,66 eurot. Hageja palus jätta menetluskulud summas 225 eurot, sh riigilõiv 75 eurot ja
õigusabikulud 150 eurot, kostja kanda ja välja mõista kostjalt viivis menetluskuludelt VÕS §
113 lg 1 järgi sätestatud määras. (tl. 14-43).

14.10.2016 määrusega võttis kohus hagi menetlusse ja teatas, et menetleb tsiviilasja TsMS §
405 alusel lihtmenetluses.

KOSTJA VASTUS

13.05.2016 esitas kostja esindaja I. Kuzmina vastuse hagiavaldusele, milles kostja hagi ei
tunnistanud ja vaidles sellele vastu täies ulatuses. Kostja hinnangul on Kiviõli
Kinnisvarahoolduse OÜ hagiavaldus põhjendamatu ning oluliselt vastuolus seadusega.
Hagiavalduses on esitatud mitmeid tegelikkusele mittevastavaid ja eksitavaid väiteid ja
seisukohtasid. Kiviõli Kinnisvarahoolduse OÜ hagiavalduses ei ole menetlusõiguse normide
kohaselt välja toodud ega tõendatud faktilisi asjaolusid, millel tuginevad hageja varalised
nõuded A. S.`i vastu. Kostja esitas taotluse aegumistähtaja rakendamiseks nõuetele, s.h viivise
nõuetele, mis on sissenõutavaks muutunud kuni 31.12.2012 TsÜS § 146 lg 1 alustel. Kostja
kasutas korterit xxx, Kiviõli, hagejaga sõlmitud üürilepingu alusel kuni 31.12.2012, mistõttu
ei ole hagejal õigust nõuda arvete tasumist perioodi eest, mil üürileping oli lõppenud ja kostja
korterit ei kasutanud. Vastava tõendi on hageja lisanud hagiavaldusele lisana 2, pikendamise
viide on üürilepingu teise lehekülje lõpus. Ülaltoodust lähtuvalt palub kostja jätta 2013. aasta
hageja nõuded tõendamatuse tõttu rahuldamata, sh. esitatud viiviste nõuded. Kostja
menetluskulud moodustavad 120 eurot. Kostja palub jätta kõik menetluskulud hageja kanda
(tl. 37-40).

HAGEJA VASTUS

05.08.2016 esitas hageja lepinguline esindaja seisukoha kostja vastusele, milles ei nõustunud
kostja poolt esitatud aegumise väitega. Kuivõrd arvelduste seisust nähtub, et kostja poolt on
toimunud laekumised (kostja poolsed maksed on toimunud erinevates summades ja ei vasta
hageja poolt esitatud arvete suurusele, va 30.04.2012 arve nr 438867, mis tähendab et kostja
on tasunud võlgnevust, mitte konkreetseid arveid), mida saab käsitleda kui nõude
tunnustamist kostja poolt, ei ole hageja nõude aegumistähtaeg möödunud ning hageja palub
jätta rahuldamata kostja taotluse aegumise kohaldamiseks. Kostja väitel lõppes hageja ja
kostja vahel sõlmitud üürileping lõppes 31.12.2012, seega ei ole hagejal õigust nõuda arvete
tasumist peale üürilepingu lõppemist. Hageja antud väitega ei nõustunud ja märgib, et
17.05.2010 sõlmitud sotsiaalkorteri üürileping eluruumi xxx kasutamiseks pikendati kostja
soovil kokku kolmel korral ja kolmandal korral pikendati üürilepingut kuni 30.09.2013.
Hagiavaldusele lisatud üürileping on ekslikult vana skanneering ja seetõttu puudub sellel
kolmas lepingu pikendamine. Hageja lisab vastusele üürilepingu, milles nähtuvad kõik
lepingu pikendamised. Eeltoodust tulenevalt on kostja kohustatud tasuma talle edastatud
arveid kuni üürilepingu lõppemiseni, so kuni 30.09.2013.

Hageja palub kostjalt välja mõista 313,32 eurot, sh põhivõlgnevuse 156,66 eurot ja viivised
156,66 eurot. Hageja palus jätta menetluskulud summas 345 eurot, sh riigilõiv 75 eurot ja


                                                                                              3
õigusabikulud 270 eurot, kostja kanda ja välja mõista kostjalt viivise menetluskuludelt VÕS
§ 113 lg 1 sätestatud määras. (tl. 57-64).

ASJA EDASINE KÄIK

01.11.2016 kirjaga andis kohus menetlusosalistele avalduste ja dokumentide (sh
menetluskulude nimekirja) esitamiseks kuni 28.11.2016 ja teatas et kohtulahend tsiviilasjas nr
2-16-103025 tehakse teatavaks 13.12.2016 kell 16.00 Jõhvi kohtumaja kantselei kaudu ning
edastatakse menetlusosalistele.

Hageja esitas 28.11.2016 kohtule nõude täpsustuse ja menetluskulude nimekirja. Hageja
pidas vajalikuks täpsustada põhinõude kujunemist, sh millised kostjale esitatud arved loeb
hageja käesoleva hagiavalduse esitamise seisuga tasutuks ja millised mitte. Hageja on
arvestanud kostja tehtud makseid varasema võlgnevuse kustutamiseks (arved alates
30.09.2011–31.05.2012). VÕS § 88 lg 1 p 1 alusel on võimalik juhul, kui võlgnik ei ole
määranud millise kohustuse täitmiseks raha arvestatakse, lugeda täidetuks esimesena
sissenõutavaks muutunud kohustus. 05.08.2016. menetlusdokumendile lisas hageja arvelduste
seisud, milles kajastuvad kostjale esitatud arved ja kostja poolt sooritatud laekumised.
Käesolevale menetlusdokumendile peab hageja vajalikuks lisada konto väljavõtted, samuti
täpsustada, millised arved hageja loeb tasutuks:
     03.01.2012 on toimunud kostja poolt laekumine summas 28,59 eurot, arve selgitus
        arve nr 426128. Seega loeb hageja tasutuks 30.11.2011 arve nr 426128 summas 9,53
        eurot ning lisaks 30.09.2011 arve 421210 summas 9,53 eurot, 31.10.2011 arve nr
        423686 summas 9,53 eurot;
     25.02.2012 on toimunud laekumine summas 10 eurot, millega hageja luges tasutuks
        31.12.2011 arve summas 9,53 eurot (jääk 0,47 eurot):
     22.05.2012 toimunud laekumisega kattis hageja 30.04.2012 arve nr 438867 summas
        9,60 eurot ning
     26.03.2013 toimunud laekumisega summas 30 eurot loeb hageja tasutuks 31.01.2012
        arve nr 430911 jäägi summas 7,41 eurot; 29.02.2012 arve nr 433321 summas 7,84
        eurot; 31.03.2012 arve nr 435847 summas 7,62 eurot ja 31.05.2012 arve nr 441447
        summas 7,73 eurot, seega arve nr 441447 jääk on 2,35 eurot.
Eeltoodust tulenevalt on kostja poolt tasumata 17 arvet ajavahemiku 25.06.2012-25.10.2013
eest kogusummas 156,66 eurot. Kostja viivisevõlgnevus moodustab 177,20 eurot, mida
hageja vähendab põhivõla summani 156,66 eurot. Hageja palub kostjalt välja mõista
võlgnevuse 313,32 eurot, sh põhivõlgnevus 156,66 eurot ja viivised 156,66 eurot. Hageja
palus jätta menetluskulud summas 465 eurot, sh riigilõiv 75 eurot ja õigusabikulud 390 eurot,
kostja kanda ja välja mõista kostjalt viivis menetluskuludelt VÕS § 113 lg 1 järgi sätestatud
määras. (tl. 70-92).

Kohus edastas hageja 28.11.2016 haginõude täpsustuse 29.11.2016 kostja esindajale, andes
tähtaja vastuse esitamiseks kuni 09.12.2016.
Kostja esindaja tähtaegselt vastust ei esitanud.

KOHTU PÕHJENDUSED

Kohus, tutvunud asja materjalidega ja hinnanud asjas kogutud tõendeid kogumis leiab, et hagi
on põhjendatud. Kohus rahuldab hagi täies ulatuses.

Põhinõue

Poolte vahel puudub vaidlus selle üle, et nende poolt oli 17.05.2010 sõlmitud eluruumi,
asukohaga xxx, Kiviõli, üürileping. Üürilepingu p. 2.2 ja 4.2 kohaselt üürnik maksab üüri ja
                                                                                           4
kannab kõik eluruumiga seotud kulud, maksud ja koormatised. Üürilepingu punkti 4.2
kohaselt asjaga seotud kuludeks on tasu üürileandja või kolmanda isiku teenuste ja tegude
eest, mis on seotud asja kasutamisega (sh kommunaalkulud, hoolduskulu, elamu haldamise ja
valitsemise kulu jmt). Üürilepingu punkti 4.3 kohaselt üürnik kohustub tasuma igakuiselt 25.
kuupäevaks eelmisel kalendrikuul arvestatud üüri, üürileandja poolt tehtud kõrvalkulude,
maksude ja koormiste eest. Vaidlust ei ole ka selle üle, et Üürilepingu punkti 4.4 kohaselt
maksmisega viivitamisel kohustub kostja tasuma viivist 0,1% iga tasumisega viivitatud
kalendripäeva eest. (tl. 62-63).

Tsiviilkohtumenetluse seadustik (TsMS) § 5 lg 1 kohaselt menetletakse hagi poolte esitatud
asjaolude ja taotluste alusel, lähtudes nõudest. Nimetatud sätte lg 2 kohaselt on pooltel võrdne
õigus ja võimalus oma nõuet põhjendada ja vastaspoole esitatu ümber lükata või sellele vastu
vaielda. Pool määrab ise, mis asjaolud ta oma nõude põhjendamiseks esitab ja milliste
tõenditega neid asjaolusid tõendab.

Kohus juhindub antud asja lahendamisel: võlaõigusseaduse (VÕS) § 271 lg 1, mille kohaselt
üürilepinguga kohustub üks isik (üürileandja) andma teisele isikule (üürnikule) kasutamiseks
asja ja üürnik kohustub maksma üürileandjale selle eest tasu (üüri). VÕS § 292 lg 1, mille
järgi lisaks üüri maksmisele peab üürnik kandma muid üüritud asjaga seotud kulusid
(kõrvalkulud) üksnes juhul, kui selles on kokku lepitud. Kõrvalkuludeks on tasu üürileandja
või kolmanda isiku teenuste ja tegude eest, mis on seotud asja kasutamisega.

VÕS § 76 lg 1 järgi tuleb kohustus täita vastavalt lepingule või seadusele. VÕS § 100 järgi
kohustuse rikkumine on võlasuhtest tuleneva kohustuse täitmata jätmine või mittekohane
täitmine, sealhulgas täitmisega viivitamine. Vastavalt VÕS § 108 lg 1 kui võlgnik rikub raha
maksmise kohustust, võib võlausaldaja nõuda selle täitmist.

Tsiviilkohtumenetluse seadustiku (TsMS) § 438 lg 1 alusel otsust tehes hindab kohus
tõendeid, otsustab, mis asjaolud on tuvastatud, millist õigusakti tuleb asjas kohaldada ja kas
hagi kuulub rahuldamisele. Kohus leiab, et hageja on kohtule esitatud tõenditega tõendanud
lepinguliste suhete olemasolu, samuti seda, et kostja ei ole lepingut nõuetekohaselt täitnud.
Kostja ei ole lepingulisi suhteid vaidlustanud.

Kostja poolt korteri, asukohaga xxx, Kiviõli, kasutamine/üürimine on tõendatud hageja poolt
esitatud 17.05.2010 üürilepinguga (kostja ei ole antud üürilepingut vaidlustanud (tl. 62-63),
kostja enda vastusega (tl. 51-52), kostjale esitatud arvetega (tl. 22-35; 78-87); arvelduste
seisudega (tl. 36-38; 60-61); hageja pangakonto väljavõtetega, millest nähtuvad laekumised
kostja poolt (tl. 74-77).

Kostja esitas hagist tuleneva nõude osas vastuväite, leides, et nõue kuni 31.12.2012 on
aegunud TsÜS § 146 lg 1 alusel.

TsÜS § 146 lg 1 kohaselt on nõude aegumise tähtaeg 3 aastat. Sama seaduse § 147 lg 3 teise
lause kohaselt, kui nõue muutub sissenõutavaks arve esitamisega, algab nõude aegumistähtaeg
selle kalendriaasta lõppemisest, mil õigustatud isik võib arve esitada.

TsÜS § 158 lg 1 ja 2 kohaselt aegumine katkeb ja algab uuesti kohustatud isiku poolt nõude
tunnustamisega. Nimetatud sätte eesmärk on tagada võlausaldajale, kelle nõuet võlgnik
tunnustab, reaalne võimalus sellele tunnustamisele tugineda. Nõude tunnustamine võib
seisneda õigustatud isikule võlgnetava osalises tasumises, intresside maksmises, tagatise
andmises või muus teos.


                                                                                              5
Kohus ei nõustu kostja poolt esitatud aegumise väitega ja peab vajalikuks selgitada, et
aegumine ei kohaldu, kuna arve tasumisega 26.03.2013 kostja tunnustas nõuet ning aegumine
peatus, seega esitas hageja kostja vastu nõude enne 3-aastase aegumistähtaja möödumist.

Kostja oma vastuses väitis, et üürileping oli kehtiv kuni 31.12.2012, seega on tõendamata
võlgnevuse nõue kuni 30.09.2013.

Hageja poolt 05.08.2016 esitatud üürilepingu koopiast nähtub, et üürilepingut oli pikendatud
kuni 30.09.2013 (tl. 62-63). Kostja ei ole antud fakti vaidlustanud.

Antud asjaoludest tulenevalt on tõendatud, et kostja poolt on hagejale tasumata 17.05.2010
üürilepingust tulenev, tasumata võlgnevus summas 156,66 eurot.

Ülaltoodust lähtuvalt moodustab kostja põhivõlgnevus 156,66 eurot, mis kuulub kostjalt
hageja kasuks väljamõistmisele.

Viivis

VÕS § 113 lg 1 esimese lause alusel rahalise kohustuse täitmisega viivitamise korral võib
võlausaldaja nõuda võlgnikult viivitusintressi (viivis), arvates kohustuse sissenõutavaks
muutumisest kuni kohase täitmiseni. Viivise määraks loetakse sama seaduse §-s 94 sätestatud
intressimäär, millele lisandub seitse protsenti aastas. Kui lepinguga on ette nähtud kõrgem
intressimäär kui seadusjärgne viivisemäär, loetakse viivise määraks lepinguga ettenähtud
intressimäär.

Hageja on arvestanud viivist ajavahemiku 25.06.2012-25.10.2013 eest summas 177,20 eurot,
so 0,1% päevas, so lepinguga sätestatud ulatuses. Hageja vähendab viivise nõuet kuni
põhinõude summani, so kuni 156,66 eurot.

Kostja ei ole viivise summat vaidlustanud, kostja vaidlustas viivise ainult seoses sellega, et
kuna põhinõue kuni 31.12.2012 on aegunud, siis on ka viivisenõue aegunud; ning põhinõue
kuni 30.09.2013 ei ole tõendatud seoses üürisuhte puudumisega, siis ei ole ka viivisenõue
tõendatud.

Kuna eelpool toodud asjaoludega on tuvastatud, et nõue kuni 31.12.2012 ei ole aegunud ning
nõue kuni 30.09.2013 on tõendatud seoses üürilepingu pikendamisega, siis on ka viivisenõue
summas 156,66 eurot põhjendatud ja kuulub rahuldamisele täies ulatuses.

Kokku kuulub kostjalt hageja kasuks väljamõistmisele võlgnevus 313,32 eurot, sh
põhivõlgnevus 156,66 eurot ja viivised 156,66 eurot.

Kohus lahendas asja hagi hinda arvestades lihtmenetluses (TsMS § 405).
Kohus ei anna luba kohtuotsuse edasikaebamiseks.

Menetluskulude jaotus

Vastavalt TsMS § 173 lg 1 ja 4 märgib asja menetlenud kohus kohtuotsuses kindlaks
menetluskulude jaotuse menetlusosaliste vahel ning menetluskulude jaotuses ette näeb kohus
ette, millised menetluskulud keegi menetlusosalistest peab kandma.

TsMS § 174 lg 2 kohaselt määrab maakohus kohtuotsuses kindlaks menetluskulude rahalise
suuruse kui kulude kindlaksmääramine ei takista kohtuotsuse tegemist.

                                                                                            6
Vastavalt TsMS § 162 kannab hagimenetluse kulud pool, kelle kahjuks otsus tehakse.
Kohus rahuldab hagi täies ulatuses.

Vastavalt TsMS § 175 lg 1 kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud,
mõistab kohus kulud välja põhjendatud ja vajalikus ulatuses.

Poolte menetluskulud jäävad seega nende õigustatud ulatuses kostja A. S.`i kanda.

Hageja taotleb kostjalt menetluskuluna 465 euro väljamõistmist, millest 75 eurot on hagi
esitamise tasutud riigilõiv ja 390 eurot õigusabikulud (ilma käibemaksuta).

Hageja esindaja palus kostjalt välja mõista menetluskulud ja viivise menetluskuludelt alates
kohtulahendi jõustumisest kuni täitmiseni VÕS § 113 lg 1 sätestatud määras vastavalt TsMS
§ 177 lg 4.

TsMS § 177 lg 4 kohaselt, kohus märgib menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist võlaõigusseaduse § 113 lõike 1 teises lauses ettenähtud ulatuses.

Kohus leiab, et hageja õigusabikulud on põhkendatud osaliselt, so summas 270 eurot, so
õigusabikulu hagiavalduse esitamise eest 150 eurot ja 05.08.2016 vastuse esitamise eest 120
eurot.

Kohus ei pea põhjendatuks ja õigustatuks jätta kostja kanda hageja 28.11.2016 nõuete
täpsustamisega tekkinud menetluskulu summas 120 eurot, kuna hageja lepingulisel esindajal oli
kohustus/võimalus esitada kõik 28.11.2016 täpsustuses esitatud faktiväited koheselt, hagi
esitamisel, või hiljemalt 05.08.2016 vastuses. Hageja viide sellele, et „ekslikult“ jäi midagi
õigeaegselt esitamata, ei saa olla aluseks, et nimetatud menetluskulud teiselt poolelt välja
mõista. Kohus peab vajalikuks märkida, et hageja esindaja näol on tegemist õigusteadusi
omava esindajaga, kes esindab hagejat juba pika aja vältel ja peaks olema teadlik sellest, et
kõik nõuded tuleb esitada õigeaegselt.

Seega kuulub kostjalt hageja kasuks väljamõistmisele menetluskulu kogusummas 345 eurot,
sh riigilõiv 75 eurot ja õigusabikulud 270 eurot. Samuti kuulub väljamõistmisele viivis
menetluskuludelt (345 eurot) alates kohtulahendi jõustumisest kuni täitmiseni VÕS § 113 lg 1
sätestatud määras.

Viivitamatu täitmine

Vastavalt TsMS § § 405 lg 1 p 10, 468 lg 1 p 3, kohus tunnistab hageja taotlusel tagatiseta
viivitamata täidetavaks lihtmenetluse korras tehtud otsuse.
Kohtuotsus kuulub täitmisele viivitamatult.

/allkirjastatud digitaalselt/

Helgi Vinni
Kohtunik




                                                                                               7
