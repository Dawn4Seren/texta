                              KOHTUOTSUS
                              EESTI VABARIIGI NIMEL



Kohus                         Tartu Maakohus Tartu kohtumaja

Otsuse tegemise aeg ja koht   20. mail 2016. a Tartu Kalevi 1

Kriminaalasja number          1-16-3892

Kohtukoosseis                 kohtunik Ingeri Tamm

Kohtuistungi sekretär         Kristi Suvi

Tõlk                          -

                              Garinee Vassila süüdistuses KarS § 4231 ja § 349 järgi
Kriminaalasi
                              kokkuleppemenetluses

Prokurör                      abiprokurör Ruti Kilg

Süüdistatav                   Garinee Vassila
                              elukoht: XXXX; isikukood: 49012162753; kodakondsus:
                              XXXX; haridus: XXXX; emakeel: XXXX; töö- või õppimise
                              koht: XXXX;
                              varasem karistatus: kriminaalkorras karistatud üks kord: Tartu
                              Maakohtu 05.11.2009. a otsusega nr 1-09-17201 KarS § 199
                              lg 2 p 8 järgi 6 kuu vangistusega tingimisi KarS § 73 alusel 3-
                              aastase katseajaga;
                              väärtegude toimepanemise eest karistatud neljal korral
                              tõkend: ei ole kohaldatud

                                  -   (kokkuleppe sõlmimisel advokaat Gerda – Johanna
Kaitsja
                                      Pello )

RESOLUTSIOON
                                            1
Juhindudes KrMS § 248 lg 1 p-st 5 ja §-st 249 kohus otsustas:

Süüdi tunnistada Garinee Vassila KarS § 4231 järgi ja mõista karistuseks 3 (kolm) kuud
vangistust.

KarS § 73 lg 1 alusel määrata, et mõistetud vangistus jäetakse tingimisi kohaldamata ja
seda ei pöörata täielikult täitmisele, kui Garinee Vassila ei pane 1 (ühe) aasta pikkuse
katseaja jooksul toime uut tahtlikku kuritegu.

Süüdi tunnistada Garinee Vassila KarS § 349 järgi ja mõista karistuseks rahaline karistus
100 (ükssada) päevamäära, so 1000 (üks tuhat) eurot.

KarS § 73 lg 1 alusel määrata, et mõistetud rahaline karistus jäetakse tingimisi
kohaldamata ja seda ei pöörata täielikult täitmisele, kui Garinee Vassila ei pane 1 (ühe)
aasta pikkuse katseaja jooksul toime uut tahtlikku kuritegu.

KarS § 78 p 1 alusel hakkab katseaeg kulgema alates kohtuotsuse kuulutamisest.

KrMS § 180 lg 1 alusel välja mõista Garinee Vassilalt riigituludesse menetluskuludena
sundraha 645 (kuussada nelikümmend viis) eurot ja muud menetluskulud 24 (kakskümmend
neli) eurot.

Määrata KrMS § 180 lg 3 alusel menetluskulud 669 (kuussada kuuskümmend üheksa) eurot
tasumisele ositi 12 (kaheteistkümne) kuu jooksul alates kohtuotsuse jõustumisest.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).
Garinee Vassilal tuleb menetluskulude tasumisel märkida viitenumber: 99916700037740.

Juhul kui menetlusosalised kohtuotsust ei vaidlusta, jõustub kohtuotsus 07.06.2016 ja
menetluskulude tasumise lõpptähtaeg 06.06.2017.

Kohtulahendi alusel riigituludesse välja mõistetud rahaliste kohustuste tasumisel tuleb märkida
maksekorraldusele kohtulahendi number ning nõude liik, mida tasutakse. Kui makse
teostatakse kolmanda isiku poolt, siis tuleb märkida maksekorraldusele veel isiku ees- ja
perekonnanimi, kelle eest makse teostatakse.



Edasikaebamise kord
                                              2
Kohtuotsuse peale võib kohtumenetluse pool esitada apellatsioonkaebuse juhul, kui tegemist
on       kokkuleppemenetlust       reguleerivate      menetlusnormide        rikkumisega       või
kriminaalmenetlusõiguse olulise rikkumisega vastavalt KrMS § 339 lg-le 1. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.



KOHTUOTSUSE PÕHIOSA
I Kokkuleppe sisu

Garinee Vassilat süüdistatakse KarS § § 4231 järgi selles, et tema isikuna, kes on 10.10.2015
ja 25.12.2015 juhtinud mootorsõidukit, omamata vastava kategooria juhtimisõigust, juhtis
02.02.2016. a kella 13.15 paiku Tartu linnas Ringtee 75 mootorsõidukit Volvo S60 reg nr
XXXX, omamata vastava kategooria mootorsõiduki juhtimise õigust. Garinee Vassila rikkus
kuriteo toimepanemise ajal kehtinud liiklusseaduse § 90 lg 1 p 1 nõuet, mille kohaselt ei tohi
mootorsõidukit juhtida isik, kellel ei ole vastava kategooria või alamkategooria mootorsõiduki
juhtimisõigust.

Samuti süüdistatakse Garinee Vassilat KarS § 349 järgi selles, et tema 02.02.2016. a kella 13.15
paiku esitas peale sõiduki kinnipidamist Tartu linnas Ringtee 75 liiklusjärelvalvet teostanud
Lõuna prefektuuri Tartu politseijaoskonna patrulli- ja liiklusjärelevalvetalituse politseiametnik
V.R. M.K. nimele välja antud Eesti mootorsõidukijuhi juhiloa nr XXXX, eesmärgiga tõendada
mootorsõiduki juhtimisõiguse olemasolu, milline õigus tal puudub, et vältida liiklusseaduse §
90 lg 1 p 1 süstemaatilise rikkumisega kaasnevat kriminaalmenetlust KarS § 4231 järgi.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo asjaolude ja kvalifikatsiooniga, jõudsid kokkuleppele prokuröri poolt kohtus nõutavas
karistuse liigis ja määras ning hüvitamisele kuuluvates kriminaalmenetluse kuludes.

KarS §-s 4231 ettenähtud kuriteo toimepanemise eest küsib prokurör kohtus Garinee Vassilale
karistuseks 3 kuud vangistust. KarS § 73 lg 1, 3 alusel määrata, et mõistetud karistust ei pöörata
täielikult täitmisele, kui Garinee Vassila ei pane 1 aasta pikkuse katseaja jooksul toime uut
tahtlikku kuritegu.

KarS § 349 ettenähtud kuriteo toimepanemise eest küsib prokurör kohtus Garinee Vassilale
karistuseks rahalist karistust 100 päevamäära , so 1000 eurot. KarS § 73 lg 1, 3 alusel määrata,
et mõistetud karistust ei pöörata täielikult täitmisele, kui Garinee Vassila ei pane 1 aasta pikkuse
katseaja jooksul toime uut tahtlikku kuritegu.



                                                 3
Menetluskuludeks on määratud kaitsjale kohtueelses menetluses makstud tasu 24 eurot ja
süüdimõistva kohtuotsusega kaasnev sundraha 645 eurot. KrMS § 180 lg 3 alusel määrata
menetluskulud tasumisele ositi ühe aasta jooksul alates kohtuotsuse jõustumisest.


Tsiviilhagi esitatud ei ole. Konfiskeerimisele kuuluvat vara ei ole.


II Kohtu seisukoht kokkuleppe osas


Kokkulepe oli süüdistatavale arusaadav ja ta jäi kohtus selle juurde.
Prokurör jäi sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus on seisukohal, et Garinee Vassila on kokkuleppe sõlmimisel väljendanud oma tõelist
tahet. Kriminaalasjas kogutud tõendid annavad aluse tunnistada Garinee Vassila süüdi KarS §
4231 ja § 349 järgi ning mõista talle karistus vastavalt kokkuleppele.

Menetluskuludeks on kohtueelses menetluses makstud kaitsjatasu 24 eurot (tl 33-35, 40-45) ja
sundraha, mille suuruseks teise astme kuriteo toimepanemises süüdimõistmise korral on 1,5
kuupalga alammäära, s.o 645 eurot (palga alammäär on alates 1. jaanuarist 2016. a 430 eurot).
Vastavalt kokkuleppele tuleb Garinee Vassilal hüvitada KrMS § 180 lg 1 alusel kõik
menetluskulud, s.o 669 eurot ositi 12 kuu jooksul alates kohtuotsuse jõustumisest.

/allkirjastatud digitaalselt/

Ingeri Tamm
kohtunik




                                                4
