                        KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    1. august 2016.a, Võru kohtumaja

Kriminaalasja nr                  1-16-4178 (16286000101)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Ats Kalma süüdistuses           KarS    §    424    järgi
                                  kokkuleppemenetluses

Prokurör                          R. S.

Süüdistatav                       Ats Kalma, isikukood: xxxxxxxxxxx, Eesti Vabariigi
                                  kodanik; emakeel: eesti keel; elukoht: xxxxxxx-
                                  xxxxxxxxxxxx; kesk-eriharidus; töökoht: xxxxxxxxxx,
                                  tööline; kriminaalkorras karistatud Tartu Maakohtu
                                  10.02.2014.a otsusega KarS § 424 järgi kahekuulise
                                  vangistusega KarS § 73 lg 1 alusel tingimisi kolmeaastase
                                  katseajaga. Tõkend – ei ole kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Ats Kalma KarS § 424 järgi ning karistuseks mõista 10 (kümme)
    kuud vangistust.

    KarS § 68 lg 1 alusel arvestada Ats Kalma eelvangistuses viibitud aeg 26.03.2016.a –
    28.03.2016.a, so 3 (kolm) päeva karistusaja hulka ning lugeda Ats Kalma kandmata
    karistuseks 9 (üheksa) kuud ja 27 (kakskümmend seitse) päeva vangistust.

    KarS § 65 lg 2 alusel suurendada Ats Kalmale mõistetud karistust Tartu Maakohtu
    10.02.2014.a otsusega nr 1-14-1212 mõistetud karistuse ärakandmata osa, so 2 (kahe)
    kuu vangistuse võrra ning mõista Ats Kalmale liitkaristuseks kohtuotsuste kogumis
    11 (üksteist) kuud ja 27 (kakskümmend seitse) päeva vangistust.

    KarS § 74 lg 5 ja KarS § 69 alusel asendada 11 (üksteist) kuud ja 27 (kakskümmend
    seitse) päeva vangistust 357 (kolmesaja viiekümne seitsme) tunni üldkasuliku tööga,
   mis tuleb Ats Kalmal ära teha 1 (ühe) aasta ja 6 (kuue) kuu jooksul arvates
   kohtuotsuse jõustumisest.

   KarS § 69 lg 4 alusel on Ats Kalma kohustatud üldkasuliku töö tegemisel järgima
   KarS §-s 75 sätestatud kontrollnõudeid ja kohustusi:

    -   elama kohtu määratud alalises elukohas - xxxxxxx-xxxxxxxxxxxx;
    -   ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    -   alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    -   saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
    -   saama kriminaalhooldusametnikult eelneva loa elu-, töö- või õppimiskoha
        muutmiseks;
    -   saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

  Üldkasuliku töö tegemise ajaks määrata Ats Kalma kriminaalhooldusametniku
  järelevalve alla.

2. KarS § 83 lg 1 alusel konfiskeerida Tartu Maakohtu 01.04.2016.a määruse nr 1-16-
   2581 alusel arestitud konfiskeerimise tagamiseks kuriteo toimepanemise vahend - Ats
   Kalmale kuuluv mootorsõiduk xxxxxxxxx xxxxxx, VIN-kood xxxxxxxxxxxxxxxx, mis
   on antud hoiule PPA Lõuna prefektuuri Võru politseijaoskonnale.

   KrMS § 126 lg 6 alusel Maavalitsusel korraldada eelnimetatud sõiduki
   võõrandamine vastavalt Vabariigi Valitsuse poolt kehtestatud korrale.
3. Menetluskulud:

KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista Ats Kalmalt välja
menetluskulu järgmiselt:

          sundraha 645 eurot;
          kaitsjatasu 48 eurot.

KrMS § 180 lg 3, § 313 lg 1 p 7, 12 alusel määrata, et Ats Kalmal on õigus tasumisele
kuuluv menetluskulu kokku 693 (kuussada üheksakümmend kolm) eurot tasuda
vabatahtlikult kuue kuu jooksul alates kohtuotsuse jõustumisest, tasudes igakuiselt
vähemalt 115,50 eurot kuni menetluskulu täieliku tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700053449 ning selgituse
“Ats Kalma, otsus nr 1-16-4178, menetluskulud“.




                                           2 (6)
Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Ats Kalmat süüdistatakse selles, et tema 26.03.2016 kella 12.45 ajal juhtis Võru linnas
xxxxxxxxxx asuva maja hoovis mootorsõidukit xxxxxxx registreerimismärgiga xxxxxxxx, s.o
isikuna, kelle väljahingatavas õhus oli alkoholisisaldus vähemalt 0,94 mg/L kohta, millise
teoga pani toime KarS § 424 järgi kvalifitseeritava kuriteo.

Kokkuleppe sisu

KarS §-s 424 ettenähtud kuriteo toimepanemise eest nõuab prokurör Ats Kalmale karistuseks
kümme kuud vangistust. KarS § 68 lg 1 alusel lugeda mõistetavast karistusest kantuks
eelvangistuses viibitud aeg 26. - 28. märts 2016.a, s.o kolm päeva, kandmisele kuulub seega
9 kuud ja 27 päeva vangistust. KarS § 65 lg 2 alusel, suurendades mõistetavat karistust Tartu
Maakohtu 10.02.2014.a otsusega mõistetud karistuse ärakandmata osa – 2 kuu vangistuse
võrra, mõista süüdistatavale liitkaristuseks 11 kuud ja 27 päeva vangistust.

KarS § 74 lg 5 ja § 69 alusel asendada vangistus 357 tunni üldkasuliku tööga, mis tuleb ära
teha 1 aasta ja 6 kuu jooksul arvates kohtuotsuse jõustumisest. Üldkasuliku töö tegemise ajal
on Ats Kalma kohustatud järgima kontrollnõudeid vastavalt KarS § 75 lg-s 1 sätestatule:

- elama kohtu määratavas alalises elukohas;
- ilmuma kriminaalhooldaja määratud ajavahemike järel kriminaalhooldusosakonda
registreerimisele;
- alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
- saama kriminaalhooldusametnikult eelnev luba elukohast lahkumiseks Eesti territooriumi
piires kauemaks kui viieteistkümneks päevaks;
- saama kriminaalhooldusametnikult eelnev luba elu-, töö- või õppimiskoha muutmiseks;


                                              3 (6)
- saama kriminaalhooldusametnikult eelnev luba Eesti territooriumilt lahkumiseks ja
väljaspool Eesti territooriumi viibimiseks.

KarS § 83 lg 1 alusel konfiskeerida Ats Kalmalt tahtliku süüteo toimepanemise vahend -
sõiduauto xxxxxxxxx xxxxxx VIN-kood xxxxxxxxxxxxxxxx.

Vastavalt KrMS § 180 lg 1 ja 3 alusel hüvitab süüdimõistetu süüdimõistva kohtuotsuse korral
menetluskulud: sundraha 645 eurot ja kaitsja tasu, s.o kohtueelses menetluses kokku summas
693 eurot. Ats Kalma ja tema kaitsja taotlevad menetluskulude kandmise võimaldamist ositi,
s.o 115,50 eurot kuus kuue kuu jooksul. Prokurör on sellega nõus.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Ats Kalma aru kokkuleppe sisust ja nõustus sellega. Kohtuistungil kinnitas
süüdistatav Ats Kalma, et kokkuleppe sõlmimine oli tema vaba tahe. Süüdistatav nõustus nii
toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Ats Kalma süüdi tunnistada
KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht vara konfiskeerimise osas

Kriminaalasjas on Tartu Maakohtu 01.04.2016.a määruse nr 1-16-2581 alusel arestitud
konfiskeerimise tagamiseks kuriteo toimepanemise vahend, Ats Kalmale kuuluv
mootorsõiduk xxxxxxxxx xxxxxx, VIN-kood xxxxxxxxxxxxxxxx.

Arestitud vara (mootorsõiduk xxxxxxxxx xxxxxx) on antud hoiule PPA Lõuna prefektuuri
Võru politseijaoskonnale.

KarS § 83 lg 1 kohaselt võib kohus konfiskeerida tahtliku süüteo toimepanemise vahendi, kui
see kuulub otsuse või määruse tegemise ajal toimepanijale.

Riigikohus on 12.06.2008.a otsuses nr 3-1-1-37-07 asunud seisukohale, et mootorsõiduki kui
süüteo toimepanemise vahendi konfiskeerimist võib pidada õigustatuks, kui on piisavalt ja
põhjendatult alust arvata, et isik paneb samalaadseid õigusrikkumisi toime ka edaspidi,
kusjuures leebemad meetmed (nt juhtimisõiguse äravõtmine lisakaristusena) pole suutnud
mõjutada süüdlast uutest samalaadsetest süütegudest hoiduma.


                                           4 (6)
Ats Kalma tunnistati Tartu Maakohtu 10.02.2014.a otsusega nr 1-14-1212 süüdi KarS § 424
järgi ning karistati kahekuulise vangistusega KarS § 73 lg 1 alusel tingimisi kolmeaastase
katseajaga. Seega pani Ats Kalma käesoleva samaliigilise kuriteo ehk joobes juhtimise toime
katseajal. Kohtu hinnangul on Ats Kalma näol tegemist isikuga, kes ei arvesta ega hooli
kaasliiklejatest. Ats Kalmal ei ole mootorsõiduki juhtimisõigust, seega juhtides
mootorsõidukit ilma vastavat koolitust läbimata ning joobeseisundis, on tema käitumine
liikluses eriti ohtlik. Sellise suhtumisega isikule sõiduki tagastamine võib ka edaspidi olla
teistele kaasliiklejatele ohtlik. Seega on põhjendatud sõiduki konfiskeerimine, kuna Ats Kalma
puhul eksisteerib suur võimalus, et ta jätkab ka edaspidi alkoholijoobes auto juhtimist.
Eeltoodud alusel on kohtul piisavalt ja põhjendatud alus arvata, et varasemad leebemad
karistused, muuhulgas tingimisi vangistus pole mõjutanud süüdistatavat hoiduma
samalaadsetest süütegudest.

KrMS § 126 lg 6 kohaselt konfiskeeritud vara ja riigi omandisse läinud asitõendite
võõrandamise ja hävitamise ning vara võõrandamisest saadud raha eelarvest seaduslikule
valdajale tagastamise korra kehtestab Vabariigi Valitsus.

Konfiskeeritud vara võõrandamise, üleandmise ja hävitamise, vara võõrandamisest saadud
raha eelarvest seaduslikule valdajale tagastamise, asitõendite arvelevõtmise ja hävitamise,
arestitud vara hoidmise, hindamise ja võõrandamise ning kiiresti riknevate asitõendite
hindamise, võõrandamise ja hävitamise korra § 3 lg 1 kohaselt konfiskeeritud vara antakse
maavalitsusele üle üleandmis-vastuvõtmisakti alusel, mille üks eksemplar jääb üleandjale ja
teine vastuvõtjale.

Sama korra § 3 lg 2 kohaselt konfiskeeritud vara üleandmis-vastuvõtmisakti märgitakse:
1) eseme nimetus;
2) esemete kogus;
3) viide otsusele või määrusele, mille alusel esemed üle antakse;
4) eseme üleandmise koht ja aeg;
5) üleandja ja vastuvõtja ametinimetused, nimed ja allkirjad.

Sama korra § 3 lg 3 kohaselt Maavalitsus võõrandab konfiskeeritud vara «Riigivaraseaduses»
ja selle alusel kehtestatud õigusaktides sätestatud korras.

Seega arvestades ülaltoodut tuleb KarS § 83 lg 1 alusel konfiskeerida Tartu Maakohtu
01.04.2016.a määruse nr 1-16-2581 alusel arestitud konfiskeerimise tagamiseks kuriteo
toimepanemise vahend, Ats Kalmale kuuluv mootorsõiduk xxxxxxxxx xxxxxx, VIN-kood
xxxxxxxxxxxxxxxx, mis on antud hoiule PPA Lõuna prefektuuri Võru politseijaoskonnale.
Maavalitsusel korraldada eelnimetatud sõiduki võõrandamine vastavalt Vabariigi Valitsuse
poolt kehtestatud korrale.

Kohtu seisukoht menetluskulude osas

Ats Kalma menetluskuluks on määratud kaitsjale kohtueelses menetluses maksutud tasu 48
eurot. Samuti on menetluskuluks süüdimõistva kohtuotsusega kaasnev sundraha, milleks on
teise astme kuriteo toimepanemises süüdimõistmise korral 1,5 kuupalga alammäära, s.o 645
eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.



                                            5 (6)
KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Ats Kalma on nõus vabatahtlikult menetluskulud tasuma ning taotles menetluskulude tasumise
ajatamist kuueks kuuks. Kohus leiab, et kõigi menetluskulude hüvitamine korraga, arvestades
süüdistatava sissetulekut, käib Ats Kalmale ilmselgelt üle jõu.

Kohus on seisukohal, et arvestades Ats Kalma varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 693 eurot 6 kuu jooksul alates
kohtuotsuse jõustumisest.



/allkirjastatud digitaalselt/
Marju Persidskaja
kohtunik




                                           6 (6)
