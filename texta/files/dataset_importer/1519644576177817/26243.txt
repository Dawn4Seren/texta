                     KOHTUMÄÄRUS
Kohus                          Tartu Maakohus

Kohtunik                       Epp Tombak

Määruse tegemise aeg ja koht   14. jaanuar 2016, Põlva kohtumaja, Põlva, Võru tn 12

Tsiviilasja number             2-07-19596

Tsiviilasi                     KÜ Vastse-Kuuste 2 (pankrotis) hagi 151 000 krooni
                               (9650,66 euro) väljamõistmiseks M. L.           või
                               solidaarselt M. N. ja K. L.
Menetlusosalised               Hageja: KÜ Vastse-Kuuste 2 (pankrotis),
                               registrikood 80169767, asukoht Vastse-Kuuste vald,
                               63601 Põlva maakond;
                               Hageja esindaja: pankrotihaldur Katrin Prükk,
                               postiaadress Pepleri 32, 51010 Tartu, e-post
                               katrin@advocatus.ee;
                               Kostjad: M. L. , isikukood xxxxxxxxxxx, elukoht
                               xxxxxxxx-xxxxxxxx
                               Esindaja advokaat Eve Laine, Advokaadibüroo Ann
                               Saar, Küüni 7, Tartu 51004; e-post: eve@annsaar.ee
                               K. L. , isikukood xxxxxxxxxxx , elukoht xxxxxxxx-
                               xxxxxxxxxxxxxx;
                               e-post
                               M. N. , isikukood xxxxxxxxxxxx xxxx-
                               xxxxxxxxxxxxxxxxxxxx
Menetlustoiming                Kostja K. L. menetluskulude kindlaksmääramise
                               avalduse    esitamise    tähtaja  ennistamise   ja
                               menetluskulude      kindlaksmääramise     avalduse
                               menetlusse võtmise otsustamine
Kirjalik menetlus
RESOLUTSIOON

   1. Jätta rahuldamata K. L.        taotlus menetluskulude rahalise suuruse
      kindlaksmääramise avalduse esitamise tähtaja ennistamiseks.
   2. Keelduda K. L.               avalduse menetluskulude rahalise suuruse
      kindlaksmääramiseks         menetlusse võtmisest menetlustoimingu õigeaegse
      tegemata jätmise tõttu.

   3. Toimetada käesolev määrus K. L. kätte.

Edasikaebe kord TsMS §-de 68 lg 4 , 477 lg 1, 372 lg 5, 660 lg 1 ja 661 lg 1 ja 2 alusel

Määruse peale menetlustähtaja ennistamata jätmise ning menetluskulude rahalise suuruse
kindlaksmääramise avalduse menetlusse võtmisest keeldumise kohta võib esitada
määruskaebuse 15 päeva jooksul arvates määruse kättetoimetamisest. Määruskaebus tuleb
esitada Tartu Ringkonnakohtule Tartu Maakohtu Põlva kohtumaja kaudu.

Juhul kui menetlusosaline taotleb menetlusabi, peab seaduses sätestatud tähtaja
järgimiseks menetlusabi taotleja tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil.

Kohtu poolt kindlaks tehtud asjaolud ja määruse põhjendused

Tartu Maakohtu Põlva kohtumaja 06.01.2014 kohtumäärusega jäeti KÜ Vastse-Kuuste 2
(pankrotis) hagi M. L. , K. L. (edaspidi nimetatud kostja) ja M. N. vastu läbi vaatamata.
TsMS § 168 lg 2 alusel jäeti menetluskulud hageja kanda. Nimetatud kohtumäärus on
jõustunud 31.01.2014.

Kostja esitas 28.12.2015. a kohtule avalduse menetluskulude rahalise suuruse
kindlaksmääramiseks, taotledes ühtlasi ennistada avalduse esitamise tähtaja. Kostja väitel ei
ole talle 06.01.2014. a kohtumäärust edastatud ning ta sai määrusest teadlikuks alles
17.11.2015. a e-toimiku vahendusel.
Tl 134 nähtub, et kõnealune kohtumäärus on kõigile menetlusosalistele edastatud
8.01.2014. a e-kirjaga, sealhulgas kostja K. L. aadressile
Tl 141 on kostja kinnitus, milles ta teatab, et on 8.01.2014. a edastatud kohtumääruse kätte
saanud 15.01.2014. a.

Lähtudes TsMS § 456 lg 1 ja lg 2 p 1 sätestatust jõustus Tartu Maakohtu Põlva kohtumaja
06.01.2014 määrus 31.01.2014. Tulenevalt määruse tegemise ajal kehtinud TsMS § 174 lg
1 pidid pooled esitama menetluskulude rahalise kindlaksmääramise taotluse 30 päeva
jooksul lahendi jõustumisest. K. L. seda ei teinud. Vastavalt TsMS §-le 458 lg 1 väljastab
otsuse jõustumist tõendava jõustumismärke menetlusosalise avalduse alusel ja
kohtutoimiku põhjal asja lahendanud maakohtu kantselei. Märge kantakse kohtuotsuse
ärakirjale või väljatrükile. Seega ei ole kohtul kohustust teavitada menetlusosalisi lahendi
jõustumisest ning jõustumismärkega lahendi saamiseks peab pool ise initsiatiivi üles
näitama.


                                                                                    2 (3)
TsMS §-s 67 lg 1 on sätestatud, et kui menetlusosaline lasi mööda seaduses sätestatud
menetlustähtaja, ennistab kohus tähtaja menetlusosalise avalduse alusel, kui
menetlusosaline ei saanud tähtaega järgida mõjuval põhjusel ja tähtaja möödalaskmine ei
võimalda enam menetlustoimingut teha või põhjustab talle muu negatiivse tagajärje.
Osundatud paragrahvi 2. lõike kohaselt võib tähtaja ennistamist taotleda 14 päeva jooksul,
alates päevast, millal käesoleva paragrahvi lõikes 1 nimetatud takistus ära langes, aga mitte
hiljem kui kuue kuu jooksul, alates möödalastud tähtaja lõppemisest.

Kostja 28.12.2015. a kohtule esitatud avaldus menetluskulude rahaliseks
kindlaksmääramiseks on ilmselgelt esitatud hilinemisega. Kuivõrd toimikus sisaldub kostja
kinnitus selle kohta, et ta on 06.01.2014. a kohtumääruse kätte saanud, puuduvad kostjal
kohtu hinnangul mõjuvad põhjused avalduse esitamise tähtaja ennistamiseks.

Ka juhul, kui lugeda, et kostja sai kõnealuse kohtumääruse esmakordselt kätte alles
17.11.2015. a e-toimiku vahendusel, nagu kostja on oma avalduses märkinud, on tähtaja
ennistamise avaldus esitatud eirates TsMS § 67 lõikes 2 sätestatud tähtaega. Avaldus
tulnuks esitada 14 päeva jooksul alates takistuse äralangemisest, so kohtumääruse e-
toimiku vahendusel kättesaamisest, seega hiljemalt 01.12.2015. Kostja on avalduse
digitaalselt allkirjastanud ja kohtule edastanud alles 28.12.2015. a.

Eeltoodu alusel leiab kohus, et kostja taotlus menetluskulude rahalise kindlaksmääramise
avalduse esitamise tähtaja ennistamiseks tuleb jätta rahuldamata.

TsMS § 66 sätestab, et kui menetlustoiming jääb õigel ajal tegemata, ei ole
menetlusosalisel õigust menetlustoimingut hiljem teha, kui kohus seaduses sätestatud
tähtaega ei ennista. Seetõttu tuleb kostja K. L. menetluskulude rahalise kindlaksmääramise
avaldus jätta menetlusse võtmata.

Vastavalt TsMS § 68 lg 4 võib maakohtu menetlustähtaja ennistamata jätmise määruse
peale esitada määruskaebuse.
Kuivõrd menetluskulude rahalise suuruse kindlaksmääramine toimub TsMS § 173 lg 8
alusel hagita menetluse sätete kohaselt ning hagita asja vaatab kohus vastavalt TsMS § 477
lg 1 läbi hagita menetluse kohta sätestatud erisusi arvestades hagimenetluse sätete kohaselt,
on menetluskulude rahalise kindlaksmääramise avalduse menetlusse võtmisest keeldumise
määrust TsMS § 372 lg 5 alusel võimalik vaidlustada määruskaebuse esitamise teel.


/allkirjastatud digitaalselt/

Epp Tombak
kohtunik




                                                                                    3 (3)
