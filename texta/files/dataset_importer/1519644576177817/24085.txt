                       KOHTUOTSUS
                               EESTI VABARIIGI NIMEL


 Kohus                          Viru Maakohus

 Otsuse tegemise aeg ja koht    09.02.2016 Jõhvi kohtumaja

 Kriminaalasja number           1-15-10553 (12240102781)

 Kohtunik                       Anne PALMISTE

 Kohtuistungi sekretär          Jane VÄLI

 Tõlk                           Svetlana HAMAZA

 Prokurör                       Anu TOLUK

 Kaitsja                        vandedvokaat Arvo SUUBAN

 Asja läbivaatamise kuupäev     22.01.2016
 Kriminaalasi                   Anatoli          KONOVALOVI               süüdistuses
                                Karistusseadustiku §121 järgi
                                kokkuleppemenetluses
 Süüdistatav                    Anatoli KONOVALOV
                                sündinud 23.01.1984, isikukood 38401232226, xxx xxx
                                       - Viru Maakohtu 07.06.2010 otsusega KarS §424
                                       järgi vangistusega 2 kuud tingimisi katseajaga
                                       3 aastat
                                Tõkend – elukohast lahkumise keeld – aegunud




Juhindudes KrMS § 247, § 248 lg 1 p 5, § 249, § 306, § 309, § 310, § 313, § 315, § 318 lg 1
ja § 319 lg 1, 2, maakohus



OTSUSTAS:


Süüdi tunnistada Anatoli KONOVALOV Karistusseadustiku §121 (alates 01.01.2015
Karistusseadustiku §121 lg.1) järgi ning mõista karistuseks 3 (kolm) kuud vangistust.

                                                                                         1
Karistusseadustiku §65 lg.2 alusel liita mõistetud karistusele 3 (kolm) kuud vangistust
Viru Maakohtu 07.06.2010 otsusega mõistetud karistus 2 (kaks) kuud vangistust ning
liitkaristuseks mõista Anatoli KONOVALOVILE 5 (viis) kuud vangistust.

Karistusseadustiku §69 lg.1 alusel asendada vangistus 5 (viis) kuud üldkasuliku tööga
150 (sada viiskümmend) tundi.

Karistusseadustiku §69 lg.3 alusel määrata üldkasuliku töö tegemise tähtajaks 9 (üheksa)
kuud alates kohtuotsuse jõustumisest.

Karistusseadustiku §69 lg.4 ja §75 lg.1 p.1 – 5 alusel kohustada Anatoli Konovalovit
üldkasuliku töö tegemise ajal järgima allolevaid kontrollnõudeid:
1)elama kohtu määratud alalises elukohas xxx;
2)ilmuma kriminaalhooldaja määratud ajavahemike järel kriminaalhooldusosakonda
registreerimisele;
3)alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4)saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks;
5)saama kriminaalhooldusametnikult eelneva loa elu-, töö- või õppimiskoha vahetamiseks.

Määrata Anatoli KONOVALOV üldkasuliku töö tegemise ajaks Viru Vangla
kriminaalhooldusosakonna juhataja poolt määratud kriminaalhooldusametniku järelevalve
alla.

Võlaõigusseaduse §1043 ja §1045 lg.1 p.2 alusel välja mõista Anatoli KONOVALOVILT,
tsiviilhagi katteks Jxxxi TxxxI (xxxx
Asitõendid – musta värvi rahakott, pangakaardid, kliendikaardid, mis asuvad hoiul Ida
Prefektuuris – Kriminaalmenetluse seadustiku §126 lg.3 p.2 alusel kohtuotsuse jõustumisel
tagastada Anatoli KONOVALOVILE.

Rahuldada vandeadvokaat Arvo SUUBANI taotlus, määrata tema poolt Anatoli
KONOVALOVILE osutatud õigusabi tasu suuruseks kohtulikus menetluses osalemise eest ja
mõista välja riigituludest 120 (ükssada kakskümmend) eurot (s.h. esinemine kohtuistungil
100 €, käibemaks 20 €).

Välja mõista Anatoli KONOVALOVILT Kriminaalmenetluse seadustiku §179 lg.1 p.2
alusel sundraha seoses teise astme kuriteos süüdimõistmisega 645 (kuussada nelikümmend
viis) eurot, Kriminaalmenetluse seadustiku §175 lg.1 p.4 alusel kaitsjale (vandeadvokaat
Arvo SUUBAN) kohtueelses menetluses makstud tasu eest 115 (ükssada viisteist) eurot
20 senti ja kaitsjale (vandeadvokaat Arvo SUUBAN) kohtulikus menetluses osalemise eest
makstud tasu 120 (ükssada kakskümmend) eurot.

Kriminaalmenetluse seadustiku §180 lg.3 alusel määrata, et kriminaalmenetluse kulud kokku
summas 880 (kaheksasada kaheksakümmend) eurot 20 senti tuleb Anatoli KONOVALOVIL
tasuda ositi 1 (ühe) aasta jooksul alates kohtuotsuse jõustumisest.

Sundraha ja menetluskulud tuleb Anatoli KONOVALOVIL tasuda Maksu- ja Tolliameti
arveldusarvele:

                                                                                       2
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele tuleb märkida viitenumber 99916700005879 ning               selgitus „Anatoli
KONOVALOV 1-15-10553 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu Ringkonnakohtule.
Apellatsiooniõiguse kasutamise soovist tuleb otsuse teinud kohtule teatada kirjalikult 7
päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest

Kohtuotsusega on kohtumenetluse          poolel   võimalik    tutvuda   vahetult   peale   selle
väljakuulutamist 09.02.2016




Süüdistus

Anatoli Konovalov on kohtu alla antud ja süüdistatakse selles, et ta tekitas xxxvahel taksos
taksojuht JxxxxTxxx parema ja vasaku käe sõrmedele noaga lõikehaavad, millest kannatanu
tundis füüsilist valu.

Sel moel pani Anatoli Konovalov toime teise inimese tervise kahjustamise, valu tekitanud muu
kehalise väärkohtlemise, s.o KarS §121 järgi kvalifitseeritava kuriteo (alates 01.01.2015
kehtiva seaduse kohaselt on Anatoli Konovalovi tegu kvalifitseeritav KarS §121 lg.1 järgi kui
teise inimese tervise kahjustamine, valu tekitav kehaline väärkohtlemine).



Kokkulepe

Ringkonnaprokurör Anu Toluk, süüdistatav Anatoli Konovalov ning kaitsja vandeadvokaat
Arvo Suuban sõlmisid 22.01.2016 kokkuleppe, mille kohaselt süüdistatav ja tema kaitsja
nõustusid esitatud süüdistuse sisu, kuriteo kvalifikatsiooni, tekitatud kahju laadi ja suurusega
ning jõudsid kokkuleppele prokuröri poolt kohtus nõutava karistuse liigis ja määras. KarS §121
järgi ettenähtud kuriteo toimepanemise eest nõuab prokurör kohtus süüdistatavale 3 kuud
vangistust. KarS §65 lg.2 alusel suurendada uue kuriteo eest mõistetud karistust Viru Maakohtu
07.06.2010 otsusega mõistetud karistuse osa 2 kuud vangistust võrra ning mõista
liitkaristuseks 5 kuud vangistust. KarS §69 lg.1 alusel asendada 5 kuud vangistust üldkasuliku
tööga 150 tundi. KarS §69 lg.2, 4 alusel üldkasuliku töö eest süüdimõistetule tasu ei maksta ja
selle tegemisel peab Anatoli Konovalov järgima kontrollnõudeid ning täitma talle pandud
kohustusi vastavalt KarS §75 lg.1 sätestatule:
1) elama kohtu määratud alalises elukohas;
2)ilmuma kriminaalhooldaja määratud ajavahemike järel kriminaalhooldusosakonda
registreerimisele;
3)alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
                                                                                              3
4)saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks;
5)saama kriminaalhooldusametnikult eelneva loa elu-, töö- või õppimiskoha vahetamiseks.
KarS §69 lg.3 alusel määrata üldkasuliku töö tegemise tähtajaks 9 kuud.
Asitõendid: musta värvi rahakott, pangakaardid, kliendikaardid - hoiul Ida Prefektuuris -
tagastada Anatoli Konovalovile.
Vastavalt Võlaõigusseaduse §1043 mõista Anatoli Konovalovilt välja kannatanu
JxxxTxxxkasuks tsiviilhagi summas 1000 eurot.
Anatoli Konovalovilt kuuluvad väljamõistmisele kriminaalmenetluse kulud.



Maakohtu istung

Ringkonnaprokurör Anu Toluk jäi maakohtu istungil kokkuleppe juurde, palus Anatoli
Konovalov KarS §121 järgi süüdi tunnistada ning mõista karistus vastavalt kokkuleppes
sätestatule ning esitatud tsiviilhagi rahuldada.

Süüdistatav Anatoli Konovalov jäi maakohtu istungil kokkuleppe juurde, selgitas, et kokkulepe
on talle arusaadav, ta nõustub sellega ja selle kokkuleppe sõlmimine oli tema vaba tahe.

Kaitsja vandeadvokaat Arvo Suuban palus kokkuleppe kinnitada ning võimaldada tasuda
kriminaalmenetluse kulud ositi 1 aasta jooksul.



Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised, leidis
maakohus, et kokkuleppe sõlmimine on olnud süüdistatavate tõelise tahte avaldus ja
kriminaalasja menetlemisel on järgitud KrMS sätteid.

Anatoli Konovalovile on esitatud süüdistus KarS §121 järgi (alates 01.01.2015
Karistusseadustiku §121 lg.1 järgi) kvalifitseeritava kuriteo toimepanemise eest ühes
episoodis.

Tutvunud kriminaalasja materjalidega, leiab maakohus, et Anatoli Konovalov tuleb KarS §121
(alates 01.01.2015 Karistusseadustiku §121 lg.1) järgi süüdi tunnistada.

KarS §121 lg.1 näeb karistusena ette rahalise karistuse või kuni üheaastase vangistuse.

Maakohus nõustub kokkuleppes sisalduva karistuse liigiga – vangistus - ja leiab, et
nimetatud karistuse liik vastab toimepandud kuriteo asjaoludele ning süüdistatava isikule.

Kriminaalasja materjalide kohaselt on süüdistatav varem korduvalt kriminaalkorras
karistatud, kuritegu on toime pandud kehtival katseajal. Arvestada tuleb ka süüdimõistva
kohtuotsusega kaasnevaid kriminaalmenetluse kulusid.



                                                                                           4
Maakohus nõustub ka kokkuleppes sisalduva karistuse määraga – vangistus 3 kuud, mida
on suurendatud eelmise kohtuotsusega mõistetud tingimisi vangistuse osa 2 kuud võrra, s.o.
kokku 5 kuud. Karistuse suuruse määramisel on maakohtu hinnangul arvestatud konkreetse
kuriteo raskust, selle toimepanemise asjaolusid ning süüdistatava isikut.

Maakohus nõustub ka KarS §65 lg.2 kohaldamise tingimuste ja liitkaristuse määra ning
liigiga.

Maakohus leiab, et vangistuse asendamine üldkasuliku tööga 150 tundi tegemise tähtajaga
9 kuud koos käitumiskontrolli nõuetega on põhjendatud. Maakohus leiab, et eelnimetatud
karistus koos lisakaristusega vastab toimepandud kuriteo asjaoludele, raskusele ja
süüdistatava isikule.

Kannatanu Juri Timofejev poolt on esitatud tsiviilhagi summas 1000 eurot.

VÕS §1043 kohaselt peab teisele isikule õigusvastaselt kahju tekitanud isik kahju
hüvitama, kui ta on kahju tekitamises süüdi või vastutab kahju tekitamise eest vastavalt
seadusele.

VÕS §1045 lg.1 p.2 kohaselt on kahju tekitamine õigusvastane siis, kui see tekitati
kannatanule kehavigastuse või tervisekahjustuse tekitamisega.

Eeltoodu alusel nõustub maakohus süüdistatavaga sõlmitud kokkuleppes tooduga selles osas,
et kannatanu Jxxx Txxxi tsiviilhagi kuulub rahuldamisele summas 1000 eurot ning kuulub
väljamõistmisele Anatoli Konovalovilt.

Asitõendid – musta värvi rahakott, pangakaardid, kliendikaardid, mis asuvad hoiul Ida
Prefektuuris tuleb - Kriminaalmenetluse seadustiku §126 lg.3 p.2 alusel kohtuotsuse
jõustumisel tagastada Anatoli Konovalovile.

Vastavalt KrMS §313 lg.1 p.12 esitatakse süüdimõistva kohtuotsuse resolutiivosas
kriminaalmenetluse kulude kohta tehtud otsus.

KrMS §180 lg.1 alusel hüvitab süüdimõistva otsuse korral menetluskulud süüdimõistetu.

KrMS §180 lg.3 alusel nõustub maakohus kaitsja taotlusega lubada menetluskulude tasumine
ositi ja määrab kriminaalmenetluse kulude tasumise tähtajaks 1 aasta.

Eeltoodu alusel kuulub süüdistatavalt Anatoli Konovalovilt väljamõistmisele sundraha ning
kaitsjatasu kohtueelses ja kohtulikus menetluses.

Süüdistatav kinnitas maakohtu istungil, et kokkulepe on talle arusaadav, selle sõlmimine oli
süüdistatava vaba tahe, ta on nõus määratava karistustega ning palub kokkuleppe kinnitada.

Kaitsja palus maakohtu istungil samuti kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245 sätteid
ja aluseid kokkuleppe kinnitamata jätmiseks maakohus ei tuvastanud, kinnitab maakohus
käesolevas kriminaalasjas 22.01.2016 ringkonnaprokurör Anu Toluki, süüdistatav Anatoli
Konovalovi ja kaitsja vandeadvokaat Arvo Suubani poolt sõlmitud kokkuleppe.

                                                                                          5
(allkirjastatud digitaalselt)
Anne PALMISTE
kohtunik




                                6
