                                                                                           1




                           KOHTUOTSUS
                                EESTI VABARIIGI NIMEL

Kohus                           Viru Maakohus

Otsuse tegemise aeg ja koht     09. september 2016, Rakvere kohtumaja

Kriminaalasja number            1-16-7705 (16259000496)

Kohtunik                        Heli Väinaste

Kohtuistungi sekretär           Enjar Malm

Prokurör                        Elle Karm


Kriminaalasi                    Margus Polukaineni süüdistustes KarS § 182, 4231 järgi
                                kokkuleppemenetluses


Süüdistatav                     MARGUS POLUKAINEN, isikukood 39804071524, Eesti
                                Vabariigi kodanik, põhiharidus, emakeel eesti keel, elukoht
                                xxxx, töökoht xxxx, varem kriminaalkorras karistamata,
                                väärteokorras karistatud 5 korral, kahtlustatavana kinni peetud
                                19.07.2016, tõkendit ei ole kohaldatud

Kaitsja                         vandeadvokaat Marina Valge



RESOLUTSIOON:
Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                            otsustas:

Süüdi tunnistada MARGUS POLUKAINEN KarS § 182 järgi ja karistada teda rahalise
karistusega 50 (viiskümmend) miinimumpäevamäära, s.o summas 500 (viissada) eurot.

Süüdi tunnistada MARGUS POLUKAINEN KarS § 4231 järgi ja karistada teda rahalise
karistusega 70 (seitsekümmend) miinimumpäevamäära, s.o summas 700 (seitsesada) eurot.
                                                                                             2
KarS § 64 lg 1 alusel, üksikkaristustest raskema suurendamise teel, mõista MARGUS
POLUKAINEN’i liitkaristuseks rahaline karistus 100 (ükssada) miinimumpäevamäära, s.o
summas 1000 (üks tuhat) eurot.

KarS § 68 lg 1 alusel arvata eelvangistus 19.07.2016, s.o 1 (üks) päev, millele vastab rahalise
karistuse 3 (kolm) päevamäära, s.o 30 (kolmkümmend) eurot karistusest kantuks, mõistes
Margus Polukaineni ärakandmisele kuuluvaks karistuseks rahalise karistuse 97
(üheksakümmend seitse) miinimumpäevamäära, s.o summas 970 (üheksasada seitsekümmend)
eurot.

KarS § 66 lg 1 ja 3 alusel määrata rahalise karistuse tasumine ositi ühe aasta jooksul, tasudes
alates kohtuotsuse jõustumisest esimesel kuul 90 eurot ja ülejäänud 11 kuud igakuiselt 80
eurot. Rahalise karistuse osamaksed tasuda Maksu- ja Tolliameti arveldusarvele SEB Pank
EE351010052031000004,          Swedbank        EE502200221014193355,          Nordea      Pank
EE401700017002872300 või Danske Bank EE873300333499990003. Maksekorraldusele
märkida viitenumber 99916400006657 ja selgitus: „Margus Polukainen, 1-16-7705, rahalise
karistuse osamakse.“ Kui rahalise karistuse osamakse ei ole tähtajaks tasutud, pööratakse
otsus tasumata osas täitmisele kohtutäituri kaudu täitemenetluse seadustikus sätestatud korras.

KrMS § 175 lg 1 p 9, 179 lg 1 p 2 alusel välja mõista Margus Polukainenilt menetluskuluna
sundraha 645 (kuussada nelikümmend viis) eurot riigituludesse.

KrMS § 175 lg 1 p 4 alusel välja mõista Margus Polukainenilt menetluskuluna kaitsjatasu
189,60 (ükssada kaheksakümmend üheksa eurot ja 60 senti) eurot riigituludesse v.-adv.
Marina Valge poolt osutatud õigusabi eest.

KrMS § 180 lg 3 ja KarS § 66 lg 3 alusel võimaldada Margus Polukainenil tasuda
kriminaalmenetluse kulud kokku summas 834,60 eurot ositi ühe aasta jooksul, tasudes alates
kohtuotsuse jõustumisest igakuiselt 69,55 eurot. Menetluskulude osamaksed tasuda Maksu- ja
Tolliameti    arveldusarvele     SEB       Pank     EE351010052031000004,        Swedbank
EE502200221014193355, Nordea Pank EE401700017002872300 või Danske Bank
EE873300333499990003. Maksekorraldusele märkida viitenumber 99916700063824 ning
selgitus: „Margus Polukainen, 1-16-7705, menetluskulude osamakse.“ Kui menetluskulude
osamakse ei ole tähtajaks tasutud, pööratakse otsus tasumata osas täitmisele kohtutäituri
kaudu täitemenetluse seadustikus sätestatud korras.

KrMS § 126 lg 3 p 1 alusel asitõend – 1 DVD plaat (tl 11) – jätta kohtuotsuse jõustumisel
kriminaalasja juurde.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.


SÜÜDISTUSED

Margus Polukainen on kohtu alla antud süüdistatuna selles, et tema täisealise isikuna kallutas
17.06.2016 kella 17.45 paiku alaealist xxxx G S tarvitama alkoholi, tõmmates alaealise kaasa
xxxx taga kange alkoholi „Cariba“ rumm ühisele tarvitamisele.
                                                                                            3

Seega Margus Polukainen, täisealise isikuna, kallutades nooremat kui kaheksateistaastast
isikut alkoholi tarvitamisele, pani toime KarS § 182 järgi kvalifitseeritava kuriteo.

Margus Polukainen on kohtu alla antud süüdistatuna veel selles, et tema, olles karistatud
juhtimisõiguseta mootorsõiduki juhtimise eest LS § 201 lg 1 järgi 17.09.2015 rahatrahviga 89
trahviühikut, s.o 356 eurot 27.08.2015 toimepandud rikkumise ja LS § 201 lg 2 järgi
05.11.2015 arestiga 13 päeva, mis asendati 13 tunni ÜKT-ga 21.09.2015 toimepandud
rikkumise eest, juhtis jätkuvalt vastava kategooria mootorsõiduki juhtimisõigust omamata
19.07.2016 kella 00.46 ajal Lääne-Virumaal Vinni vallas Roela-Anguse mnt 4. km-l
mootorsõidukit xxxx registreerimismärgiga xxxx, rikkudes sellega süstemaatiliselt
liiklusseaduse § 94 lg 1 nõuet.

Süstemaatiliselt sõidukit vastava kategooria mootorsõiduki juhtimisõiguseta juhtimisega pani
Margus Polukainen toime KarS § 4231 järgi kvalifitseeritava kuriteo.


MENETLUSE KÄIK JA MAAKOHTU SEISUKOHT

Süüdistatava, süüdistatava kaitsja ja prokuröri vahel sõlmitud kokkuleppe kohaselt on Margus
Polukainenile mõistetavaks karistuseks KarS § 182 järgi rahaline karistus 50 päevamäära ja
KarS § 4231 järgi rahaline karistus 70 päevamäära. KarS § 64 lg 1 alusel mõista
üksikkaristustest raskeima suurendamise teel liitkaristuseks rahaline karistus 100 päevamäära.
KarS § 68 lg 1 alusel arvata eelvangistuses viibitud aeg 19.07.2016, s.o 3 päevamäära
karistusaja hulka ja kanda jääb rahaline karistus 97 päevamäära (päevamäär vastavalt KarS §
44 lg 2 on 10 eurot), s.o 970 eurot. KarS § 66 lg 1 ja 3 alusel mõista rahalise karistuse
tasumine ositi ühe aasta jooksul igakuiste osamaksetena alates kohtuotsuse jõustumisest.

Süüdistatav Margus Polukainen on kokkuleppest aru saanud ja nõustus sellega.

Kokkuleppe arutamise põhjal tegi kohus järelduse, et süüdistatav Margus Polukainen on
kokkulepet sõlmides väljendanud oma tõelist tahet ja kriminaalasja menetlemisel on järgitud
kokkuleppemenetlust reguleerivaid sätteid.

Margus Polukainen tuleb süüdi tunnistada KarS § 182, 4231 järgi ning mõista talle karistus
vastavalt kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 kuupalga alammäära,
s.o 645 eurot ning KrMS § 175 lg 1 p 4 alusel kaitsjatasu kohtueelses menetluses 189,60
eurot. Kokkuleppe kohaselt võimaldada menetluskulud kokku summas 834,60 eurot tasuda
ositi 1 aasta jooksul igakuiste osamaksetena alates kohtuotsuse jõustumisest.

/allkirjastatud digitaalselt/

Heli Väinaste
Kohtunik
