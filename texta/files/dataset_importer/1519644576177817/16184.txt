                                                                                      1-16-3601




                             KOHTUOTSUS
                                  EESTI VABARIIGI NIMEL

Kohus                           Pärnu Maakohus

Otsuse tegemise aeg ja koht     09. mai 2016.a, Pärnu

Kriminaalasja number            1-16-3601 (15267000931)

Kohtukoosseis                   Kohtunik Teet Olvik
                                Sekretär Anneli Kaljula

Prokurör                        Abiprokurör Mai Merisaar

Kriminaalasi                    Marko Kurm süüdistuses KarS § 263 lg 1 p 1 järgi
                                kokkuleppemenetluses

Süüdistatavad                   Marko Kurm, isikukood: 38102104222; XXXXX.

RESOLUTSIOON                    Juhindudes KrMS § 248 lg 1 p 5, § 249, kohus otsustas:

Süüdi tunnistada Marko Kurm KarS § 263 lg 1 p 1 järgi ning karistuseks mõista (6) kuus kuud
vangistust.
KarS § 73 lg 1 ja 3 alusel jätta mõistetud vangistus tingimisi täitmisele pööramata juhul, kui Marko
Kurm ei pane (2) kahe aastase katseaja jooksul toime uut tahtlikku kuritegu.

Rahuldada R. J. tsiviilhagi ning välja mõista KrMS § 310 lg 1, VÕS § 1045, § 1050 ja § 1043
alusel Marko Kurmilt (5593.13) viis tuhat viissada üheksakümmend kolm eurot ja 13 senti R. J.
(isikukood: X) (a/a nr X Swedbank) kasuks.

Välja mõista KrMS § 180 lg 1 alusel süüdimõistetult Marko Kurmilt menetluskulud riigi tuludesse
– KrMS § 175 lg 1 p 4 alusel kaitsja tasu summas (72) seitsekümmend kaks eurot riigi õigusabi
korras määratud kaitsja osalemise eest kriminaalasja menetluses ning KrMS § 179 lg 1 p 2 alusel
sundraha (645) kuussada nelikümmend viis eurot, kokku (717) seitsesada seitseteist eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700031911. Selgituseks märkida: Marko Kurm, 1-16-3601,
menetluskulud.

Välja mõistetud menetluskulud tasuda (12) kaheteist kuu jooksul alates kohtuotsuse jõustumisest.


                                                1
                                                                                          1-16-3601

Kohustada Marko Kurmi tasuma menetluskulu 717 eurot ositi (12) kaheteist kuu jooksul (12)
kaheteistkümnes osas alates kohtuotsuse jõustumisest mitte vähem kui (59.75) viiskümmend
üheksa eurot ja 75 senti kuus. Kui rahalised nõuded pole täies ulatuses tähtajaks täidetud,
suunatakse nõuded täitemenetluse läbiviimiseks kohtutäiturile täitemenetluse seadustikus sätestatud
korras.

Edasikaebamise kord
Vastavalt KrMS § 318 lg-le 4 võib kokkuleppemenetluses tehtud kohtuotsuse peale kohtumenetluse
pool esitada apellatsiooni juhul, kui tegemist on käesoleva seadustiku 9. peatüki 2. jao sätete või §
339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
KrMS § 319 lg 2 kohaselt esitatakse apellatsioon kirjalikult vormistatuna Tallinna
Ringkonnakohtule 15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest
eraldi määruskaebe korras 15 päeva jooksul alates päevast, mil isik sai vaidlustatavast
kohtumäärusest teada või pidi teada saama. Määruskaebus tuleb esitada Pärnu Maakohtule.

Asjaolud
Marko Kurmi süüdistatakse selles, et ta käitus avalikus kohas teisi isikuid häirival ja ohtu seadval
viisil, rikkudes korrakaitseseaduse §-s 55 sätestatud avalikus kohas käitumise üldnõudeid.
26.09.2015.a kella 09.00 paiku lõi Marko Kurm Pärnus Vana-Rääma tn 5/1 asuva kohviku Uku
juures kohtueelse menetlusega täpselt tuvastamata arv kordi, kuid vähemalt ühel korral rusikaga R.
J. näo piirkonda, põhjustades kannatanule füüsilist valu ja ninaluumurru, ninal lahtise haava ning
hematoomi otsmikul ning hammaste d26 ja d27 hambakroonide murdumise. Avalikus kohas
käitumise üldnõuete rikkumisega, kui see on toime pandud vägivallaga, pani Marko Kurm toime
KarS § 263 lg 1 p 1 järgi kvalifitseeritava kuriteo.

Kohtumenetluse poolte seisukohad kohtus
Asja kohtueelses menetluses toimunud kokkuleppemenetluse läbirääkimiste käigus süüdistatav ja
tema kaitsja nõustusid kuriteo kvalifikatsiooniga, tekitatud kahju laadi ja suurusega ning jõudsid
kokkuleppele prokuröri poolt kohutus nõutava karistuse liigis ja määras. Sõlmitud kokkuleppe
kohaselt on Marko Kurmile KarS § 263 lg 1 p 1 järgi kohaldatavaks karistuseks kuus kuud
vangistust. KarS § 73 lg 1 ja 3 alusel jäetakse mõistetud vangistus tingimisi täitmisele pööramata
juhul, kui Marko Kurm ei pane kaheaastase katseaja jooksul toime uut tahtlikku kuritegu. Samuti
süüdistatav tunnistas esitatud tsiviilhagi ning nõustus, et kohus mõistab talt tsiviilhagi katteks R. J.
kasuks välja 5593.13 eurot. Marko Kurm tunnistas end kohtuistungil süüdistuses KarS § 263 lg 1 p
1 järgi süüdi ning jäi sõlmitud kokkuleppe juurde. Ka prokurör jäi istungil sõlmitud kokkuleppe
juurde ning palus kohtul selle kinnitada.

Maakohtu seisukoht
Kohtuliku arutamise tulemusena kokkuleppemenetluse korras tegi kohus järeldused, et
süüdistatavaga kokkuleppemenetlusega kokkuleppe sõlmimine on olnud tema tõelise tahte avaldus
ning kriminaalasja menetlemisel on järgitud kokkuleppemenetluse sätteid. Marko Kurm tuleb süüdi
tunnistada KarS § 263 lg 1 p 1 järgi ning mõista talle karistus vastavalt sõlmitud kokkuleppele.
Asitõendeid ei ole. Tõkendit ei ole kohaldatud.
Rahuldada R. J. tsiviilhagi ning välja mõista KrMS § 310 lg 1, VÕS § 1045, § 1050 ja § 1043
alusel Marko Kurmilt 5593.13 eurot R. J. (isikukood: X) (a/a nr X Swedbank) kasuks.
KrMS § 180 lg-le 1 kohaselt kohustub süüdimõistetu hüvitama menetluskulud. Vastavalt sõlmitud


                                                 2
                                                                                   1-16-3601

kokkuleppele tuleb Marko Kurmilt menetluskuluna välja mõista KrMS § 175 lg 1 p 4 alusel kaitsja
tasu summas 72 eurot riigi õigusabi korras määratud kaitsja osalemise eest kriminaalasja
menetluses ning KrMS § 179 lg 1 p 2 alusel sundraha 645 eurot, kokku 717 eurot.
Süüdistatavale on selgitatud, et süüdimõistva kohtuotsusega kaasneb menetluskulude hüvitamise
kohustus vastavalt KrMS § 180 lg-le 1. Samuti on süüdistatavale selgitatud kokkuleppemenetlusega
kaasnevate menetluskulude summa suurust.
Vastavalt süüdimõistetu taotlusele kuuluvad välja mõistetud summad tasumisele 12 kuu jooksul
alates kohtuotsuse jõustumisest. Kohustada Marko Kurmi tasuma menetluskulu 717 eurot ositi 12
kuu jooksul 12 osas alates kohtuotsuse jõustumisest mitte vähem kui 59.75 eurot kuus. Kui
rahalised nõuded pole täies ulatuses tähtajaks täidetud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.


(allkirjastatud digitaalselt)

Teet Olvik
kohtunik




                                              3
