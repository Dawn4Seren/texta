                                                                                     2-15-121589




                           KOHTUOTSUS
                                EESTI VABARIIGI NIMEL
                                      Tagaseljaotsus
Kohus                               Pärnu Maakohus
Kohtunik                            Tambet Grauberg
Otsuse tegemise aeg ja koht         28. märts 2016.a, Haapsalu kohtumaja
Tsiviilasja number                  2-15-121589
Tsiviilasi                          Mogo OÜ hagi Kador Rebane vastu liisingulepingust
                                    tuleneva võlgnevuse nõudes
Tsiviilasja hind                    4191,72 eurot
Menetlusosalised ja nende           Hageja: Mogo OÜ, registrikood 12401448; asukoht: Sõpruse
esindajad                           puiestee 145, 13417 Tallinn
                                    Hageja lepinguline esindaja: Ilona Aleksandrova, Mogo OÜ;
                                    asukoht: Sõpruse puiestee 145, 13417 Tallinn; e-post: *,
                                    meeldetuletus@mogo.ee
                                    Kostja: Kador Rebane, isikukood *; elukoht: *
Menetluse staatus                   Kirjalik menetlus
RESOLUTSIOON
1. Hagi rahuldada tagaseljaotsusega.
2. Välja mõista kostjalt Kador Rebaselt (Rebane) hageja Mogo OÜ kasuks, Mogo OÜ ja
    Kador Rebase vahel 12.01.2015.a sõlmitud liisingulepingust nr */* tuleneva nõue alusel,
    3269,89 (kolm tuhat kakssada kuuskümmend üheksa eurot ja 89 senti) eurot, millest
    liisingulepingu ülesütlemiseni arvestatud tasumata väljaostumaksed 27,32 eurot,
    tasumata intress 336,78 eurot, liisingueseme jääkmaksumus 1867,68 eurot, sissenõudmise
    kulu 10 eurot, leppetrahv 650 eurot, viivis perioodil 13.04.2015.a kuni 01.02.2016.a 376,69
    eurot ning viivis perioodil 02.02.2016.a kuni 28.03.2016.a 1,42 eurot.
3. Välja mõista Kador Rebaselt Mogo OÜ kasuks viivis põhinõudelt (2555 eurolt) alates
    29.03.2016.a kuni põhinõude täitmiseni viivist 0,099 % päevas.
4. Tunnistada otsus tagatiseta viivitamata täidetavaks.
5. Toimetada kostjale Kador Rebasele käesolev kohtuotsus kätte TsMS § 317 lg 1 ja 3 alusel
    kohtuotsuse resolutiivosa avaldamisega väljaandes Ametlikud Teadaanded ja lugeda
    kohtuotsus kostjale avalikult kättetoimetatuks 15 päeva möödumisel väljavõtte väljaandes
    Ametlikud Teadaanded ilmumise päevast.
6. Saata otsus menetlusosalistele.
Menetluskulude jaotus ja rahalise suuruse kindlaksmääramine
1. Jätta menetluskulud kostja kanda.
2. Välja mõista kostjalt Kador Rebaselt hageja Mogo OÜ kasuks menetluskulu summas 350
eurot, s.o maksekäsu kiirmenetluse avalduselt tasutud riigilõiv 68,80 eurot, hagiavalduselt tasutud
riigilõiv 281,20 eurot.

                                                                                               1
                                                                                        2-15-121589


Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
Pärnu maakohus võttis 03.02.2016.a menetlusse Mogo OÜ hagiavalduse Kador Rebase vastu ning
kohustas kostjat esitama vastuse hagiavaldusele 14 päeva jooksul hagiavalduse kättesaamisest.
Kador Rebasele toimetati hagiavaldus ja 03.02.2016.a kohtumäärus kätte avalikult, vastavasisulise
teate avaldamisega Ametlikes Teadaannetes 08.02.2016.a.
Tsiviilkohtumenetluse seadustiku (TsMS) § 317 lg 5 kohaselt loetakse dokument avalikult
kättetoimetatuks 15 päeva möödumisel väljavõtte väljaandes Ametlikud Teadaanded ilmumise
päevast. Kohus loeb menetlusdokumendid Kador Rebasele kättetoimetatuks 23.02.2016.a
dokumentide kättetoimetamisega avalikult Ametlike Teadaannete kaudu. Kador Rebane kohustus
vastama hagiavaldusele hiljemalt 08.03.2016.a. Kostja hagiavaldusele tähtaegselt ei vastanud.

TsMS § 444 lg 3 alusel teeb kohus käesolevas tsiviilasjas tagaseljaotsuse ilma kirjeldava ja
põhjendava osata.

/allkirjastatud digitaalselt/
Tambet Grauberg
kohtunik




                                                                                                  2
