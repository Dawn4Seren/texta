                                                                                 1-16-2990




                        KOHTUMÄÄRUS
Kohus                            Harju Maakohus
Määruse tegemise aeg ja koht     20. aprill 2016 Tallinn
Kriminaalasja number             1-16-2990 (14230109834)
Kohtunik                         Märt Toming
Kohtuistungi sekretär            Eda Loor
Kriminaalasi                     Eugen XXX süüdistus KarS § 263 lg 1 p 1 (kuni
                                 31.12.2014 KarS § 263 p 1) järgi
Prokurör                         Enge Selge
Süüdistatav                      Eugen XXX
                                 Ik: 39004040330, kodakondsus: Eesti Vabariigi kodanik,
                                 põhiharidus, emakeel: eesti keel, töökoht: XXXOÜ,
                                 elukoht: XXX
                                 tõkend: elukohast lahkumise keeld alates 16.01.2015,
                                 tõkend aegunud
                                 Varasem karistatus: kehtivad kriminaalkaristused
                                 puuduvad, viis kehtivat väärteokaristust
Kaitsja                          Advokaat Veera Tolli-Baskin
RESOLUTSIOON
1. Lõpetada KrMS § 202 lg 1 ja § 274 lg 5 alusel kriminaalmenetlus Eugen XXX (XXX)
   süüdistuses KarS § 263 lg 1 p 1 (kuni 31.12.2014 KarS § 263 p 1) ettenähtud kuriteo
   toimepanemises, kuivõrd süüdistatava süü ei ole suur ja ta on võtnud endale kohustuse
   määratud tähtajaks tasuda kriminaalmenetluse kulud, hüvitada kuriteoga tekitatud kahju ja
   teha 60 tundi üldkasulikku tööd ning kriminaalmenetluse jätkamiseks puudub avalik
   menetlushuvi.
2. Panna KrMS § 202 lg 2 p 1 alusel Eugen XXX kohustus tasuda kriminaalmenetluse kulud
   summas 180 (sada kaheksakümmend) eurot ja 95 (üheksakümmend viis) senti, mis tuleb 6
   (kuus) kuu jooksul määruse tegemisest tasuda määruse lisana koostatavas makseinfos
   märgitud Maksu- ja Tolliameti arveldusarvele, märkides ära kohustusliku viitenumbri ja
   selgituse: „Eugen XXX, 1-16-2990, menetluskulu“. KrMS § 202 lg 3 alusel määrata
   kohustuse täitmise tähtajaks kuus kuud, so kohustus peab olema täidetud hiljemalt
   19.10.2016.
3. Panna KrMS § 202 lg 2 p 1 alusel Eugen XXXle kohustus hüvitada kuriteoga tekitatud
   kahju summas 216 (kakssada kuusteist) eurot, mis tuleb 6 (kuus) kuu jooksul määruse
   tegemisest tasuda XXXarvelduskontole nr XXXXXXXXXXXX SEB pank, märkides
   selgitusena: „Eugen XXX, 1-16-2990, kahju hüvitamine“. KrMS § 202 lg 3 alusel määrata
   kohustuse täitmise tähtajaks kuus kuud, so kohustus peab olema täidetud hiljemalt
   19.10.2016.
                                              1
4. Panna KrMS § 202 lg 2 p 3 alusel Eugen XXXle kohustus teha 60 (kuuskümmend) tundi
   üldkasulikku tööd. KrMS § 202 lg 3 alusel määrata kohustuse täitmise tähtajaks kuus
   kuud, so kohustus peab olema täidetud hiljemalt 19.10.2016.
5. Allutada Eugen XXX temale määratud 60 tunni üldkasuliku töö tegemise ajaks Tallinna
   Vangla Lääne-Harju Kriminaalhooldusosakonna juhataja määratud kriminaalhooldaja
   järelevalve alla (Pärnu mnt 142, Tallinn, tel: 6637056, 6637076).
6. Asitõend: kriminaaltoimiku tagakaanele kinnitatud CD plaat turvakaamerate
   videosalvestistega säilitada KrMS § 126 lg 3 p 1 alusel kriminaaltoimikus.
Edasikaebamise kord
Vastavalt KrMS § 202 lg 6 sätetele kui isik, kelle suhtes on kriminaalmenetlus lõpetatud
KrMS § 202 lg 2 kohaselt, ei täida talle pandud kohustust, uuendab prokuratuuri taotlusel
kohus kriminaalmenetluse oma määrusega. Vastavalt KrMS § 385 p 10 sätetele ei ole
käesolev määrus määruskaebuse lahendamise menetluses vaidlustatav. KrMS § 408 lg 5
sätete kohaselt jõustub määrus, mida ei saa vaidlustada, selle määruse tegemisest.

Kriminaalasja kohtulikul arutamisel kohus tuvastas:
Süüdistusakti kohaselt on Eugen XXXle esitatud süüdistus selles, et tema 16.08.2014 kella
03.30 ajal Tallinnas Nõmme tee 53 asuva Räägupesa söögikoha juures, rikkus vägivallaga
avalikus kohas käitumise üldnõudeid, mis tulenevad korrakaitseseaduse § 55 lg 1 p 1
/Avalikus kohas on keelatud käituda teist isikut häirival või ohtu seadval viisil, eelkõige teist
isikut lüüa, tõugata, kakelda, loopida asju teise isiku, looma või asja pihta neid ohtu seades
või käituda muul viisil vägivaldselt/ ja § 54 /Avalik koht on määratlemata isikute ringile
kasutamiseks antud või määratlemata isikute ringi kasutuses olev maa-ala, ehitis, ruum või
selle osa, samuti ühissõiduk/, nimelt lõi XXX parema käega vasaku käe piirkonda, haaras
kinni jopest ja lõi põlvega kannatanu näo- ja rindkere piirkonda vähemalt kolmel korral.
Kannatanu kukkus ning peale seda lõi kannatanut veel vähemalt kuuel korral, löögid tabasid
kannatanut peapiirkonda, kuklapiirkonda vasakult poolt ja otsmikupiirkonda. Oma sellise
käitumisega põhjustas Jaan Süldile füüsilist valu ja tervisekahjustuse: otsmiku piirkonnas
mitu kriimustust, kuklapiirkonnas vasakul pool ja vasaku kõrva taga keskmiseid
verevalumeid. Eugen XXX poolt toime pandud rünnakuga lõhkus ta kannatanu telefoni
maksumusega 216 eurot. Ning nimetatud tegevusega häiris Eugen XXX kolmandate isikute
rahu, nimelt ei olnud Eugen XXX eelnevalt kokku puutunud XXX ning rikkus samuti XXX
koos olnud XXX ja XXX ning politseipatrulli kutsunud ja hirmu tundnud XXX rahu ja
turvatunnet.
Seega Eugen XXX pani toime avaliku korra raske rikkumise, mis on toime pandud
vägivallaga, so KarS § 263 lg 1 p 1 järgi kvalifitseeritava kuriteo.
Kohtuistungil taotles prokurör kriminaalmenetluse lõpetamist Eugen XXX suhtes KrMS §
202 lg 1 alusel ning Eugen XXXle kohustuste panemist, so tasuda kriminaalmenetluse kulud,
mis on määratud kaitsjale kohtueelsel menetlusel makstud tasu 100 eurot, tunnistajale
makstud sõidukulu 20,95 eurot ja kohtulikul arutamisel kaitsjale makstav tasu. Lisaks sellele
panna kohustus hüvitada kuriteoga tekitatud kahju 216 eurot ning täiendava kohustusena teha
60 tundi üldkasulikku tööd. Kohustuste täitmise tähtajaks panna 6 kuud. Kui E.XXX
kohustusi tähtajaks ära ei täida, uuendatakse menetlus. Kannatanu ei taotlenud süüdistatava
süüdimõistmist. Prokurör leidis, et süüdistatava süü ei ole suur, kuivõrd kriminaalmenetluse
esemeks on teise astme kuritegu. Süüdistatav on varem kohtu poolt karistamata. Nimetatud
asjaoludest kogumis puudub kriminaalmenetluse jätkamiseks avalik menetlushuvi.
Süüdistatav nõustus prokuröri taotlusega ning selgitas, et ta on nõus endale võtma prokuröri
taotletud kohustused ja ta saab aru, et kohustuse täitmata jätmisel kriminaalmenetlus
uuendatakse.
Kaitsja asus seisukohale, et ta nõustub prokuröri taotlusega ja selgitas, et ka enne asja
kohtusse saatmist oli initsiatiiv menetluse lõpetamiseks. Kaitsealune on varem karistamata,
                                                2
kannatanu ei soovinud karistamist. Süüdistataval on ülalpidamisel 5 aastane laps.
Karistusandmete sattumine registrisse võib kaitsealuse edasise elu muuta keeruliseks. Kaitsja
nõustub prokuröri taotlusega menetluse lõpetamise osas ning palub kohtul taotlus rahuldada.
KarS § 263 lg 1 p 1 (kuni 31.12.2014 KarS § 263 p 1) ettenähtud kuriteo toimepanemise eest
on karistusena ette nähtud rahaline karistus või vangistus kuni 5 aastat. Süüdistatavale süüks
arvatud süüteoga on tekitatud varaline kahju, mis ei ole kuigi suur. Samas nähtub
kriminaalasja materjalidest, et kannatanu on asunud seisukohale, et ta ei soovi süüdistatava
karistamist kui talle hüvitatakse tekitatud varaline kahju. Seega on vaidlusesemeks varalise
kahju hüvitamine ja sisuliselt puudub avalik menetlushuvi olukorras, kus süüteo
toimepanemisest on möödumas kaks aastat. Kohus leiab, et arvestades tekitatud kahju suurust,
ei ole süüdistatava süü kuigi suur. Süüdistatav on nõustunud prokuröri taotletud
kriminaalmenetluse lõpetamise tingimisena menetluskulude hüvitamise, kuriteoga tekitatud
kahju hüvitamise kui ka üldkasuliku töö tegemisega. Süüdistatava puhul on tegemist isikuga,
kellel puuduvad kehtivad kriminaalkaristused, mistõttu ei nõua ka isikut iseloomustavad
andmed karistusega kaasneva eripreventiivse eesmärgi saavutamist. Nimetatud asjaoludest
tulenevalt nõustub kohus prokuröri seisukohaga, et süüdistatava süü ei ole suur ning edasiseks
menetluse jätkamiseks puudub ka avalik menetlushuvi, mis annab aluse KrMS § 202 lg 1
alusel kriminaalmenetluse lõpetamiseks. Kuivõrd KrMS § 202 lg 1 näeb ette menetluse
lõpetamise tingimusena kohustuste panemise süüdistatavale, siis on ka see tingimus täidetud,
kuivõrd süüdistatav nõustus prokuröri taotletud menetluskulude ja kuriteoga tekitatud kahju
hüvitamise kohustuse ja üldkasuliku töö tegemise kohustuse võtmisega. Seetõttu puuduvad
menetluslikud takistused esitatud taotluse rahuldamata jätmiseks ning kohus rahuldab esitatud
taotluse, lõpetades kriminaalmenetluse KrMS § 202 lg 1 alusel, määrates süüdistatavale
menetluskulude ja kuriteoga tekitatud kahju hüvitamise ning üldkasuliku töö tegemise
kohustuse KrMS § 202 lg 2 p 1, 3, lg 3 sätete alusel.



Märt Toming
Kohtunik
/allkirjastatud digitaalselt/




                                              3
