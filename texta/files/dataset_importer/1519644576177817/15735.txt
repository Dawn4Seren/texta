                                   KOHTUOTSUS
                                        Eesti Vabariigi nimel
                                            resolutiivosa
                                                                                     1-16-3420
12. mail 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna ja tõlgi Maria Azman
juuresolekul, abiprokuröri Paul Pikma ja kaitsja adv.Dmitri Školjar osavõtul arutas avalikul
kohtuistungil lühimenetluses kuriteoasja

Nikita Volõnski, ik. 39306070228, Eesti Vabariigi kodanik, emakeeleks vene keel, 8.kl.haridusega,
elukoht XXX, viibib XXX Vanglas, varem karistatud: Harju Maakohtu 11.06.2014 otsusega 1-14-
4124 KarS § 184 lg 2 p 1 järgi vangistusega 3 aastat (ärakandmata osa 2 aastat ja 5 kuud pöörati
täitmisele Harju Maakohtu 18.11.2015 määrusega, mis jõustus 08.03.2016, kannab karistust alates
08.11.2015), 4 kehtivat väärteokaristust, tõkend - vahistamine alates 10.11.2015 -
- süüdistuses KarS § 4231 ja 424 järgi.

Süüdistus
Nikita Volõnski, olles karistatud 22.01.2015 Harju Maakohtu poolt LS § 201 lg 2 järgi juhtis tahtlikult
uuesti s.o süstemaatiliselt 23.06.2015 kella 01:35 ajal Tallinnas, Kärberi tn ja Laagna tee ristmikul
mootorsõidukit Mercedes-Benz E220 registreerimisnumbriga XXX, 20.03.2015 kella 15:25 ajal
Tallinnas, Ümera tn 35 maja juures mootorsõidukit Mercedes-Benz E220 registreerimisnumbriga
XXX ning 08.11.2015 kella 10:50 ajal Tallinnas, Pae tn 35 juures suunaga Paekaare tn 1A poole
mootorsõidukit Volkswagen Golf Variant registreerimismärgiga XXX omamata vastava kategooria
mootorsõiduki juhtimisõigust.
Seega Nikita Volõnski pani toime mootorsõiduki juhtimise vastava kategooria mootorsõiduki
juhtimisõiguseta isiku poolt süstemaatiliselt s.o KarS § 4231 järgi kvalifitseeritava kuriteo.

Samuti Nikita Volõnski juhtis tahtlikult 20.03.2015 kella 15:25 ajal Tallinnas, Ümera tn 35 maja
juures mootorsõidukit Mercedes-Benz E220 registreerimisnumbriga XXX olles joobeseisundis
(narkojoove- THC-COOH)), rikkudes liiklusseaduse § 69 lg 1 ja korrakaitseseaduse § 36 lg 1 /Juht
ei tohi olla joobeseisundis. Joobeseisund on alkoholi, narkootilise või psühhotroopse aine või muu
joovastava aine tarvitamisest põhjustatud terviseseisund, mis avaldub väliselt tajutavas häiritud või
muutunud kehalistes või psüühilistes funktsioonides ja reaktsioonides/ nõudeid.
Seega Nikita Volõnski pani toime mootorsõiduki juhtimise joobeseisundis, s.o kuriteo, mis on
kvalifitseeritav KarS § 424 järgi.

Juhindudes KrMS §-dest 175, 179, 180, 238 lg 2, 315 lg 4, 318, 319 kohus
                                           otsustas:

Süüdi tunnistada Nikita Volõnski KarS § 4231 ja 424 järgi ja põhikaristuseks KarS § 63 lg 1 alusel
mõista vangistus 6 kuud.
KrMS § 238 lg 2 kohaselt vähendada Nikita Volõnskile mõistetavat põhikaristust 1/3 võrra ning
lõplikuks põhikaristuseks mõista vangistus 4 (neli) kuud.
KarS § 68 lg 1 alusel arvata karistusaja hulka Nikita Volõnski eelvangistuses viibitud üks päev
23.06.2015, kandmisele jääks 3 kuud ja 29 päeva.

                                                                                                     1
KarS § 65 lg 2 alusel suurendada mõistetud karistust Harju Maakohtu 11.06.2014 otsusega mõistetud
karistuse ärakandmata osa 2 aastat ja 5 kuud (karistus on ka täitmisele pööratud) võrra ja mõista
liitkaristuseks Nikita Volõnskile 2 aastat 8 kuud 29 päeva.
Tõkend – vahistamine –jätta muutmata kuni kohtuotsuse jõustumiseni. Karistuse kandmise
alguseks on kahtlustatavana kinnipidamise päev 08.11.2015.a.

KrMS § 175 lg 1 p-de 3,4,9 ning § 180 lg 1 alusel välja mõista Nikita Volõnskilt riigieelarve tuludesse
menetluskulud: ekspertiisitasu 132 eurot, sundraha 645 eurot ning kaitsjatasu 312 eurot.

Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina. Kriminaalmenetluse kulude tasumiseks vajalik makseinfo koos viitenumbri ja
selgitusega tehakse avalikult teatavaks ka kohtu kantselei kaudu ja kättesaadavaks e-toimiku süsteemi
kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohtuotsusele võib esitada apellatsiooni, teatades Harju Maakohtule apellatsiooniõiguse kasutamise
soovist 7 päeva jooksul alates kohtuotsuse kuulutamisest ning esitades Tallinna Ringkonnakohtule
apellatsiooni 15 päeva jooksul alates päevast, mil kohtumenetluse poolel on võimalik kohtus tutvuda
kohtuotsusega ning vahistatud süüdistataval või tema kaitsjal kohtuotsuse koopia kätteandmisele
järgnevast päevast 15 päeva jooksul.

Kohtuotsuse resolutiivosa avaldati 12.05.2016.a. Kohtuotsus tervikuna koostatakse ja see on
kohtumenetluse pooltele kohtus kättesaadav apellatsiooniteate esitamisest 15 päeva pärast.


Karin Olentšenko
kohtunik
/allkirjastatud digitaalselt/




                                                                                                     2
