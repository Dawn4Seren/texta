                                                                                        2-16-9887




                           KOHTUMÄÄRUS
Kohus                           Viru Maakohus

Kohtunik                        Ifret Mamedguseinov

Määruse tegemise aeg ja koht    Rakvere, 14. september 2016 kell 16.15

Tsiviilasja number              2-16-9887

Tsiviilasi                      OÜ Rakvere Kalakeskus             avaldus        enda    pankroti
                                väljakuulutamiseks
Menetlustoiming                 Pankroti väljakuulutamine

Menetlusosalised ja nende       Avaldaja (võlgnik): OÜ Rakvere Kalakeskus (registrikood
esindajad                       12643140, asukoht Pikk 2, 44307 Rakvere, e-post: xxxx, tel nr
                                xxxx) seaduslik esindaja- juhatuse liige Virge Veermäe;
                                Ajutine haldur: Ly Müürsoo (e-post: lyy.myyrsoo@mail.ee).

                                12. september 2016 kell 13.30.
Kohtuistungi toimumise aeg
                                Võlgniku seaduslik esindaja ja ajutine haldur.
Istungil osalenud isikud

Resolutsioon

   1. Kuulutada välja OÜ Rakvere Kalakeskus (registrikood 12643140, asukoht Pikk 2, 44307
      Rakvere) pankrot.

   2. Nimetada OÜ Rakvere Kalakeskus pankrotihalduriks Ly Müürsoo (pankrotihalduri
      tunnistus nr 80, asukoht Väike-Ameerika 8-203, 10129 Tallinn, e-post:
      lyy.myyrsoo@mail.ee, tel nr +3725097383, tel/faks +3726481156).

   3. Rahuldada ajutise halduri taotlus ja määrata pankrotivara arvelt OÜ-le Sentire MK
      ajutise halduri tasu ja ajutise pankrotimenetluse kulude katteks kokku koos
      käibemaksuga 1 080 eurot.

   4. Korraldada võlausaldajate esimene üldkoosolek 03. oktoobril 2016 kell 10.30 Viru
      Maakohtu Rakvere kohtumajas (Rohuaia 8, Rakvere) ning kohustada võlgniku juhatuse
                                                                                 1 (4)
                                                                             2-16-9887
       liiget Virge Veermäe’d isiklikult ilmuma võlausaldajate esimesele üldkoosolekule
       sundtoomise ja/või trahvi määramise hoiatusel.

   5. Kohustada Virge Veermäe’d enne võlausaldajate esimese üldkoosoleku algust, s.o 03.
      oktoobril 2016 kell 10.15, kohtus vandega kinnitama andmeid OÜ Rakvere Kalakeskus
      vara, võlgade ja majandustegevuse kohta.

   6. Avaldada kohtumääruse resolutsiooni punktid 1-4 kohtuteadete avaldamiseks
      ettenähtud korras väljaandes Ametlikud Teadaanded ühel korral, märkides, et
      võlgnikule võlgnevate kohustuste täitmist võib vastu võtta üksnes haldur.

   7. Saata kohtumäärus pankrotihaldurile täitmiseks, avaldajale ja Tartu Maakohtu
      registriosakonnale (e-post: registriosakond@kohus.ee) aga teadmiseks.

   8. Kohtumäärus kuulub täitmisele viivitamatult.


Edasikaebamise kord
Võlgnikul on õigus esitada kohtumääruse peale määruskaebus Tartu Ringkonnakohtule Viru
Maakohtu kaudu 15 päeva jooksul, alates määruse kättetoimetamisest. Haldur ei või võlgniku nimel
määruskaebust esitada ega võlgnikku määruskaebuse läbivaatamisel esindada.


ASJAOLUD
1. 28. juunil 2016 esitas OÜ Rakvere Kalakeskus (võlgnik) Viru Maakohtule avalduse enda pankroti
väljakuulutamise nõudes.

2. Avalduse kohaselt võlgnik kanti äriregistrisse 10.04.2014. Tema põhitegevusalaks on kala hulgi –
ja jaemüük. Klientide vähesuse tõttu muutus võlgnik maksejõuetuks. Võlgnikul on tekkinud
võlgnevus hankijatele 10 870.42 eurot ulatuses, s.h Saare Trade OÜ 244.06 eurot, Lääne-Viru
Jäätmekeskus MTÜ 8.99 eurot, AKF Group OÜ 41.28 eurot, Kriskal OÜ 20 eurot, Viru Rand OÜ
299.74 eurot, Telia Eesti AS 65.47 eurot, Saku Läte OÜ 31.59 eurot, Kõrveküla Kalatööstuse AS
384.20 eurot, Poseidon Foods AS 90.17 eurot, Rentokil OÜ 23 eurot, Kapten Grant OÜ 243.95 eurot,
Vitarsis OÜ 703.30 eurot, Avektra OÜ 963.20 eurot, Kinnisvara Info AS 3 718.83 eurot, Viru
Partnerid OÜ 38.40 eurot, Bidvest Eesti OÜ 331.37 eurot, Ecofarm –Kalakasvatajate Ühistu
2 747.57 eurot, Latikas OÜ 897.20 eurot, Lindström OÜ 18.10 eurot. Võlgnikul varasid ei ole.

3.Võlgnik palus PankrS § 1 lg 1, lg 2, § 13 alusel kulutada välja enda pankrot.

MENETLUSE KÄIK
4. Viru Maakohtu 09.07.2016 kohtumäärusega võeti avaldus menetlusse, nimetati ajutine haldur ja
anti haldurile tähtaeg võlgniku varade ja kohustuste ning võimaliku maksejõuetuse ja selle põhjuste
kohta kohtule PankrS § 22 lg 5 sätestatud aruande esitamiseks.




                                                                                            2 (4)
                                                                                        2-16-9887
AJUTISE HALDURI ARUANNE
5. 05. septembril 2016 esitatud aruande kohaselt Rakvere Kalakeskus OÜ põhiline tegevusala oli
kalade, vähilaadsete ja kalatoodete hulgimüük. Äriühing tegutses rendipinnal. Kuna tekkis üürivõlg,
siis oli äriühing sunnitud 18.05.2016 üüripinnalt ära kolima. Võlad hankijatele tekkisid klientide
vähesuse tõttu. Võlgniku majandustegevus on ajutise halduri nimetamise ajaks seiskunud.
Majandustegevust ei ole võimalik jätkata, kuna selleks puuduvad rahalised vahendid ja võimalused,
kõik koostöölepingud ja töölepingud on lõpetatud. Võlgniku tervendamise võimalused puuduvad

6. Ajutisele pankrotihaldurile teadaolevat ei ole Rakvere Kalakeskus OÜ-l vara. Tema kohustused
moodustavad vähemalt 9 664.42 eurot. Võlgniku maksejõuetus on püsiva iseloomuga.
Maksejõuetuse tekkimise põhjuseks muu asjaolu PankrS § 22 lg 5 mõistes.

7. Rakvere Kalakeskus OÜ osakapitali suurus on 2500 eurot. Äriühing on asutatud osakapitali
sissemakset tegemata, tema asutaja oli Virge Veermäe. Seega § 1401 lg 1 ja lg 2 tulenevalt vastutab
asutaja osaühingu ees 2500 euroga ja nimetatud summa tuleb osanikult sisse nõuda.

8. Ajutine haldur palus PankrS § 23, § 31, § 39 lg 1, § 150 lg 1 p 2, p 5 ja lg 2 alusel kuulutada välja
Rakvere Kalakeskus OÜ pankrot, kohustada võlgniku juhatuse liiget Virge Veermäe’d kohtus
vandega kinnitama võlgniku vara ja võlgade ning äritegevuse andmete õigsust ja välja mõista OÜ
Sentire M.K. kasuks, mille kaudu ajutine pankrotihaldur tegutseb, ajutise halduri tasu ja tema poolt
tehtud vajalike kulutuste katteks kokku 900 eurot, millele lisandub käibemaks 180 eurot.

KOHTUISTUNG
9. Kohtuistungil võlgniku seaduslik esindaja jäi avalduse juurde. Esindajal kinnitas, et võlgnikul
varasid ei ole. Esindaja nõustus ajutise halduri tasu suurusega ja ajutise halduri pankrotihalduriks
nimetamisega.

10. Ajutine haldur jäi aruande juurde.

KOHTUMÄÄRUSE PÕHJENDUSED
11. Kohus tutvunud pankrotiavalduse ja ajutise pankrotihalduri aruandega, kuulanud ära võlgniku
seadusliku esindaja ja ajutise halduri seletused ning uurinud pankrotiasja toimikus olevaid
dokumentaalseid tõendid, leidis, et pankrotiavaldus on põhjendatud ja kuulub rahuldamisele.

Pankroti väljakuulutamine
12. Pankrotiseaduse (PankrS) § 1 lg 2 kohaselt võlgnik on maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt ajutine.
PankrS § 31 lg 4 tulenevalt, kui pankrotiavalduse on esitanud võlgnik, eeldatakse, et ta on
maksejõuetu.

13. Võlgnikul varasid ei ole. Tema majandustegevus on lõppenud. Ajutise halduri aruande kohaselt
võlgnikul on kohustusi vähemalt 9 664.42 eurot ulatuses. Võlgniku kohustused 100%-lt ületavad
tema vara. Samas käesolevas asjas puudub alus menetluse raugemisega lõpetamiseks. Võlgnik on
asutatud ilma osakapitali sissemakset tegemata. Äriseadustiku (ÄS) § 1401 lg 2 sätestab, et kuni
osanik ei ole sama paragrahvi lõikes 1 nimetatud kokkuleppe korral sissemakset täielikult tasunud,
vastutab ta osaühingu ees osaühingu kohustuste eest tasumata sissemakse ulatuses, kui osaühingu

                                                                                                 3 (4)
                                                                                   2-16-9887
kohustust ei ole võimalik täita osaühingu vara arvel. Võlgniku osanik Virge Veermäe ei ole
osakapitali 2 500 eurot ulatuses tasunud. Seega vastutab ta 2 500 eurot ulatuses võlgniku
võlausaldajate ees. Võlgniku ja võlausaldajate huvide kaitsmise ja võimaliku pankrotivara
moodustamise ning pankrotihalduri poolt PankrS § 55 lg 3, § 108, § 109, § 124, § 126, § 127
sätestatud toimingute tegemise tagamiseks, kohus rahuldab avalduse ja kuulutab välja võlgniku
pankroti.

14. Võlgniku esindajal ei ole vastuväiteid ajutise halduri pankrotihalduriks nimetamisele, mistõttu
kohus nimetab teda võlgniku pankrotihalduriks. Kohus, kooskõlastanud menetlusosalistega, PankrS
§ 31 lg 6 alusel määrab võlausaldajate esimene üldkoosoleku toimumise ajaks 03.10.2016 kell 10.30.
PankrS § 86 lg 1 ja lg 2 alusel kohustab kohus võlgniku juhatuse liiget andma vannet enne
võlausaldajate esimese üldkoosoleku algust, s.o 03. oktoobril 2016 kell 10.15.

Ajutise halduri tasu
15. PankrS § 23 lg 1 alusel ajutisel halduril on õigus saada oma ülesannete täitmise eest tasu, mille
suuruse määrab kohus, samuti nõuda oma ülesannete täitmiseks tehtud vajalike kulutuste hüvitamist.
Tasu suuruse määramisel arvestab kohus ajutise halduri ülesannete mahtu ja keerukust ning ajutise
halduri kutseoskusi. Kohus kontrollib ajutise halduri ülesannete täitmiseks tehtud kulutuste
põhjendatust ja kinnitab vajalike ning põhjendatud kulutuste suuruse. Sama paragrahvi lg 2 ls 1 alusel
tasu suuruse arvestamise aluseks on ülesannete täitmisele kuluv aeg ja ls 3 alusel kulutuste hüvitamise
taotluses märgib haldur kulutuse suuruse, tekkimise põhjuse või aluse ja tekkimise aja. PankrS § 23
lg 3 alusel ajutise halduri tunnitasu ülemmäär on 96 eurot.

16. Ajutine haldur on esitanud taotluse tasu määramiseks 10 tunni eest summas 850 eurot ning ajutises
menetluses tekkinud bürookulude hüvitamiseks summas 50 eurot, kokku 900 eurot, millele lisandub
käibemaks 20 % summas 180 eurot. Käibemaksu lisamist on haldur põhjendanud tasu ja kulude OÜ-
le Sentire M.K. hüvitamise taotluse esitamisega. Ajutise halduri tunnitasu ei ületa PankrS § 23 lg 3
sätestatud ülemäära. Kohus nõustub halduri tasu suurusega. PankrS § 23 lg 6 alusel määrab kohus
pankrotivara arvelt OÜ-le Sentire M.K. ajutise halduri tasu ja ajuti pankrotimenetluse kulude katteks
kokku koos käibemaksuga 1 080 eurot.

17. Kohtumäärus on tehtud eelpooltoodud põhjendustel ja õiguslikel alustel PankrS § 1 lg 2, § 23 lg
1- lg 3, § 31 lg 1, lg 4- lg 7, § 32, § 33 lg 1 - lg 3, § 78 lg 1 sätete kohaselt.


/allkirjastatud digitaalselt/

Ifret Mamedguseinov
Kohtunik




                                                                                                4 (4)
