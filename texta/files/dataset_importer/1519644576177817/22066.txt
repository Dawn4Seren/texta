                                           KOHTUOTSUS
                                           (tagaseljaotsus)
                                        EESTI VABARIIGI NIMEL

Kohus                                 Pärnu Maakohus
Kohtunik                              Sirje Lahesoo
Otsuse tegemise aeg ja koht           04.märts 2016 Paide
Tsiviilasja number                    2-15-109807
Tsiviilasi                            AS Inges Kindlustus hagi Siim Rull’ vastu võla nõudes
Hagihind                              570,20 EUR
Menetlusosalised ja                   Hageja: AS Inges Kindlustus, registrikood 10089395, asukoht
nende esindajad                       Raua 35 Tallinn, lepinguline esindaja Kaspar Vahtre
                                      Kostja: Siim Rull, isikukood xxxxxxxxxxx, registrisse märgitud
                                      erlukoht kohaliku omavalitsuse täpsusega xxxxx xxxx, avalduses
                                      märgitud elukoht xxxxxxxx xxxxxxxxx xxxxxxx
Kohaldatud õigusnormid                Võlaõigusseaduse (VÕS) §-d 76 lg 1, 82 lg 1, 101 lg 1 p 1,6, 108,
                                      113 lg 1; tsiviilkohtumenetluse seadustiku §-d 142 lg 2, 143 p 4,
                                      162 lg 1, 174 lg 1,10, 175 lg 1, 177 lg 1 p 1, lg 4, 367, 413 lg 1,
                                      415, 420 lg 1, 444 lg 3, 468 lg 1 p 2

RESOLUTSIOON
1. Rahuldada hagi tagaseljaotsusega.
2. Välja mõista Siim Rull’ilt AS-i Inges Kindlustus kasuks 30.07.2014 sõlmitud „Kohtuvälisest
poolte kokkuleppest“ tulenev võlgnevus 526,67 eurot, millest põhivõlg on 477 eurot ja hagi-
avalduse esitamise ajaks sissenõutavaks muutunud viivis 49,67 eurot.
3. Välja mõista Siim Rull’ilt AS Inges Kindlustus kasuks viivis 9% põhinõudelt (477 €) aastas
alates hagiavalduse esitamisest 04.12.2015 kuni põhinõude täitmiseni.
4. Tunnistada kohtuotsus tagatiseta viivitamata täidetavaks.

MENETLUSKULUDE JAOTUS
1. Menetluskulud tsiviilasjas nr 2-15-109807 kannab Siim Rull täies ulatuses.
2. Määrata, et AS Inges Kindlustuse menetluskulu on 125,00 eurot riigilõivu, 170,00 eurot lepingulise
esindaja kulu ja 30,00 eurot maksekäsu kiirmenentluses kohtutäituri vahendusel menetlusdokumentide
kättetoimetamise kulu.
3. Siim Rull peab maksma AS-le Inges Kindlustus 325,00 eurot menetluskulu hüvitamiseks.

EDASIKAEBAMISE KORD
AS Inges Kindlustus võib esitada tagaseljaotsusele apellatsioonkaebuse Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel käesoleva
otsuse avalikult teatavakstegemisest.
Siim Rull ei saa tagaseljaotsusele apellatsioonkaebust esitada.
Siim Rull võib tagaseljaotsusele esitada kaja, kui tal esines hagile vastamata jätmiseks mõjuv põhjus.
Tähtaeg kaja esitamiseks on 30 päeva alates tagaseljaotsuse kättetoimetamisest.
Kaja esitamisel tuleb tasuda kautsjon, mis vastab riigilõivule poolelt hagihinnalt, kuid mitte vähem kui
100 eurot ja mitte rohkem kui 1500 eurot.
Kautsjon tasutakse Rahandusministeeriumi kontole nr EE571010220229377229 AS SEB Pank või kontole
nr EE062200221059223099 Swedbank AS või kontole nr EE513300333522160001 Danske Bank AS Eesti
Filiaal või kontole nr EE221700017003510302 Nordea Pank. Selgitusse märkida isiku nimi, kelle eest
makse tehakse, kohtuasja number ja makse liik.

/allkirjastatud digitaalselt/
Sirje Lahesoo
Kohtunik
