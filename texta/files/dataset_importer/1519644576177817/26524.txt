                                                                                           1
                                                                            2-15-110639




                                 KOHTUOTSUS
                            EESTI VABARIIGI NIMEL
                                     (Tagaseljaotsus)


Kohtuasja number                 2-15-110639

Otsuse tegemise aeg ja koht      12. jaanuar 2016, Jõhvi

Kohus                            Viru Maakohus

Kohtunik                         Helgi Vinni

Kohtuasi                         KÜ Vahtra 18A hagi A. P. vastu võlgnevuse 887,66 euro
                                 nõudes.
                                 Hagihind 887,66 eurot.
Kohtuistungi toimumise aeg       Kirjalik menetlus

Menetlusosalised    ja   nende Hageja:               KÜ Vahtra 18A (RK xxx)
esindajad
                                 Hageja esindaja:    Maksim Fedotov (volikirja alusel,
                                                     e-post fedotoff@hot.ee )

                                 Kostja:             A. P. (IK xxx, elukoht xxx)

RESOLUTSIOON

1. KÜ Vahtra 18A         hagi A. P. vastu võlgnevuse 887,66 euro nõudes rahuldada
   tagaseljaotsusega.

2. Välja mõista A. P.`lt KÜ Vahtra 18A kasuks võlgnevus summas 887 (kaheksasada
   kaheksakümmend seitse) eurot 66 senti.

3. Jätta menetluskulud täies ulatuses kostja A. P. kanda ja välja mõista A. P.`lt KÜ
   Vahtra 18A kasuks menetluskulud summas 295 (kakssada üheksakümmend viis)
   eurot, sh riigilõiv 175 eurot ja õigusabikulud 120 eurot.

4. Väljamõistetud summad tasuda KÜ                   Vahtra   18A     arveldusarvele      nr.
   EE702200221021936505 AS-s Swedbank.

5.   Tagaseljaotsus kuulub viivitamatult täitmisele TsMS § 467 - § 474 ettenähtud korras.
                                                                                             2
Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale    apellatsioonkaebuse.     Apellatsioonkaebuse     võib    esitada   vahetult     Tartu
Ringkonnakohtule 30 päeva jooksul alates otsuse apellandile kättetoimetamisest, kuid mitte
hiljem kui viie kuu möödumisel Viru Maakohtu kohtuotsuse avalikult teatavakstegemisest.
Tartu Ringkonnakohus võib apellatsioonkaebuse lahendada kirjalikus menetluses, kui
kaebuses endas ei taotleta selle lahendamist istungil. Apellatsioonkaebuse esitamisel
tasutakse riigilõivu sama palju, kui tuleb tasuda esialgsel esitamisel maakohtule, arvestades
kaebuse ulatust.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus
kindlaks määrati. Menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot. Menetluskulude kindlaksmääramise
vaidlustamisel tekkinud kulusid ei hüvitata.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302           kautsjoni 100 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.


ASJAOLUD

KÜ Vahtra 18A esitas Viru Maakohtule hagi A. P. vastu võlgnevuse 887,66 euro nõudes.
Esitatud hagiavalduse kohaselt on kostja korteriomandi xxx, omanik. Kostja on jätnud
tasumata kommunaalteenuste eest hageja poolt esitatud arvete alusel, sellest tulenevalt on
kostjal tekkinud võlgnevus hageja ees summas 887,66 eurot. Hageja palus välja mõista kostjalt
võlgnevuse summas 887,66 eurot ja jätta menetluskulud kogusumaas 295 eurot, sh riigilõiv
175 eurot ja õigusabikulud 120 eurot, kostja kanda.

ASJA KÄIK

Maakohus saatis korduvalt kostjale hagiavalduse ärakirja koos sellele lisatud hageja nõudeid
põhjendavate dokumentide ärakirjadega, kohustades kostjat kohtule kirjalikult vastama 14
päeva jooksul alates dokumentide kättesaamisest. Hagimaterjalid on kostjale kätte toimetatud
21. detsembril 2015 TsMS § 326 lg 1 sätestatud korras postkasti panekuga. Kostja kohtule
vastanud ega kirjalikke vastuväiteid esitanud ei ole. Kostjat hoiatati, et kohtu määratud
tähtajaks vastamata jätmise korral võib kohus hageja taotlusel hagi rahuldada
tagaseljaotsusega.

Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.
                                                                                           3

KOHTUOTSUSE PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas Tsiviilkohtumenetluse seadustiku (TsMS) § 407 lg 1
rahuldamisele tagaseljaotsusega.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud Korteriomandiseaduse
(KOS) § 13, Korteriühistuseaduse (KÜS) § 13 lg 4, § 151, Võlaõigusseaduse (VÕS) § 76, §
82, § 100, § 101 lg1 p 1 ja p 6, § 108 ning § 113 lg 1.

Eeltoodu alusel ja juhindudes TsMS § 407 lg 1, lg 3, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus summas 887,66 eurot.

Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas TsMS
§ 162 lg 1 kannab hagimenetluse kulud pool, kelle kahjuks otsus tehti. Kuna hagi rahuldatakse,
siis jätab kohus menetluskulud täies ulatuses kostja A. P. kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka siis,
kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esindaja esitas hagiavalduses taotluse menetluskulude väljamõistmiseks summas 295
eurot, sh riigilõiv 175 eurot ja õigusabikulud 120 eurot. Hageja esindaja palus kostjalt
menetluskulud välja mõista.
Seega kuulub kostjalt hageja kasuks väljamõistmisele menetluskulu kogusummas 295 eurot, sh
riigilõiv 175 eurot ja õigusabikulud 120 eurot.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.

/allkirjastatud digitaalselt/
Helgi Vinni
Kohtunik
