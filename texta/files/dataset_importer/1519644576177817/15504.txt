                              KOHTUMÄÄRUS
 Kohtuasja number                2-14-20268

 Määruse tegemise aeg ja koht 16. mai 2016. a, Jõhvi

 Kohus                           Viru Maakohus

 Kohtunik                        Viljo Junolainen

 Kohtuasi                        AS Kiviõli Soojus hagi S. F.i vastu võlgnevuse ja
                                 lisanduva viivise nõudes

 Menetlustoiming                 Hagi läbivaatamata jätmine


 Menetlusosalised                Hageja:       AS Kiviõli Soojus (registrikood 10245027,
                                               asukoht: Aasa 19, 43122 Kiviõli)

                                 Hageja        Anne Talviste (Condor Inkasso OÜ, e-post:
                                 esindaja:     anne@condorinkasso.ee )


                                 Kostja:       S. F. (isikukood       xxx,   elukoht:      xxx,
                                               viibimiskoht: xxx)


                                 Kostja        Kiviõli Linnavalitsus (registrikood 75005162,
                                 esindaja      linnavalitsuse aadress: Keskpuiestee 20,
                                 (eestkostja): 43199 Kiviõli, e-post: valitsus@kivioli.ee )




RESOLUTSIOON


1. Jätta AS Kiviõli Soojus hagi S. F.i vastu võlgnevuse ja lisanduva viivise nõudes läbi
vaatamata.

2. Poolte menetluskulud jätta poolte endi kanda.



1
EDASIKAEBAMISE KORD


Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul määruse kättetoimetamisest alates.


ASJAOLUD JA MENETLUSE KÄIK


1. Viru Maakohtu menetluses on AS Kiviõli Soojus hagi S. F.i vastu võlgnevuse ja
lisanduva viivise nõudes.

2. Kohtuistungil 12.05.2016. a esitas hageja esindaja kohtule hagi tagasivõtmise avalduse.
Poolte menetluskulud jäävad poolte endi kanda.


KOHTUMÄÄRUSE PÕHJENDUSED


3. Kohus, tutvunud asja materjalidega, jätab hagi läbi vaatamata. Hageja võtab hagi tagasi
seetõttu, et kostja viibib alates 01.07.2012. a Kiviõli Hooldushaiglas ööpäevaringsel
hooldusel, tema pension läheb tema hoolekandekulude katmiseks. Viru Maakohtu
18.06.2015. a kohtumäärusega on määratud S. F.i eestkostjaks Kiviõli Linnavalitsus. Viru
Maakohtu 12.04.2016. a kohtumäärusega on Kiviõli Linnavalitsusele antud nõusolek S. F.i
korteriomandi (xxx, Kiviõli) tasuta kasutamiseks andmiseks.

4. TsMS § 423 lg 1 p 2 jätab kohus hagi läbi vaatamata kui hageja on võtnud hagi tagasi.

5. TsMS § 424 lg 1 kohaselt hageja võib hagi kostja nõusolekuta tagasi võtta kuni
eelmenetluse lõpuni. Kostja nõusolekul võib hagi tagasi võtta hagi kohta tehtud lahendi
jõustumiseni.

6. Kohus selgitab hagejale hagi läbi vaatamata jätmise tagajärgi.

TsMS § 426 lg 1 kohaselt loetakse hagi läbivaatamata jätmise korral, et hagi ei ole kohtu
menetluses olnud ja hageja võib pöörduda hagiga samas asjas kohtusse.

7. Eeltoodust lähtudes ja juhindudes TsMS § 423 lg 1 p 2, jätab kohus AS Kiviõli Soojus
hagi S. F.i vastu võlgnevuse ja lisanduva viivise nõudes läbi vaatamata.


/ allkirjastatud digitaalselt /



Viljo Junolainen
Kohtunik


2
