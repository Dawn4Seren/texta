                            KOHTUMÄÄRUS
Kohtu nimetus                    Harju Maakohus
Kohtunik                         Kristi Rickberg
Kohtujurist                      Laura Oha
Määruse tegemise aeg ja koht     30. november 2016, Tallinn, Kentmanni Kohtumaja
Tsiviilasja number               2-16-125643
Tsiviilasi                       XXXX maksekäsu kiirmenetluse avaldus XXXX vastu 1
                                 600 euro nõudes
Menetlustoiming                  Maksekäsu koostamine koos maksegraafikuga
Menetlusosalised ja nende        Avaldaja: XXXX(isikukood XXXX, elukoht XXXX);
esindajad                        Avaldaja lepinguline esindaja: Stefani          Isotamm
                                 (InvestÕigus OÜ, e-post info@investoigus.ee);
                                 Võlgnik: XXXX(isikukood XXXX, elukoht XXXX).
Menetluse liik                   Kirjalik menetlus



Resolutsioon
   1. Kinnitada XXXX ja XXXX vahel sõlmitud maksegraafik järgevatel tingimustel:
      1.1 XXXX kohustub tasuma XXXX maksekäsu kiirmenetluse avalduse aluseks oleva
          põhivõla katteks 800 (kaheksasada) eurot InvestÕigus OÜ arveldusarvele nr
          EE972200221058695042 igakuiselt 50 euro suuruste osamaksetena kuni
          võlgnevuse lõpliku tasumiseni, esimese osamakse tähtaeg on 10.12.2016.
      1.2 Juhul, kui XXXX ei täida osamaksete tasumise kohustust nõuetekohaselt, on
          XXXX kohustatud tasuma XXXX viivist 0,07% päevas tähtaegselt tasumata võla
          summalt. Ükskõik millise kohtumääruse resolutsiooni punktis 1.1 nimetatud
          makse hilinemise korral loetakse kõikide osamaksete maksetähtpäev saabunuks.
   2. Tsiviilasja menetluskulud jätta menetlusosaliste endi kanda.
   3. Menetlus asjas lõpetada.
   4. Maksekäsk kuulub viivitamatule täitmisele, sõltumata selle kättetoimetamisest
      võlgnikule (TsMS § 489 lg 7).


Edasikaebamise kord
   5. Kohtumääruse peale võib esitada määruskaebuse Tallinna Ringkonnakohtule Harju
      Maakohtu Kentmanni kohtumaja kaudu 15 päeva jooksul määruse
      kättetoimetamisest alates. Kohtumääruse peale määruskaebuse esitamisel tasutakse


                                                                                   1 (2)
        riigilõivu 50 eurot. Määruse peale ei saa osas, millega kohus kohustas esitama
        hagiavalduse ettenähtud vormis, määruskaebust esitada.

Asjaolud ja kohtumääruse põhjendused
XXXX esitas 28.10.2016 Pärnu Maakohtule maksekäsu kiirmenetluse avalduse võlgnikult 1
600 euro saamiseks. Kohus tegi 08.11.2016 võlgnikule makseettepaneku. Võlgnik esitas
18.11.2016 nõudele vastuväite. 22.11.2016 esitasid avaldaja ja võlgnik kohtule
kompromisslepingu, mis sisaldab maksegraafikut.

23.11.2016 kohtumäärusega andis kohtunikuabi XXXX avalduse üle Harju Maakohtule
menetluse jätkamiseks hagimenetluses.
Tsiviilkohtumenetluse seadustiku (TsMS) § 486 lg 1 p 1 alusel makseettepaneku koostanud
kohus jätkab asja menetlemist hagimenetluses või annab asja hagimenetluses menetlemiseks
üle maksekäsu kiirmenetluse avalduses nimetatud kohtule või poolte ühises taotluses nimetatud
kohtule, kui võlgnik esitab õigel ajal makseettepanekule vastuväite ning avaldaja ei ole
sõnaselgelt väljendanud soovi vastuväite esitamise korral menetlus lõpetada.

TsMS § 489 lg 21 sätestab, et kui avaldaja ja võlgnik on kohtule esitanud kirjaliku avalduse
võla tasumiseks osade kaupa ning lisanud avaldusele maksegraafiku makseettepanekus
märgitud võla tasumiseks, võib kohus kinnitada maksekäsu tegemisega koos maksegraafiku.
Maksegraafik peab sisaldama võla tasumise tähtpäevi, osamaksete suurusi ja osamaksete
tasumise korda, kuid ei tohi sisaldada muid tingimusi võla tasumiseks. Osamakse suurus
märgitakse rahasummana. Koos maksekäsu tegemisega kinnitatud maksegraafik kehtib
täitedokumendina. Maksegraafikule ja selle kinnitamisele kohtu poolt ei kohaldata käesolevas
seadustikus kompromissi kohta sätestatut.

Tulenevalt asjaolust, et avaldaja nõue võlgniku vastu on üle antud Harju Maakohtule ning
menetlusosalised on esitanud avalduse maksegraafiku kinnitamiseks, kinnitab kohus TsMS
§ 489 lg 21 alusel maksekäsu koos maksegraafikuga, lõpetab asjas menetluse ning jätab
menetluskulud menetlusosaliste endi kanda.

Kohus märgib, et maksekäsk kuulub viivitamata täitmisele sõltumata maksekäsu
kättetoimetamisest võlgnikule (TsMS § 489 lg 7).

TsMS § 4891 lg 1 kohaselt maksekäsu peale võib võlgnik esitada 15 päeva jooksul, maksekäsu
välismaal kättetoimetamise korral 30 päeva jooksul alates maksekäsu kättetoimetamisest
määruskaebuse. Kui maksekäsk toimetatakse kätte avalikult, võib määruskaebuse esitada 30
päeva jooksul alates päevast, kui võlgnik sai maksekäsust või selle täitmiseks algatatud
täitemenetlusest teada.


(allkirjastatud digitaalselt)
Kristi Rickberg
kohtunik




                                                                                        2 (2)
