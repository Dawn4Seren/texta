                           KOHTUMÄÄRUS
Kohus                              Viru Maakohus

Määruse tegemise aeg ja koht       24. novembril 2016 Jõhvi kohtumajas

Väärteoasja number                 4-16-3136

Kohtunik                           Inna Kirsipuu

Kohtuistungi sekretär, tõlk        Merike Erisalu, Olga Nõmmemees

Kohtuasi                           Politsei- ja Piirivalveameti Ida prefektuuri taotlus
                                   Boriss Ossipenkole määratud üldkasuliku töö
                                   asendamiseks (väärteoasjas nr 2440,14,004609)
Võlgnik                            Boriss Ossipenko, isikukood 37609182277, töökoht
                                   puudub, elukoht xxx
RESOLUTSIOON                       Juhindudes VTMS § 190, § 192, § 193, § 2101 ja KarS §
                                   69 lg 6, kohus
MÄÄRAS

Politsei- ja Piirivalveameti Ida prefektuuri taotlus rahuldada.

Asendada Boriss Ossipenkole Viru Maakohtu 27.05.2016 määrusega väärteoasjas nr 4-
16-3136 määratud üldkasulik töö 7 tundi arestiga 7 (seitse) päeva.

Kohustada Boriss Ossipenkot vabatahtlikult ilmuma 09.01.2017 kell 09.00 Ida
Prefektuuri arestimajja (aadressil Ülesõidu 1 Jõhvi) asenduskaristuse kandmisele.

Vabatahtlikult aresti kandmisele mitteilmumisel kohaldada Boriss Ossipenko suhtes
sundtoomist ja toimetada Boriss Ossipenko arestimajja aresti kandmiseks.

Aresti kandmise aja algust arvata Boriss Ossipenkol alates tema saabumisest
arestimajja karistuse kandmisele.

Määruse ärakiri edastada Boriss Ossipenkolle ja Ida prefektuurile.

Edasikaebamise kord

Määruse peale võib esitada määruskaebuse 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.


                                                                                      1 (4)
Asjaolud ja menetluse varasem käik

Politsei- ja Piirivalveameti Ida prefektuuri korrakaitsebüroo Jõhvi politseijaoskonna Kohtla-
Järve-Kiviõli konstaablijaoskonna piirkonnavanema Juhan Reisi 23.09.2014 otsusega
väärteoasjas nr 2440,14,004609 määrati Boriss Ossipenkole KarS § 262 alusel karistuseks
rahatrahv summas 300 eurot, s.o 70 trahviühikut. Otsus jõustus 13.10.2014.

Täitemenetlus nr 163/2014/1633 on võlgniku Boriss Ossipenko suhtes algatatud 31.12.2014.
Kohtutäitur Kersti Vilbo andmetel ei ole võlgnik rahatrahvi täielikult tasunud. Kohtutäitur on
kontrollinud võlgniku vara olemasolu ning temale teadaolevatel andmetel puudub võlgnikul
ametlik töökoht ning registrijärgne vallas- ning kinnisvara, millele sissenõuet pöörata või ei
ole olemasoleva vara väärtus küllaldane katmaks vara realiseerimisega tekkivaid kulutusi.
Võlgnikule kuuluvad pangakontod on arestitud, kuid neil puuduvad piisavad rahalised
vahendid. Kohtutäitur teavitas 08.03.2016 rahatrahvi täitmise võimatusest, täitemenetluse
seadustiku § 201 lõike 1 alusel palus otsustada tasumata rahatrahvi asendamine arestiga.

Politsei- ja Piirivalveameti Ida prefektuur esitas 19.04.2016 Viru Maakohtu Rakvere
kohtumajale taotluse Boriss Ossipenkole väärteoasjas nr 2440,14,004609 määratud rahatrahvi
asendamiseks arestiga. Taotluse kohaselt ei tasunud menetlusalune isik rahatrahvi õigeaegselt
vabatahtlikult ja kohtutäitur alustas 31.12.2014 täitemenetluse nr 163/2014/1633 väärteoasjas
nr 2440,14,004609. 08.03.2016 teavitas kohtutäitur eelnimetatud rahatrahvi täitmise
võimatusest. Käesolevaks ajaks ei ole võlgnik rahatrahvi tasunud. Seoses eeltooduga ja
juhindudes KarS § 72 ning täitemenetluse seadustiku § 201 lg 1 taotles kohtuväline menetleja
otsustada väärteoasjas nr 2440,14,004609 rahatrahvi summas 300 eurot asendamist arestiga
või üldkasulikku tööga (ÜKT).

Viru Maakohtu Rakvere kohtumaja 10.05.2016 kohtumäärusega edastati Politsei- ja
Piirivalveameti Ida prefektuuri taotlus Boriss Ossipenkole väärteoasjas nr 2440,14,004609
määratud rahatrahvi asendamiseks arestiga kohtualluvuse järgi lahendamiseks Viru Maakohtu
Jõhvi kohtumajale.

Viru Maakohtu 27.05.2016 määrusega Politsei- ja Piirivalveameti Ida prefektuuri taotlus
rahuldati. Boriss Ossipenkole asendati Politsei- ja Piirivalveameti Ida prefektuuri 23.09.2014
otsusega väärteoasjas nr 2440,14,004609 karistuseks määratud rahatrahv summas 300 eurot
(s.o 75 trahviühikut), üldkasuliku tööga ulatuses 7 tundi. KarS § 69 lg 3 alusel määrati ÜKT
tegemise ajaks 2 kuud alates kohtumääruse jõustumisest.

07.10.2016 esitas Ida prefektuur Viru Maakohtule taotluse Boriss Ossipenkole mõistetud
karistuse täitmisele pööramiseks. Taotluse kohaselt 27.05.2016 Viru Maakohtu Jõhvi kohtumaja
määrusega nr 4-16-3136 (jõustus 14.06.2016) rahuldati Politsei- ja Piirivalveameti Ida prefektuuri
taotlus Boriss Ossipenkole määratud rahatrahvi asendamiseks arestiga ning asendati süüdlasele
Boriss Ossipenkole KarS § 262 alusel määratud rahatrahv 7 päevase arestiga. KarS § 69 alusel
asendati mõistetud karistus ehk 7 päeva aresti 7 tunni üldkasuliku tööga. Üldkasuliku töö tegemise
tähtajaks määrati 2 kuud alates kohtumääruse jõustumisest, s.o. 14.08.2016.
30.06.2016 ÜKT koordineerija võttis ühendust Boriss Ossipenkoga telefoni teel (tel.nr.xxx).
Süüdlane teatas, et juba teeb ÜKT-d kriminaalasjas. ÜKT koordineerija seletas süüdlasele, et
helistab temale väärteoasjas määratud ÜKT kohta ning see on hoopis teine asi, kuid süüdlane ei
soovinud rääkida enam ÜKT koordineerijaga ja pani toru ära.
Samal päeval, so.30.06.2016, süüdlasele oli saadetud kutse (postisaadetise väljastusteatega), mille
peale süüdlane Boriss Ossipenko oli kohustatud ilmuma 11.07.2016 Ida prefektuuri Jõhvi
politseijaoskonda (aadressil Rahu 38, Jõhvi) üldkasuliku töö täitmisele suunamiseks. 19.07.2016
Boriss Ossipenko võttis kutse allkirja vastu.

                                                                                             2 (4)
Määratud ajaks 11.07.2016 Boriss Ossipenko ei ilmunud kutse peale ning 12.07.2016 ÜKT
koordineerija helistas süüdlasele uuesti. Boriss Ossipenkoga oli kokku leppitud, et 15.07.2016 ta
tuleb Jõhvi politseijaoskonda töö tegemise ajakava koostamiseks ja dokumentide
allkirjastamiseks, kuid määratud ajaks süüdlane ei ilmunud üldkasuliku töö täitmisele
suunamiseks ega teavitanud ÜKT koordineerijat oma ilmumata jätmisest ja selle põhjustest.
Üldkasuliku töö asenduskaristusena sätestamine peamiseks põhjuseks on süüdimõistetu nõusoleku
nõue. 27.05.2016 toimunud kohtuistungil Boriss Ossipenko nõustus tegema üldkasulikku tööd.
Seega süüdlane Boriss Ossipenko oli teadlik talle määratud ÜKT tundidest ja ÜKT tegemise
tähtajast. Samuti 27.05.2016 toimunud kohtuistungil üldkasuliku töö tegemiseks vastavat
nõusolekut andes pidi Boriss Ossipenko arvestama sellega, et aresti üldkasuliku tööga asendamise
korral tuleb üldkasuliku töö tunnid sooritada ettenähtud aja jooksul.
Ülaltoodust lähtudes ja vastavalt KarS § 69 lg 6 üldkasuliku töö tegemine on ebaõnnestunud, kuna
süüdlane hoiab sellest kõrvale, ei järgi kontrollnõudeid ja ei täida talle pandud kohustusi.
Üldkasulikust tööst kõrvalehoidumine tähendab, et süüdlane ei tee üldkasuliku töö tunde ehk ei
ilmu tööle, aga ka seda, et ta ei järgi tööle esitatavaid nõudeid ehk eirab töö kvaliteedinõudeid.
Kohtulahendiga süüdimõistetule mõistetud karistuse asendamine üldkasuliku tööga tähendab
seda, et isikule on loodud tema karistuse kandmiseks soodsamad tingimused ning süüdlane peab
arvestama, et üldkasulikust tööst kõrvale hoidmisel, kontrollnõuete mittejärgmisel või talle
kohtulahendiga pandud kohustuste mittetäitmisel, pööratakse mõistetud karistus täitmisele.
Küsimuse lahendamisel, kas pöörata vangistus või arest kohesele täitmisele või kasutada
rikkumisele reageerimisele leebemaid meetmeid, tuleb arvestada toimepandud rikkumise raskust
ja süüdlase suhtumist sellesse. Boriss Ossipenko käitumisest nähtub, et ta ei soovinudki kasutada
talle kohtu poolt antud võimalust oma karistust vabaduses kanda.
ÜKT koordineerija juhib Viru Maakohtu tähelepanu asjaolule, et kutses, mis oli saadetud
süüdlasele Boriss Ossipenkole ning tema poolt vastu võetud, on märgitud ÜKT koordineerija
kontaktandmed, vaid süüdlane Boriss Ossipenko ei võtnud ühendust ÜKT koordineerijaga töö
sooritamise osas ning ignoreeris kutset ilmuda ÜKT koordineerija juurde töötegemise ajakava
koostamiseks.
ÜKT koordineerija on seisukohal, et kuna süüdlane Boriss Ossipenko oli teadlik talle määratud
ÜKT tundidest, aga ei teinud midagi tundide sooritamiseks ja üldse pole asenduskaristuse
kandmise vastu huvi ilmutanud, on tegemist üldkasulikust tööst kõrvale hoidmisega vastavalt
KarS § 69 lg 6.
Eeltoodu alusel ja juhindudes VTMS § 210´1 lg 1, KarS § 69 lõikest 6 palub Ida prefektuur
pöörata Viru Maakohtu 27.05.2016 kohtumäärusega väärteoasjas nr 4-16-3136 süüdlasele Boriss
Ossipenkle mõistetud 7 päeva aresti täitmisele.

Menetlusalune isik Boriss Ossipenko selgitas kohtuistungil, et ta ei saanud ÜKTd sooritada,
sest käis ÜKT-del kriminaalasja raames.

Kohtu seisukoht

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Politsei- ja Piirivalveameti Ida prefektuuri korrakaitsebüroo Jõhvi politseijaoskonna Kohtla-
Järve-Kiviõli konstaablijaoskonna piirkonnavanema Juhan Reisi 23.09.2014 otsusega
väärteoasjas nr 2440,14,004609 määrati Boriss Ossipenkole KarS § 262 alusel karistuseks
rahatrahv summas 300 eurot, s.o 70 trahviühikut. Otsus jõustus 13.10.2014 (tl 7).

Politsei- ja Piirivalveameti Ida prefektuur esitas 19.04.2016 Viru Maakohtu Rakvere
kohtumajale taotluse asenduskaristuse määramiseks. Rakvere kohtumaja edastas taotluse
10.05.2016 määrusega Jõhvi kohtumajale tulenevalt kohtu alluvusest.



                                                                                             3 (4)
Viru Maakohtu 27.05.2016 määrusega Politsei- ja Piirivalveameti Ida prefektuuri taotlus
rahuldati. Boriss Ossipenkole asendati Politsei- ja Piirivalveameti Ida prefektuuri 23.09.2014
otsusega väärteoasjas nr 2440,14,004609 karistuseks määratud rahatrahv summas 300 eurot
(s.o 75 trahviühikut), üldkasuliku tööga ulatuses 7 tundi. KarS § 69 lg 3 alusel määrati ÜKT
tegemise ajaks 2 kuud alates kohtumääruse jõustumisest. Määruse jõustus 14.06.2016 (tl 30-
32).
Politsei- ja Piirivalveameti Ida prefektuuri Jõhvi politseijaoskonna ennetus- ja
menetlustalituse vanemspetsialist Svetlana Eemann esitas Viru Maakohtule 07.10.2016
taotluse, milles palus Boriss Ossipenkole mõistetud tegemata üldkasulik töö pöörata
täitmisele. Võlgnikul on sooritamata 7 tundi üldkasulikku tööd, mille palub Ida prefektuuri
esindaja asendada arestiga (tl 39-40).
Vastavalt Väärteomenetluse seadustiku §2101 lg.2 sätestab, et üldkasuliku töö kohaldamise
tühistamise ja süüdlasele kohtuotsusega mõistetud aresti täitmisele pööramise
Karistusseadustiku §69 lõike 6 järgi otsustab süüdlase elukoha järgse maakohtu
täitmiskohtunik oma määrusega
Vastavalt Karistusseadustiku §69 lg.6 kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku §75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele
mõistetud aresti või vangistuse täitmisele. Aresti või vangistuse täitmisele pööramisel
arvestatakse karistusest kantuks süüdlase tehtud üldkasulik töö, mille üks tund võrdub ühe
päeva aresti või vangistusega. Alla kümne päevase aresti täitmisele pööramise korral
arvestatakse karistusest kantuks süüdlase tehtud üldkasuliku töö tunnid proportsionaalselt
mõistetud arestiga.
Asja materjalide ja menetlusosalise seletuse kohaselt maakohtu istungil selgus, et
menetlusalune isik ei ole sooritanud temale Viru Maakohtu 27.05.2016 kohtumäärusega
määratud üldkasulikku tööd ulatuses 7 tundi.
Politsei- ja Piirivalveameti Ida prefektuuri taotlusest nähtub, et 30.06.2016 oli süüdlasele
saadetud kutse, mille peale süüdlane Boriss Ossipenko oli kohustatud ilmuma 11.07.2016 Ida
prefektuuri Jõhvi politseijaoskonda üldkasuliku töö täitmisele suunamiseks (tl 46-47).
Boriss Ossipenko sai kutse 19.07.2016 allkirja vastu kätte (tl 48).
Määratud ajaks Boriss Ossipenko kohale ei ilmunud ning süüdlasega lepiti kokku uus aeg,
kuid süüdlane jättis taas ilmumata ega teavitanud üldkasuliku töö koordineerijat ilmumata
jätmisest.
Kohus on seisukohal, et Boriss Ossipenko pidi 27.05.2016 toimunud kohtuistungil nõusolekut
andes arvestama sellega, et aresti üldkasuliku tööga asendamise korral tuleb üldkasuliku töö
tunnid sooritada ettenähtud aja jooksul. Süüdlane ei ole kuni käesoleva ajani asunud
sooritama 27.05.2016 kohtumäärusega nr 4-16-3136 määratud üldkasulikku tööd. Mõjuvaid
põhjuseid Boriss Ossipenko kohtule esitanud ei ole.
Eeltoodut arvestades loeb kohus Boriss Ossipenko üldkasuliku töö sooritamise
ebaõnnestunuks, kuna süüdlane hoiab üldkasuliku töö sooritamiselt kõrvale.
Seega on Politsei- ja Piirivalveameti Ida           prefektuuri     taotlus põhjendatud ning
menetlusalusele isikule karistuseks määratud ja tegemata üldkasulik töö 7 tunni ulatuses
tuleb asendada arestiga 7 päeva.

/allkirjastatud digitaalselt/

Inna Kirsipuu
kohtunik




                                                                                         4 (4)
