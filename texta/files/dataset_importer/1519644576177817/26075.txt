                           KOHTUMÄÄRUS
Kohus                              Viru Maakohus
Määruse tegemise aeg ja koht       18. jaanuar 2016 Jõhvi kohtumajas
Väärteoasja number                 4-15-11206
Kohtunik                           Larissa Prokopenko (kirjalikus menetluses)
Kohtuistungisekretär               Ingrid Koddo
Kohtuasi                           Politsei- ja Piirivalveameti Ida Prefektuuri taotlus
                                   Rauno Moones´ile asenduskaristuse määramiseks
Võlgnik                            Rauno Moones, isikukood 39009212253, elukoht xxx



RESOLUTSIOON                       Juhindudes TMS § 201 lg 1,2 ; VTMS § 211 lg 3 kohus

MÄÄRAS

Jätta rahuldamata Politsei- ja Piirivalveameti Ida Prefektuuri taotlus Rauno
Moones´ile Ida Prefektuuri 05.10.2012 otsusega väärteoasjas nr 2440,12,007777
määratud rahatrahvi 300 eurot, s.o. 75 trahviühikut arestiga asendamise kohta seoses
rahatrahvi täieliku tasumisega

Määruse ärakiri edastada Rauno Moones´ile, kohtutäitur Kristel Maalman´ile ning PPA
Ida prefektuurile.


Edasikaebamise kord
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik
Ida Prefektuuri 05.10.2012 otsusega väärteoasjas nr 2440,12,007777 määrati Rauno
Moones´ile LS § 201 lg 1 järgi karistuseks rahatrahv 75 trahviühiku ulatuses, s.o summas 300
EUR.

Täitemenetlus nr 095/2012/2942 on võlgniku Rauno Moones suhtes algatatud 23.11.2012
ning täitmisteade on kätte toimetatud 07.12.2012. Võlgnik pole rahatrahvi tasunud.
Kohtutäitur on täitemenetluse jooksul teinud korduvad registripäringud vara ja sissetulekute
kohta. Võlgnikul puudub kinnisvara ja väärtuslik vallasvara. Kohtutäitur on kontrollinud
võlgniku vara olemasolu ning talle teadaolevatel andmetel puudub võlgnikul vara või ei ole

                                                                                       1 (2)
selle väärtus küllaldane, et katta vara realiseerimisega tekkivaid kulusid. Täitemenetluse
seadustiku § 201 lõike 1 alusel palub otsustada rahatrahvi asendamine.

Politsei- ja Piirivalveameti Ida Prefektuur esitas 23.12.2015 Viru Maakohtule taotluse
asenduskaristuse määramiseks.

Taotluse kohaselt ei tasunud menetlusalune isik Rauno Moones rahatrahvi õigeaegselt
vabatahtlikult ja kohtutäitur alustas täitemenetluse väärteoasjas 2440,12,007777. 10.09.2015
teatas kohtutäitur rahatrahvi täitmise võimatusest. Seoses eeltooduga ja juhindudes KarS §
72 ning täitemenetluse seadustiku § 201 lg 1 taotles kohtuväline menetleja otsustada
väärteoasjas nr. 2440,12,007777 rahatrahvi summas 300 eurot arestiga.

15.01.2016 saabus Viru Maakohtusse maksekorraldus, millest nähtub, et 15.01.2016 tasus
Anu Moones Rauno Moones eest rahatrahvi väärteoasjas 2440,12,007777 summas 300
eurot.

Kohtu seisukoht

Kohus, tutvunud käesoleva asja materjalidega, leidis, et taotlus ei kuulu rahuldamisele.

Käesoleva asja materjalidest nähtub, et Ida Prefektuuri 05.10.2012 otsusega väärteoasjas
nr 2440,12,007777 määrati Rauno Moones´ile LS § 201 lg 1 alusel karistuseks rahatrahv 75
trahviühiku ulatuses, s.o summas 300 EUR.

Kohtutäitur Kristel Maalman 10.09.2015 teatest Ida Prefektuurile nähtub, et rahatrahvi
sissenõudmine ei ole võimalik.

Väärteomenetluse seadustiku § 211 lg 3 kohaselt, kui rahatrahvi asendamine arestiga või
üldkasuliku tööga ei ole mingil põhjusel võimalik või süüdlane on enne asendusaresti või
üldkasuliku töö kohaldamist rahatrahvi tasunud, teeb maakohus määruse, milles jätab
sissenõudja avalduse rahatrahvi asendamise kohta arestiga või üldkasuliku tööga rahuldamata.

Arvestades eeltoodut ning asjaolu, et süüdlase Rauno Moones poolt on käeolevaks hetkeks
rahatrahv väärteoasjas nr 2440,12,007777 tasutud, leiab kohus, et sissenõudja avaldus
rahatrahvi asendamiseks arestiga tuleb jätta rahuldamata avalduse aluste äralangemise tõttu.



/allkirjastatud digitaalselt/
Larissa Prokopenko
Kohtunik




                                                                                       2 (2)
