                          KOHTUOTSUS
                              EESTI VABARIIGI NIMEL

Kohus                                    Harju Maakohus

Otsuse tegemise aeg ja koht              27. septembril 2016, Tallinnas, Harju Maakohtu
                                         Liivalaia kohtumajas

Kriminaalasja number                     1-16-7710 (13230115565)

Kohtunik                                 Julia Vernikova

Tõlk                                     Ines Üprus

Kohtuistungi sekretär                    Raivo Seppo

Kriminaalasi                             Dmitrii Polozenko süüdistuses KarS § 209 lg 1, 2
                                         ja 4 (alates 01.01.2015 § 209 lg 2 p 1, 3), § 344 lg
                                         1 ja § 345 lg 1 järgi kokkuleppemenetluses

Prokurör                                 Kristiina Savtšenkova

Süüdistatav                              Dmitrii Polozenko, elu- või asukoht ja aadress:
                                         XXXX, Vene Föderatsioon, asub           Vanglas;
                                         isikukood: 37202230088; kodakondsus: Vene
                                         Föderatsiooni kodakondsus; emakeel: vene keel;
                                         haridus: kõrgharidus; töökoht või õppeasutus:
                                         puudub;       karistatus:     Eesti    Vabariigis
                                         kriminaalkorras        karistamata;     kehtivad
                                         väärteokaristused         puuduvad;       tõkend:
                                         kinnipidamine Läti Vabariigis EAW alusel
                                         23.05.2016, vahistamine alates 26.05.2015

Kaitsja                                   vandeadvokaat Urmas Simon


RESOLUTSIOON
Juhindudes KrMS-i §-st 248 lg 1 p 5 ja §-st 249, kohus otsustas:

   1. Süüdi tunnistada Dmitrii Polozenko KarS § 209 lg 2 p 1, 2, 4 järgi (millele vastab
      alates 01.01.2015 kehtiva redaktsiooni kohaselt KarS § 209 lg 2 p 1, 3, 5), KarS §
      344 lg 1 ja § 345 lg 1 järgi ning karistada KarS § 63 lg 1 alusel vangistusega 3
      (kolm) aastat.
2. KarS § 73 lg 1, 2, 3 kohaselt jätta mõistetud karistus Dmitrii Polozenko suhtes
   osaliselt täitmisele pööramata. Dmitrii Polozenkole mõista kohesele ärakandmisele
   6 (kuus) kuud vangistust ning ülejäänud karistus, s.o 2 (kaks) aastat ja 6 (kuus)
   kuud vangistust jätta täitmisele pööramata tingimusel, et süüdistatav ei pane 4
   (nelja) aasta pikkuse katseaja jooksul toime uut tahtlikku kuritegu.

3. KarS § 68 lg 1 alusel lugeda koheselt ärakandmisele kuuluva karistuse osa
   kandmise alguseks 23.05.2016.


4. KarS § 78 lg 1 alusel hakkab katseaeg kulgema alates käesoleva kohtuotsuse
   kuulutamisest, s.o 27.09.2016.

5. KarS § 491 alusel kohaldada Dmitrii Polozenkole lisakaristusena ettevõtluskeeldu
   kestusega 5 (viis) aastat.


6. KarS § 54 lg 1 alusel mõista Dmitrii Polozenkole lisakaristusena pärast kohesele
   ärakandmisele määratud vangistuse ärakandmist Eesti Vabariigist väljasaatmine
   koos 5 (viie) aasta pikkuse sissesõidukeeluga.

7. KarS § 55 lg 2 alusel lugeda sissesõidukeelu kulgemise alguseks Dmitrii Polozenko
   Eesti Vabariigist väljasaatmise kuupäev.


8. Tõkend – vahistamine – tühistada kohtuotsuse jõustumisel või kohesele
   ärakandmisele kuuluva karistuse osa täielikul ärakandmisel.

9. KarS § 83 lg 1 alusel konfiskeerida tahtliku süüteo toimepanemise vahendina
   printer Canon Pixma MP250 (sr-number QC3-6376-DB01-01 PS), mis asub Põhja
   Ringkonnaprokuratuuri asitõendite hoidlas aadressil Tatari 39, Tallinn.

10. Tsiviilhagid rahuldada ning VÕS § 1043 alusel Dmitrii Polozenkolt välja mõista:

   -   XXXX tekitatud kahju summas 4000 (neli tuhat) eurot, tasudes nimetatud
       summa XXXXarveldusarvele nr XXXX (State Bank of India (SBI); Branch:
       Hayatnagar; India Vabariik; XXXX);
   -   Universal International Pvt.Ltd’le tekitatud kahju summas 123 072,77 eurot
       (sada kakskümmend kolm tuhat seitsekümmend kaks eurot ja seitsekümmend
       seitse senti), tasudes nimetatud summa Universal International Pvt.Ltd
       arveldusarvele nr XXXXXXXXXX (Machhapuchchhre Bank Ltd, Nepali
       Demokraatlik Liitvabariik);
   -   XXXX tekitatud kahju summas 420 (nelisada kakskümmend) eurot, tasudes
       nimetatud summa XXXX arveldusarvele nr XXXXXXXXXXX – IBAN:
       XXXXXXXXXXX (Privatbank; Ukraina);
   -   XXXX tekitatud kahju summas 420 (nelisada kakskümmend) eurot, tasudes
       nimetatud summa XXXX arveldusarvele nr (IBAN:) XXXXXXXXXXXXXX
       (Privatbank; Ukraina);
   -   Jewel Cave International (Pvt) Ltd’le tekitatud kahju summas 15 000 (viisteist
       tuhat) eurot, tasudes nimetatud summa XXXX, arveldusarvele nr

                                        2
           XXXXXXXX (Nations Trust Bank Plc; Branch: Kurunegala; Sri Lanka
           Demokraatlik Sotsialistlik Vabariik);
       -   XXXX tekitatud kahju summas 840 (kaheksasada nelikümmend) eurot,
           tasudes nimetatud summa XXXX arveldusarvele nr XXXXXXXXXX
           (Privatbank; Ukraina);
       -   XXXX tekitatud kahju summas 1000 (tuhat) eurot, tasudes nimetatud summa
           Khaled Trad’i arveldusarvele nr XXXXXXX (Banque Extèrieure d'Algérie;
           Alžeeria Demokraatlik Rahvavabariik);
       -   XXXX tekitatud kahju summas 2034,86 eurot (kaks tuhat kolmkümmend neli
           eurot ja 86 senti), tasudes nimetatud summa tsiviilhagis nimetatud
           pangakontole nr XXXXXXXXXXXXX (pank hagiavalduses nimetamata);
       -   XXXX tekitatud kahju summas 500 (viissada) eurot, tasudes nimetatud summa
           tsiviilhagis nimetatud pangakontole nr XXXXXXXXXXXX (Nepal SBI Bank
           Limited, Nepali Demokraatlik Liitvabariik).

    11. Asitõendid:

-   CD-d jätta kriminaaltoimikusse KrMS § 126 lg 3 p 1 alusel;
-   Universal International Pvt.Ltd e-kirjad menetlejale, kirjadele manusena lisatud
    dokumendid ja kannatanu poolt menetlejale 13.03.2016 DHL saadetisega nr 8255472400
    saadetud dokumendid, mida on vaadeldud vaatlusprotokolliga 01.08.2016 on lisatud
    vaatlusprotokollile lisadena ja asuvad kriminaaltoimikus – jätta KrMS § 126 lg 3 p 1 alusel
    kriminaaltoimikusse.
-   Universal International Pvt.Ltd e-kirjad menetlejale, kirjadele manusena lisatud
    dokumendid ja kannatanu poolt menetlejale 13.03.2016 DHL saadetisega nr 8255472400
    saadetud dokumendid, mida on vaadeldud vaatlusprotokolliga ja mida ei ole lisatud
    vaatlusprotokollile lisadena (kokku 259 lehel, koos tõlkega), asuvad asitõendite kaustas
    pakendis nr 1 – jätta KrMS § 126 lg 3 p 1 alusel kriminaalasja materjalide juurde.
-   Nepali Demokraatliku Liitvabariigi pass nr XXXX XXXXnimele (kehtetuks tunnistatud
    väljastaja riigi poolt) asub pakendis nr 2 – hävitada KrMS § 126 lg 3 p 4 alusel kohtuotsuse
    jõustumisel kui kehtetu ja sellest tulenevalt väärtusetuks muutunud ese.
-   Nepali Demokraatliku Liitvabariigi kodaniku pass nr XXXX XXXXnimele (kehtetuks
    tunnistatud väljastaja riigi poolt) asub pakendis nr 2 – hävitada KrMS § 126 lg 3 p 4 alusel
    kohtuotsuse jõustumisel kui kehtetu ja väärtusetuks muutunud ese.
-   Nepali Demokraatliku Liitvabariigi kodaniku pass nr XXXX XXXXnimele (kehtetuks
    tunnistatud väljastaja riigi poolt) asub pakendis nr 2 – hävitada KrMS § 126 lg 3 p 4 alusel
    kohtuotsuse jõustumisel kui kehtetu ja väärtusetuks muutunud ese.
-   Originaaldokument nimetusega „Eesti Vabariigi Välisministeeriumi nõue No V116037“ 1-
    l lehel asub pakendis nr 3 – jätta KrMS § 126 lg 3 p 1 alusel kriminaalasja materjalide
    juurde.
-   Originaaldokument nimetusega „Eesti Vabariigi Välisministeeriumi nõue No V116038“ 1-
    l lehel asub pakendis nr 3 – jätta KrMS § 126 lg 3 p 1 alusel kriminaalasja materjalide
    juurde.
-   Käekirjaekspertiisile saadetud võrdlusmaterjal 32-l lehel (Dmitrii Polozenko
    käekirjaproovid; ekspertiisimaterjali võtmise protokollid; Lauri Bambuse käekirjaproovid;
    ekspertiisimaterjali võtmise protokollid) asub eraldi ümbrikus – jätta KrMS § 126 lg 3 p 1
    alusel kriminaalasja materjalide juurde.

    12. Kriminaalmenetluse kulud.
        Dmitri Polozenkolt välja mõista kriminaalmenetluse kulud järgmiselt:

                                               3
        -   II astme kuriteos süüdimõistva kohtuotsusega kaasnev sundraha summas 645
            eurot;
        -   kaitsjatasu summas 240 eurot, s.o kokku 885 (kaheksasada kaheksakümmend
            viis) eurot.

Riigi kasuks välja mõistetud menetluskulud tuleb tasuda Maksu- ja Tolliameti arveldusarvele
EE351010052031000004          SEB      Pank,       EE502200221014193355         Swedbank,
EE873300333499990003 Danske Bank või EE401700017002872300 Nordea Pank.
Menetluskulude tasumiseks vajaminev viitenumber edastatakse makseinfona süüdimõistetule
tema poolt avaldatud meili- või postiaadressile. Samuti on makseinfo koos kohtuotsusega
kättesaadav e-toimiku süsteemi kaudu.

Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul
tuleb kanda ka kohtuotsuse täitmisega seonduvad kulud.



Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioon esitatakse Tallinna Ringkonnakohtule kirjalikult viieteistkümne päeva
jooksul, alates päevast, mil kohtumenetluse poolel on võimalik kohtus tutvuda kohtuotsusega.
Apellatsiooni võib otsuse teinud kohtule esitada ka faksi teel. Vahistatud süüdistatav või tema
kaitsja võivad esitada apellatsiooni süüdistatavale kohtuotsuse koopia kätteandmisele
järgnevast päevast alates viieteistkümne päeva jooksul.

KOHTUOTSUSE PÕHIOSA
I Süüdistus

Dmitrii Polozenkot (Polozenko) süüdistatakse kuriteo toimepanemise ajal (kuni 31.12.2014)
kehtinud KarS § 209 lg 2 p 1, 2, 4 järgi kvalifitseeritava kuriteo toimepanemises, s.o varalise
kasu saamises tegelikest asjaoludest teadvalt ebaõige ettekujutuse loomise teel, kui see on toime
pandud isiku poolt, kes on varem toime pannud kelmuse, suures ulatuses ja avalikkuse poole
pöördudes. Alates 01.01.2015 on Dmitrii Polozenko tegevus kvalifitseeritav KarS § 209 lg 2 p
1, 3, 5 järgi, s.o teisele isikule varalise kahju tekitamisena tegelikest asjaoludest teadvalt
ebaõige ettekujutuse loomise teel varalise kasu saamise eesmärgil, kui see on toime pandud
isiku poolt, kes on varem toime pannud kelmuse, suures ulatuses ja avalikkuse poole pöördudes.



/allkirjastatud digitaalselt/

Julia Vernikova
Kohtunik



                                                4
