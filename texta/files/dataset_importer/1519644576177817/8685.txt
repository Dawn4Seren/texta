                          KOHTUMÄÄRUS

 Kohus                                Tartu Ringkonnakohus

 Kohtukoosseis                        Viivi Tomson, Andra Pärsimägi, Kersti Kerstna-Vaks

 Määruse tegemise aeg ja koht         24. august 2016 Tartu

 Tsiviilasja number                   2-16-2558

 Tsiviilasi                           K.N.i hagi A.N.i vastu täisealisele õppivale lapsele elatise
                                      väljamõistmiseks
 Vaidlustatud kohtulahend             Tartu Maakohtu 9. mai 2016 otsus

 Menetluse alus ringkonnakohtus       A.N.i apellatsioonkaebus

 Menetlusosalised                     Apellant (kostja): A.N. (isikukood XXXXXXXX)
                                      Vastustaja (hageja): K.N. (isikukood XXXXXXX)
 Kohtuistungi toimumise aeg           Kirjalik menetlus


RESOLUTSIOON
Keelduda A.N.i apellatsioonkaebuse Tartu Maakohtu 9. mai 2016 otsuse peale tsiviilasjas
nr 2-16-2558 menetlusse võtmisest ja lugeda apellatsioonkaebus tagastatuks A.N.ile.

Edasikaebamise kord
Menetlusosalisel on õigus esitada määruskaebus Riigikohtule 15 päeva jooksul alates määruse
kättetoimetamisest.
Hagimenetluses Riigikohtus võib menetlusosaline menetlustoiminguid teha ning avaldusi ja
taotlusi esitada üksnes vandeadvokaadi vahendusel, kui seaduses ei ole sätestatud teisiti.

ASJAOLUD
1. A.N. esitas 16. juunil 2016 Tartu Ringkonnakohtule apellatsioonkaebuse Tartu Maakohtu 9.
mai 2016 otsuse peale. Vaidlustatud otsusega rahuldas maakohus K.N.i (hageja) hagi A.N.i
(kostja) vastu osaliselt, mõistis kostjalt hageja kasuks välja igakuise elatise summas 110 eurot
alates 10. maist 2016 kuni hageja keskhariduse omandamiseni gümnaasiumis, kuid mitte kauem
kui tema 21-aastaseks saamiseni. Samuti mõistis maakohus kostjalt hageja kasuks välja elatise
ühekordse summana perioodi 2. veebruarist 2016 kuni 9. maini 2016 eest summas 330 eurot.
2. Ringkonnakohus jättis 29. juuni 2016 määrusega apellatsioonkaebuse käiguta ning andis
apellandile 7-päevase tähtaja apellatsioonkaebuse puuduse kõrvaldamiseks, s.o nõude
täpsustamiseks.
Puuduste kõrvaldamise määruse sai apellant kätte 11. augustil 2016, seega oli puuduse
kõrvaldamise tähtajaks 18. august 2016. Apellant ei ole kohtu poolt määratud tähtajaks puudust
kõrvaldanud (nõuet täpsustanud).


RINGKONNAKOHTU SEISUKOHT
3. Ringkonnakohus leiab, et A.N.i apellatsioonkaebuse Tartu Maakohtu 9. mai 2016 otsuse
peale menetlusse võtmisest tuleb keelduda.
4. Tsiviilkohtumenetluse seadustiku (TsMS) § 637 lg 2 kohaselt ei võta kohus
apellatsioonkaebust menetlusse siis, kui asja läbivaatamist takistab apellatsioonkaebusele
seaduses sätestatud vormi ja sisu nõuete rikkumine, muuhulgas pädeva isiku allkirja puudumine
apellatsioonkaebusel.
Apellatsioonkaebusele esitatavad sisu ja vormi nõuded on sätestatud TsMS §-s 633. TsMS
§ 633 lg 2 kohaselt märgitakse apellatsioonkaebuses apellandi selgelt väljendatud taotlus,
märkides ära, millises ulatuses apellant esimese astme kohtu otsust vaidlustab ning missugust
ringkonnakohtu lahendit apellant taotleb.
TsMS § 340¹ lg 1 sätestab, et kui menetlusosalise esitatud avaldus, taotlus, vastuväide või
kaebus ei vasta vorminõuetele või on esitatud muude puudustega, mida saab kõrvaldada, muu
hulgas kui tasumata on riigilõiv või kautsjon, määrab kohus tähtaja puuduse kõrvaldamiseks ja
jätab menetlusdokumendi seniks käiguta. TsMS § 3401 lg 2 järgi, kui kohtu määratud
tähtpäevaks puudusi ei kõrvaldata, jäetakse avaldus, taotlus või kaebus menetlusse võtmata ja
tagastatakse, juba menetlusse võetud avaldus, taotlus või kaebus aga jäetakse läbi vaatamata.
Kuivõrd A.N. ei ole apellatsioonkaebuses esinevat puudust kõrvaldanud (nõuet täpsustanud),
tuleb apellatsioonkaebuse menetlusse võtmisest TsMS § 637 lg 2 ja § 340¹ lg 2 alusel keelduda.
TsMS § 638 lg 10 alusel loetakse, et kaebust ei ole esitatud.
Kuivõrd kaebus on ringkonnakohtule esitatud elektrooniliselt, siis loeb ringkonnakohus
kaebuse käesoleva määrusega apellandile tagastatuks.


 /allkirjastatud digitaalselt/   /allkirjastatud digitaalselt/   /allkirjastatud digitaalselt/
      Viivi Tomson                   Andra Pärsimägi                Kersti Kerstna-Vaks




                                                2
