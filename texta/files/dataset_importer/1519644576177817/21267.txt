                                                                            2-15-118656




                              KOHTUOTSUS
                              EESTI VABARIIGI NIMEL
                                   Tagaseljaotsus

Kohus                         Tartu Maakohus

Kohtunik                      Maimu Laumets

Otsuse tegemise aeg ja koht   15.märts 2016. a, Jõgeva kohtumaja

Tsiviilasja number            2-15-118656

Tsiviilasi                    Express Credit AS hagi Axxxxxx Txxxx vastu võlgnevuse
                              nõudes
Hagihind                      95 eurot

Menetlusosalised ja nende     Hageja: Express Credit AS (registrikood 12338141, asukoht
esindajad                     Rävala pst 8, 10143 Tallinn), esindaja Anne Talviste Condor
                              Inkasso OÜ (registrikood 11081243, asukoht Peterburi tee 53,
                              11415 Tallinn, e-post: anne@condorinkasso.ee);
                              Kostja: Axxxxx Txxxx (isikukood xxxxxxxxxxx, elukoht
                              xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                              xxxxxxxx, tegelik elukoht teadmata)
Menetluse liik                Kirjalik menetlus
                              Kohus teeb asjas tagaseljaotsuse, kuna kostja ei vastanud
                              kohtule kirjalikult

RESOLUTSIOON
1. Hagi rahuldada tagaseljaotsusega.
2. Välja mõista Axxxxx Txxxxxx Express Credit AS kasuks 95 eurot, millest 50 eurot on
   põhinõue, 25 eurot sissenõudekulud, 20 eurot viivis 15.01.2016.a seisuga.
3. Punktis 2 väljamõistetud summad tuleb tasuda Express Credit AS arveldusarvele nr
   EE241010220227512222 SEB pangas, selgitusse märkida võlgniku nimi, isikukood ja
   tsiviilasja number.
4. Kohtuotsus on tagatiseta viivitamata täidetav.
5. Kohtuotsus tuleb Axxxxx Txxxxxx kätte toimetada avalikult väljaande Ametlikud
   Teadaanded kaudu.

Menetluskulude jaotus
1. Jätta menetluskulud kostja Axxxxx Txxxxxkanda.
2. Välja mõista Axxxxx TxxxxxxxExpress Credit AS kasuks menetluskulud summas 231
   eurot, millest 75 eurot moodustab nõudelt tasutud riigilõiv, 36 eurot kohtutäituri tasu



                                                                                       1
                                                                                     2-15-118656

   ja 120 eurot hageja lepingulise esindaja tasu.
3. Välja mõista Axxxxx Txxxxxx Express Credit AS kasuks viivis väljamõistetud
   menetluskuludelt alates kohtulahendi jõustumisest kuni täitmiseni VÕS § 113 lg 1
   ettenähtud määras (EKP intress + 8 % aastas).
4. Punktis 2 väljamõistetud summad tuleb tasuda Express Credit AS arveldusarvele nr
   EE241010220227512222 SEB pangas, selgitusse märkida võlgniku nimi, isikukood ja
   tsiviilasja number.


Edasikaebamise kord
Kostja võib esitada tagaseljaotsuse kättetoimetamisest alates 30 päeva jooksul Tartu Maakohtu
Jõgeva kohtumajale kirjaliku kaja, kui tema tegevusetus, mis oli tagaseljaotsuse tegemise
aluseks, oli tingitud mõjuvast põhjusest. Kaja peab vastama tsiviilkohtumenetluse seadustiku
(TsMS) § 416 lõigetes 1-3 sätestatule. Kaja esitamisel tuleb tasuda kautsjon vastavalt TsMS §-
le 142 Rahandusministeeriumi kontole SEB Pank – a/a EE571010220229377229, Swedbank –
a/a EE062200221059223099, Danske Bank – a/a EE513300333522160001 või Nordea Bank –
a/a EE221700017003510302. Maksete tegemisel märkida selgituse lahtrisse tsiviilasja number
ja märksõna „kautsjon kaja esitamisel“.

Menetluse käik
Express Credit AS (edaspidi hageja) esitas 02.09.2015 Pärnu Maakohtule maksekäsu
kiirmenetluse avalduse võlgnikult 167,49 euro saamiseks. Pärnu Maakohus tegi 14.09.2015
võlgnikule makseettepaneku, mida ei õnnestunud mõistliku aja jooksul kätte toimetada. Pärnu
Maakohtu 05.01.2016.a määrusega lõpetati maksekäsu kiirmenetlus ja anti hageja nõue Tartu
Maakohtule menetluse jätkamiseks hagimenetluses.
Hageja esitas 15.01.2016 Tartu Maakohtule hagiavalduse Axxxxx Txxxxx(edaspidi kostja)
vastu, milles palus hageja kasuks välja mõista 100 eurot (põhivõlg 50 eurot, intress 5 eurot,
sissenõutavaks muutunud viivis 20 eurot, sissenõudekulud 25 eurot) ja menetluskulud
summas 231 eurot (75 eurot riigilõiv, 36 eurot kohtutäituri tasu, 120 eurot õigusabikulud).
Tartu Maakohus võttis hagi 20.01.2016.a määrusega menetlusse, edastas hagimaterjalid
kostjale ja kohustas kostjat hagile kirjalikult vastama 21 päeva jooksul alates määruse
kättesaamisest. Kostjat hoiatati hagile tähtaegselt vastamata jätmise tagajärgedest TsMS § 407
lg 1 järgi. Menetlusdokumendid toimetati kostjale kätte avalikult 11.02.2016 läbi Ametlike
Teadaannete ning kohustati kostjat hagile kirjalikult vastama 21 päeva jooksul. Kostja ei ole
kohtu poolt antud tähtpäevaks ega hiljem hagile vastanud.
Hageja taotles hagiavalduses hagi rahuldamist tagaseljaotsusega, kui kostja kohtu poolt
määratud tähtajaks hagile ei vasta.


Kohtu seisukoht ja põhjendused
Vastavalt TsMS § 407 lg-le 1 võib kohus hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud, isegi kui hagi toimetati
kostjale kätte välisriigis või kui see toimetati kätte avalikult. Sel juhul loetakse hageja esitatud
faktilised väited kostja poolt omaksvõetuks.
Kohus leiab, et kuna ei esine TsMS § 407 lg-s 5 nimetatud asjaolusid, mis välistaksid
tagaseljaotsuse tegemise, on võimalik teha asjas tagaseljaotsus, millega tuleb hagi õiguslikult


                                                                                                  2
                                                                                   2-15-118656

põhjendatud ulatuses rahuldada. TsMS § 444 lg 3 alusel jätab kohus otsusest välja kirjeldava
osa ja esitab põhjendavas osas vaid õigusliku põhjenduse. Vastavalt TsMS § 468 lg 1 p-le 2
tunnistab kohus tagaseljaotsuse omal algatusel tagatiseta viivitamata täidetavaks.
Kohus leiab, et hagi on õiguslikult põhjendatud osaliselt.
Hagimaterjalide põhjal sõlmis kostja 04.05.2015 hagejaga laenulepingu nr 20150504015(tl
17-21) 50 euro saamiseks. Laenuperioodiks oli 30 päeva. Kostja kohustus saadud laenu
tagastama ühekordse maksena hiljemalt 03.06.2015, mida kostja ei teinud. 26.06.2015 esitas
hageja kostjale meeldetuletuskirja ning 01.08.2015 laenulepingu ülesütlemise avalduse.
Hageja nõuab kostjalt        põhivõlga,    intressi,   sissenõutavaks   muutunud    viivist   ja
sissenõudekulusid.
Võlaõigusseaduse (VÕS) § 76 ja § 82 lg 1 kohaselt tuleb kohustus täita vastavalt lepingule
või seadusele kindlaks määratud tähtpäeval ning VÕS § 101 lg 1 p 1 ja p 6 lubavad
võlausaldajal võlgniku poolse kohustuse rikkumise korral nõuda muu hulgas kohustuse
täitmist ja viivist. VÕS § 108 lg 1 sätestab, et kui võlgnik rikub raha maksmise kohustust,
võib võlausaldaja nõuda selle täitmist. VÕS § 113 lg 1 järgi võib võlausaldaja rahalise
kohustuse täitmisega viivitamise korral nõuda võlgnikult viivitusintressi (viivis), arvates
kohustuse sissenõutavaks muutumisest kuni kohase täitmiseni. Viivise määraks loetakse VÕS
§-s 94 sätestatud intressimäär, millele lisandub kaheksa protsenti aastas. Kui lepinguga on ette
nähtud kõrgem intressimäär kui seadusjärgne viivisemäär, loetakse viivise määraks lepinguga
ettenähtud intressimäär.
Hagiavalduse kohaselt on hageja laenulepingu üldtingimuste (tl 27) punktis 6.3.2 sätestatud,
et kui laenusaaja ei tagasta sooduslaenu lepingus ettenähtud tähtajaks on laenusaaja
kohustatud tasuma laenuandjale tähtaegselt tasumata maksetelt iga viivitatud päeva eest
viivist. Viivise määr on märgitud maksegraafikus. Viivise määr tuleneb hoopis poolte vahel
sõlmitud laenulepingust ning selleks on 0,33% iga laenu tagastamisega viivitatud päeva eest.
Hageja on arvestanud kostja poolt tasumata summalt 50 eurot viivist alates 04.06.2015 (laenu
tagastamise tähtaeg oli 03.06.2015) kuni hagiavalduse esitamiseni 15.01.2016 kokku 37,29
eurot 226 viivitatud päeva eest. Hageja on hagiavalduses märkinud, et koos hagi esitamise
hetkeks sissenõutavaks muutunud viivistega summas 37,28 eurot ületavad kõrvalnõuded
põhinõuet 17,29 euroga, mistõttu vähendab hageja sissenõutavaks muutunud viiviste summat
17,29 euro võrra ja palub kostjalt välja mõista viivised summas 20 eurot. Kuna hageja
vähendas viivise nõuet, siis peab kohus lähtuma vähendatud viivise nõudest ja välja mõista
tuleb seega viivis 20 eurot.
Laenulepingu üldtingimuste p 6.3 ja 6.3.1 sätestavad, et kui laenusaaja ei tagasta sooduslaenu
lepingus ettenähtud tähtajaks loetakse laen väljastatuks püsikliendi tavatingimuste alusel, st
tähtaja ületamisel lisandub laenuintress laenu kasutamise eest perioodil laenusumma
kasutusse võtmisest kuni laenusumma tagasimaksmise tähtpäevani vastavalt püsikliendi
tavatingimustes kehtivale hinnakirjale. Hageja ei ole esitanud tõendina püsikliendi
tavatingimustes kehtivat hinnakirja, mistõttu ei ole kohtul võimalik kontrollida intressi
summa 5 euro õiguspärasust. Kohtu hinnangul on intressi nõue tõendamata.
Kohus jätab intressinõude 5 eurot kostjalt välja mõistmata.
Laenulepingu üldtingimuste p 9.7 kohaselt laenuandja poolt laenusaajale ühe
meeldetuletuskirja saatmise hind on 10 eurot ning lepingu ülesütlemise teate hind 15 eurot.
Hageja on kostjale saatnud meeldetuletuskirja 26.06.2015.a ja lepingu ülesütlemise teate
01.08.2015.a (t lk 19-30).




                                                                                              3
                                                                                 2-15-118656

Eeltoodu alusel mõistab kohus kostjalt hageja kasuks välja 95 eurot, millest 50 eurot
moodustab põhivõlg, 20 eurot viivis ja sissenõudekulud 25 eurot.


Menetluskulude jaotus
TsMS § 173 lg 1 kohaselt esitab asja menetlenud kohus kohtuotsuses menetluskulude jaotuse
menetlusosaliste vahel. TsMS § 162 lg 1 kohaselt kannab hagimenetluse kulud pool, kelle
kahjuks otsus tehti. Kohus rahuldas hagi, seega tuleb menetluskulud jätta kostja kanda.
TsMS § 174 lg 2 alusel määrab kohus kohtuotsuses kindlaks hüvitatavate menetluskulude
rahalise suuruse.
Hageja on palunud kostjalt välja mõista nõude esitamisel tasutud riigilõivu summas 75 eurot.
Kohus tegi kindlaks, et hageja tasus hagiavalduse esitamisel riigilõivu 75 eurot (maksekäsu
kiirmenetluse esitamisel 45 eurot ja hagiavalduse esitamisel täiendavalt 30 eurot). Kohus
leiab, et riigilõivu on tasutud seaduses ettenähtud määras ja see kuulub kostja poolt hagejale
hüvitamisele.
Hageja taotles ka kostjalt välja mõista hageja poolt lepingulisele esindajale makstud tasu
õigusabi eest summas 120 eurot. TsMS § 175 lg 1 kohaselt, kui menetlusosaline peab
menetluskulude jaotust kindlaksmäärava kohtulahendi kohaselt kandma teist menetlusosalist
esindanud lepingulise esindaja kulud, mõistab kohus kulud välja põhjendatud ja vajalikus
ulatuses.
Hageja on esitanud kohtule tõendina menetluskulude nimekirja, millest nähtub, et hageja on
hagimenetluses kandnud menetluskuludena lepingulise esindaja kulu summas 120 eurot.
Kohus hindab, et arvestades hageja lepingulise esindaja eeldatavat töömahtu on tasu õigusabi
eest nõutud summas põhjendatud ja kuulub kostja poolt hagejale hüvitamisele.
Hageja on kohtukuludena palunud kohtul mh välja mõista ka kohtutäituri tasu 36 eurot.
Kostjale prooviti kohtutäituri Anne Böckleri vahendusel edastada menetlusdokumendid
maksekäsu kiirmenetluse raames, kuid kohtutäitur tagastas need kättetoimetamise võimatuse
tõttu. Hageja esitas kohtule tõendi kohtutäituri tasu 36 euro tasumise osas. Nimetatud kulu on
asja läbivaatamise kulu TsMs § 143 p 4 kohaselt.
Eeltoodu alusel mõistab kohus kostjalt hageja kasuks välja menetluskulud kokku summas 231
eurot, millest 75 eurot moodustab nõudelt tasutud riigilõiv, kohtutäituri tasu 36 eurot ja 120
eurot hageja lepingulise esindaja tasu.
Hageja taotlusel mõistab kohus TsMS § 177 lg 4 alusel kostjalt hageja kasuks välja viivise
väljamõistetud menetluskuludelt alates kohtulahendi jõustumisest kuni täitmiseni VÕS § 113
lg 1 ettenähtud määras (EKP intress + 8 % aastas).

/allkirjastatud digitaalselt/
Maimu Laumets
Kohtunik




                                                                                            4
