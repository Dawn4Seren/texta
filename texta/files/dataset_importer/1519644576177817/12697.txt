                                                                               1-11-2451




                        KOHTUMÄÄRUS

Kohus                            Harju Maakohus

Määruse tegemise aeg ja koht     14.06.2016. a Tallinn, Liivalaia kohtumaja

Kriminaalasja nr                 1-11-2451

Kohtunik                         Tatjana Bogdanova

Sekretär                         Ave Mõistlik

Taotluse sisu                    Riigi Tugiteenuste Keskuse taotlus Andrus Laugenile
                                 Viru Maakohtu Narva kohtumaja 01.04.2011. a
                                 kohtuotsusega nr 1-11-2451 mõistetud rahalise karistuse
                                 suhtes asenduskaristuse kohaldamiseks

Süüdimõistetu/võlgnik            Andrus Laugen (endine perekonnanimi Erik) (ik:
                                 37502240289; elukohtXXX; tel: XXX; e-kiri:XXX;
                                 töökoht: XXX OÜ)

Kohtuistungi toimumise aeg,      07.06.2016. a, Tallinn Liivalaia kohtumaja, avalik kohtuistung

koht


RESOLUTSIOON

1.      Rahuldada Riigi Tugiteenuste Keskuse taotlus Andrus Laugenile Viru Maakohtu
        Narva kohtumaja 01.04.2011. a kohtuotsusega nr 1-11-2451 mõistetud rahalise
        karistuse suhtes asenduskaristuse kohaldamiseks.

2.      Asendada Andrus Laugenile Viru Maakohtu Narva kohtumaja 01.04.2011. a
        kohtuotsusega   mõistetud rahaline karistus 256 € üldkasuliku tööga 26
        (kakskümmend kuus) tundi, mille tegemise tähtajaks määrata 4 (neli) kuud
        kohtumääruse jõustumisest.
                                                2

3.     Kohustada Andrus Laugenit täitma kriminaalhoolduse ajal KarS § 75 lõikes 1
punktides 1 - 6 sätestatud kontrollnõudeid Tallinna Vangla Lääne-Harju
kriminaalhooldusosakonna (aadress: Pärnu mnt 142 Tallinn) kriminaalhooldaja
järelevalve all.

4. KrMS § 4081 lg 4 alusel mitte avalikustada Andrus Laugen ankeetandmeid, samuti
jätta avalikustamata tema delikaatsed isikuandmed.

Määrus saata Riigi Tugiteenuste Keskusele, Andrus Laugenile, prokurörile, kohtutäitur Urmas
Tärnole ja Tallinna Vangla Lääne-Harju kriminaalhooldusosakonnale.

Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Andrus Laugen tunnistati süüdi Viru Maakohtu Narva kohtumaja 01.04.2011. a kohtuotsusega
KarS § 201 lg 1; § 199 lg 2 p 4 järgi ja mõisteti talle KarS § 64 lg 1 alusel karistuseks rahaline
karistus 80 miinimumpäevamäära, s.o 256 €.

Riigi Tugiteenuste Keskus esitas 26.05.2016. a Harju Maakohtule taotluse asenduskaristuse
kohaldamiseks Andrus Laugenile. Viru Maakohtu Narva kohtumaja 01.04.2011. a
kohtuotsusega Andrus Laugenile mõistetud rahaline karistus on seni täielikult tasumata, asjas
ei ole toimunud mitte ühtegi laekumist ning tasumata on ka sama kohtuasja raames välja
mõistetud teised kohtukulud ning kohtukulud kahes teises kohtuasjas. Ei ole tõenäoline, et
isik tasuks nõuded tähtaegselt.

Andrus Laugen taotles kohtuistungil asenduskaristusena vangistuse mitte kohaldamist, ta
soovib teha üldkasuliku töö tunde 4 kuu jooksul.

Karistusseadustiku (KarS) § 70 lg 1 järgi, kui süüdlane ei tasu talle mõistetud rahalise
karistuse summat, asendab kohus rahalise karistuse vangistusega või süüdlase nõusolekul
üldkasuliku tööga käesoleva seadustiku §-s 69 sätestatud korras või käesoleva seadustiku §-s
692 sätestatud narkomaanide sõltuvusraviga.

Kohus, kohtuistungil ära kuulanud süüdimõistetu seisukoha ning tutvunud esitatud
materjalidega leiab, et Riigi Tugiteenuste Keskuse taotlus Andrus Laugeni suhtes
asenduskaristuse kohaldamiseks on põhjendatud ja kuulub rahuldamisele. Kohtu hinnangul
esinevad alused asenduskaristuse kohaldamiseks, kuna A. Laugen ei ole tasunud talle
kohtuotsusega mõistetud karistust, näidates nii üles ükskõikset suhtumist ja vastutustundetust
talle määratud karistuse täitmisesse. Kuna A. Laugenil selleks vajalikud rahalised vahendid
puuduvad, on põhjendatud kohaldada kohtuotsuse täitmise tagamiseks A. Laugeni suhtes
asenduskaristust. Kuna A. Laugeni poolt kuulub tasumisele rahaline karistus 256 € ning
rahalise karistuse kolmele päevamäärale vastab üks päev vangistust, on asenduskaristuseks 26
päeva vangistust. A. Laugen taotles kohtuistungil asenduskaristusena üldkasuliku töö tundide
tegemist 4 kuu jooksul, tema tervis võimaldab teha füüsilist tööd ja tal on augustikuus puhkus
põhitöökohalt. Kohtu poolt määratud 26 üldkasuliku töö tundi kuuluvad ärategemisele 4 kuu
jooksul alates kohtumääruse jõustumisest. Andrus Laugen on kohustatud üldkasuliku töö
                                           3

tegemise ajal täitma KarS § 75 lõikes 1 punktides 1 - 6 sätestatud kontrollnõudeid Lääne-
Harju kriminaalhooldusosakonna kriminaalhooldaja järelevalve all.



Tatjana Bogdanova
täitmiskohtunik
/allkirjastatud digitaalselt/
