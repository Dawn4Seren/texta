                        KOHTUOTSUS
                              EESTI VABARIIGI NIMEL

Kohus                          Harju Maakohus Liivalaia kohtumaja

Otsuse tegemise aeg ja koht    26.10.2016 Tallinnas

                               1-16-8666 (16230200830)
Kriminaalasja number

Kohtukoosseis                  kohtunik Janika Kallin

Kohtuistungi sekretär          Martin Kalamees

Tõlk                           Julia Zautina

                               Oleg Labzin süüdistuses karistusseadustiku (KarS) § 424
Kriminaalasi                   järgi kokkuleppemenetluses.

Ringkonnaprokurör              Rainer Amur

Süüdistatav                    Oleg Labzin

                               isikukood: 36202260270; kodakondsus: EV; emakeel: vene
                               keel, valdab eesti keelt; elukoht: XXXX; kõrgharidus;
                               töökoht: XXXX; ujumistreener; varem kriminaalkorras
                               karistatud 1-l korral:
                               - 24.01.2013 Harju Maakohtu poolt KarS § 424 alusel
                               rahalise karistusega 1155.70 eurot.,

                               Tõkend: puudub. Kahtlustatavana kinni peetud 20.09. –
                               22.09.2016 s.o 3 (kolm) päeva.
Kaitsja                        Aleksandr Perijainen

RESOLUTSIOON
Juhindudes kriminaalmenetluse seadustiku (KrMS) § 256-1, § 256-5 lg 1 p 2, lg 2, § 239-
250, § 175 lg 1 p 4, 9, § 179 lg 1 p 2, § 180 lg 1, 3 kohus otsustas:

   1) Süüdi mõista Oleg Labzin KarS § 424 järgi ja karistada 6 (kuue) kuu pikkuse
      vangistusega.
   2) KarS § 68 lg 1 järgi lugeda karistusaja hulka Oleg Labzini poolt eelvangistuses
      viibitud aeg 3 (kolm) päeva (20.09.– 22.09.2016). Oleg Labzin peab ära kandma
      5 (viie) kuu ja 27 (kahekümne seitsme) päeva pikkuse vangistuse.
   3) KarS § 74 lg 1 ja lg 3 alusel jätta Oleg Labzinile mõistetud ja ärakandmisele
       kuuluv karistus täielikult täitmisele pööramata, kui Oleg Labzin ei pane 6 (kuue)
       kuu pikkuse katseaja kestel toime uut kuritegu ja täidab talle katseajal määratud
       kontrollnõudeid ja kohustusi.
   4) Võttes aluseks KarS § 75 lg 1 kohustada Oleg Labzinit järgima katseajal järgmisi
       kontrollnõudeid:
       4.1. elab kohtu poolt määratud alalises elukohas: XXXX;
       4.2.       ilmub     kriminaalhooldaja       määratud       ajavahemike      järel
       kriminaalhooldusosakonda           registreerimisele;
       4.3. allub kriminaalhooldaja kontrollile oma elukohas ning esitab
       kriminaalhooldajale andmeid oma kohustuste täitmise ja elatusvahendite kohta;
       4.4 saab kriminaalhooldusametnikult eelneva loa elukohast lahkumiseks Eesti
            territooriumi piires kauemaks kui viieteistkümneks päevaks;
       4.5 saab kriminaalhooldusametnikult eelneva loa elu-, töö- või õppimiskoha
            vahetamiseks;
       4.6 saab kriminaalhooldusametnikult eelneva loa Eesti territooriumilt
            lahkumiseks ja väljaspool Eesti territooriumi viibimiseks.
   5) Võttes aluseks KarS § 75 lg 2 p 2 kohus määrab, et Oleg Labzin on
       käitumiskontrolli ajal kohustatud mitte tarvitama alkoholi.
   6) Määrata         Oleg      Labzin     katseajaks     Tallinna     Vangla      Harju
       kriminaalhooldusosakonna juhataja poolt nimetatud kriminaalhooldaja
       järelevalve alla.
   7) KarS § 78 p 1 alusel arvestada Oleg Labzinile määratud 6 (kuue) kuu pikkuse
       katseaja pikkuse katseaja kulgemist alates kohtuotsuse kuulutamisest, s.o alates
       26.10.2016.a.
   8) KarS § 50 lg 1 p 1 alusel võtta Oleg Labzinilt lisakaristusena ära mootorsõiduki
       juhtimise õigus 3 (kolmeks) kuuks.
   9) KarS § 83 lg 1 alusel konfiskeerida mootorsõiduk Mini Cooper
       registreerimismärgiga XXXX.
   10) Välja mõista Oleg Labzinilt sundraha 645,00 eurot, kaitsjatasu 72,00 eurot.
       Kriminaalmenetluse kulud tasuda kohtuotsuse jõustumisest arvates 12
       (kaheteistkümne) kuu jooksul. Väljamõistetud menetluskulud tasuda Maksu- ja
       Tolliameti       arveldusarvele     EE351010052031000004         SEB      pangas,
       EE502200221014193355 Swedbankis, EE873300333499990003 Danske Bankis
       või EE401700017002872300 Nordea pangas, märkides selgitusena „Oleg Labzin,
       1-16-8666, menetluskulud“. Menetluskulude tasumiseks vajaminev viitenumber
       edastatakse makseinfona süüdimõistetu postiaadressile. Samuti on makseinfo
       koos kohtuotsusega kättesaadav e-toimiku süsteemi kaudu. Kui rahalised nõuded
       ei ole täies ulatuses tähtaegselt tasutud, suunatakse nõuded täitemenetluse
       läbiviimiseks kohtutäiturile täitemenetluse seadustikus sätestatud korras ning
       süüdimõistetul tuleb kanda ka kohtuotsuse täitmisega seonduvad kulud.
Edasikaebamise kord
Kohtuotsuse peale on õigus esitada apellatsioon seoses kokkuleppemenetlust
reguleerivate menetluse normide rikkumisega või kriminaalmenetlusõiguse olulise
rikkumisega ning KrMS § 318 lg 4 sätestatud juhtudel. Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe. Apellatsioonkaebuse esitamise soovist tuleb teatada kirjalikult


                                                                                       2
 Harju Maakohtu Liivalaia Kohtumajale 7 päeva jooksul alates kohtuotsuse
 kuulutamisest. Apellatsioon tuleb esitada 15 päeva jooksul alates kohtuotsuse
 kohtumenetluse pooltele kättesaadavaks tegemise päevast Tallinna Ringkonnakohtule
 Harju Maakohtu Liivalaia Kohtumaja kaudu.

 Kriminaalmenetluse kulude hüvitamise võib vaidlustada kohtuotsusest eraldi KrMS
 15.peatüki kohaselt, see on määruskaebe korras 10 päeva jooksul. Määruskaebus tuleb
 esitada Harju Maakohtu Liivalaia Kohtumajale.

 Selgitada, et Liiklusseaduse (LS) § 127 kohaselt on Oleg Labzin kohustatud viie tööpäeva
 jooksul arvates käesoleva kohtuotsuse jõustumisest loovutama oma juhiloa
 Maanteeametile.

Asjaolud:
Oleg Labzin’i süüdistatakse selles, et tema juhtis tahtlikult 20.09.2016 kella 15:00 ajal
Tallinnas Kalev Spa juurest kuni Pärnu mnt 11 juurde mootorsõidukit Mini Cooper
registreerimismärgiga XXXX, olles joobeseisundis (etanooli väljahingatavas õhus 1.01 mg/l),
rikkudes LS § 69 lg 1 ja KorS § 36 lg 1 /Juht ei tohi olla joobeseisundis. Joobeseisund on
alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides/ ning LS § 69 lg 2 p 1 /alkoholijoobes olevaks loetakse
mootorsõidukijuht, trammijuht ja maastikusõidukijuht kui juhi ühes grammis veres on vähemalt
1,50 milligrammi alkoholi või tema väljahingatavas õhus on alkoholi 0,75 milligrammi ühe
liitri kohta või rohkem/ nõudeid. Oleg Labzin pani toime mootorsõiduki joobeseisundis
juhtumise s.o KarS § 424 järgi kvalifitseeritava kuriteo.

Kokkuleppe sisu, menetlusosaliste seisukohad:

Süüdistatava, tema kaitsja ja prokuröri vahel sõlmitud kokkuleppe alusel nõudis prokurör
kohtus süüdistatava süüdi mõistmist ja karistamist alljärgnevalt:
KarS § 424 ettenähtud kuriteo toimepanemise eest nõuab prokurör kohtus süüdistatava
karistamist vangistusega 6 /kuus/ kuud.
KarS § 68 lg 1 alusel arvata karistuse hulka kahtlustatavana kinni peetud olemise aeg
20.09.2016 – 22.09.2016 s.o 3 /kolm/ päeva.
Seega lõplikuks karistuseks nõuab prokurör kohtus süüdistatava karistamist vangistusega 5
/viis/ kuud 27 /kakskümmend seitse/ päeva, mis jätta KarS § 74 lg 1 ja 3 alusel tingimisi
täielikult täitmisele pööramata, kui süüdimõistetu ei pane 6 /kuus/ kuulise katseaja jooksul
toime uut kuritegu ja järgib KarS § 75 lg 1 p 1-6 ja § 75 lg 2 p 2 ettenähtud käitumiskontrolli
kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;




                                                                                              3
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
7) mitte tarvitama alkoholi.
KarS § 50 lg 1 p 1 alusel võtta ära mootorsõiduki juhtimise õigus 3 /kolm/ kuuks.
KarS § 83 lg 1 alusel konfiskeerida mootorsõiduk Mini Cooper registreerimismärgiga XXXX.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooniga, tekitatud kahju liigi- ja määraga ning
jõudsid kokkuleppele abiprokuröri poolt kohtus nõutava karistuse liigis ja määras.

Süüdistatav tunnistas end talle esitatud süüdistuses süüdi ning jäi kokkuleppe ja sellest tuleneva
karistuse juurde, kinnitades et sõlmis kokkuleppe vabatahtlikult.
Prokurör ning kaitsja jäid kohtuistungil sõlmitud kokkuleppe juurde.

Kohtu seisukoht:
Kohtuliku arutamise põhjal tegi kohus järelduse, et Oleg Labzini poolt kokkuleppe sõlmimine
oli tema vaba tahe. Kohus nõustub kuriteo kvalifikatsiooniga, karistuse liigi ja määraga. Seega
tuleb Oleg Labzinile mõista kokkuleppe kohane karistus.

Menetluskulud:
KrMS § 245 lg 1 p 12 kohaselt märgitakse kokkuleppes süüdistatava poolt hüvitatavad
kriminaalmenetluse kulud võimaluse korral absoluutsummana. Kokkuleppe kohaselt on
kriminaalasja menetluskulu KrMS § 179 lg 1 p 2 alusel sundraha 645,00 eurot ja KrMS § 175
lg 1 p 4 alusel kaitsjatasu 72,00 eurot. KrMS § 180 lg 1 järgi tasub menetluskulud
süüdimõistetu; pooled on kokkuleppes märkinud, et Oleg Labzin tasub menetluskulu 12 kuu
jooksul arvates otsuse jõustumisest. Menetluskulu tasumiseks vajalik viitenumber on kajastatud
käesoleva otsuse lahutamatuks lisaks olevas makseinfos.



/allkirjastatud digitaalselt/




                                                                                                4
