                          KOHTUMÄÄRUS
Kohus                               Harju Maakohus

Kohtunik                            Tiia Mõtsnik

Määruse tegemise aeg ja koht        19. mai 2016. a, Tallinn, Kentmanni kohtumaja

Tsiviilasja number                  2-15-14421

Tsiviilasi                          XXX(pankrotis) pankrotimenetlus

Menetlustoiming                     Pankrotimenetluse lõpetamine
Menetlusosalised                    Võlgnik XXX(pankrotis, isikukood XXX, elukoht XXX; e-
                                    post XXX)
                                    Pankrotihaldur Andres Tootsman (Roseni 7, 10111 Tallinn;
                                    e-post andres.tootsman@haldur.just.ee)

Menetlustoimingu tegemise viis      Kirjalikus menetluses

RESOLUTSIOON
  1. Lõpetada XXX(Ehatäht; pankrotis, isikukood XXX) pankrotimenetlus raugemise
     tõttu pärast pankroti väljakuulutamist.
  2. XXX(pankrotis) võlausaldajatel on tunnustatud nõuete eest jäänud raha saamata
     alljärgnevalt:
      Kohtutäitur Elin Vilippus                              377,88 eurot
      Maksu- ja Tolliamet                             582 540,78 eurot
      BIGBANK AS                                            1 724,71 eurot
      TCM Estonia OÜ                                         626,32 eurot
       Swedbank AS                                           656,08 eurot
      Politsei- ja Piirivalveamet                           1 871,87 eurot

  3. XXX(pankrotis) pankrotimenetluses esitatud nõuetele vastuväiteid ei esitanud.

  4. Määrata pankrotihaldur Andres Tootsmani töötasuks 397 eurot, millele lisandub
     käibemaks 79,40 eurot.
  5. Anda käesolevas menetluses riigi menetlusabi ja välja mõista riigi vahenditest
     pankrotihalduri tasu 397 eurot, millele lisandub käibemaks 79,40 eurot.
     Pankrotihalduri tasu maksta välja OÜ Kodukontor AT arveldusarvele
     EE782200221058222703 Swedbank AS-is.
   6. Määrus saata resolutsiooni punkti nr 5 osas täitmiseks Riigi Tugiteenuste
      Keskusele.
   7. Vabastada pankrotihaldur Andres Tootsman XXX(pankrotis) pankrotihalduri
      kohustustest.
   8. Avaldada teade XXX(Ehatäht; pankrotis, isikukood XXX) pankrotimenetluse
      lõpetamisest väljaandes Ametlikud Teadaanded.


Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja
esitada määruskaebuse Tallinna Ringkonnakohtule Harju Maakohtu kaudu 15 päeva jooksul
alates määruse kättetoimetamisest.


Asjaolud
Harju Maakohus kuulutas 27.11.2015. a määrusega välja XXXpankroti ja nimetas
pankrotihalduriks Andres Tootsmani. 05.03.2016. a esitas pankrotihaldur kohtule
jaotusettepaneku ja lõpparuande. Jaotusettepaneku kinnitas kohus 23.03.2016. a määrusega,
mis jõustus edasi kaebamata 16.04.2016. a.


Pankrotihaldur on kohtule esitanud järgneva aruande:
Pankrotivara
Võlgnikul puudus igasugune vara, mida saaks arvata pankrotivarasse. Võlgnikule kuuluvad
osalused äriühingutes XXXOÜ (registrikood XXX) ja OÜ XXX(registrikood XXX) on
väärtusetud, sest neil puudub majandustegevus ja vara, esitamata on majandusaastate
aruanded ning mõlemale on tehtud kustutamishoiatused.
Kaalumisel oli võimalus esitada hagi Keila vallas Laulasmaa külas asuva kinnisasja A/Ü
XXX nr 2 (registriosa nr XXX) võlgnikule kuulunud osa tagasivõitmiseks. Nimetatud
kinnisasja soetas võlgnik koos abikaasaga 09.11.2006. a, kuid 19.05.2014. a koostatud
abieluvaralepingu ja ühisvara jagamise kokkuleppe kohaselt sai vastava kinnisasja
ainuomanikuks XXX. Lepingu p 1.1. kohaselt hindasid abikaasad kinnistu väärtuseks lepingu
sõlmimise hetkel 49 000 eurot. See kinnisasi on koormatud hüpoteekidega Nordea Bank
kasuks ja graafikujärgseid makseid tasub XXX. Halduri päringule vastas XXX, et
hüpoteegiga tagatud laenujääk on 63 705,29 eurot. Seega oleks tagasivõitmine perspektiivitu
– menetluskulude katteks raha puudub ja pole ette teada kohtuvaidluse tulemust. Ja isegi
positiivse tulemuse korral ei saaks tagasivõidetud vara müügist rahuldada võlausaldajate
nõudeid, sest laenujääk on suur ja kogu müügist laekuv raha läheks hüpoteegiga tagatud laenu
tagastamiseks.


Andmed pankrotiseaduse §-s 146 nimetatud väljamaksete kohta
Vara välistamise ja tagasivõitmise tagajärgedest tulenevad nõuded – väljamakseid ei tehtud.
Kulutused massikohustuste täitmiseks puuduvad. Pankrotimenetluse kuluks on PankrS § 150
alusel halduritasu 397 eurot + käibemaks 79,40 eurot, mis tasutakse riigi menetlusabi korras.




                                                                                           2
Andmed võlausaldajatele välja makstud raha kohta
Menetluses esitati 6 võlausaldaja nõuded kogusummas 587 797,64 eurot, kõik nõuded said
täies ulatuses tunnustatud.

PankrS § 153 lg 1 p 2 kohases rahuldamisjärgus tunnustatud nõuded, mis jäävad rahuldamata:
Võlausaldaja                Tunnustatud nõue        Välja makstud        Jääb saamata
Kohtutäitur Elin Vilippus         377,88 eurot           0 eurot          377,88 eurot
Maksu- ja Tolliamet          582 540,78 eurot            0 eurot    582 540,78 eurot
BIGBANK AS                      1 724,71 eurot           0 eurot        1 724,71 eurot
TCM Estonia OÜ                    626,32 eurot           0 eurot          626,32 eurot
Swedbank AS                       656,08 eurot           0 eurot          656,08 eurot
Politsei- ja Piirivalveamet     1 871,87 eurot           0 eurot       1 871,87 eurot

Andmed müümata pankrotivara ja teistelt isikutelt saadaoleva vara kohta
Lõpparuande koostamise seisuga ei ole endiselt teada tagasivõitmise võimalusi ega
pankrotivara tekkimise ühtki võimalikku allikat. Tagasivõitmise hagisid esitatud ei ole,
kuriteoteadet esitatud ei ole.

Andmed halduri tegevuse kohta
Haldur viis läbi võlausaldajate üldkoosolekud, suhtles ja pidas kirjavahetust võlgnikuga ja
võlausaldajatega, avaldas nõuetekohased teadaanded Ametlikes Teadaannetes, koostas
jaotusettepaneku ja lõpparuande.

Maksejõuetuse põhjused
Pankrotiseaduse § 22 lg-s 5 märgitud tähenduses on võlgniku maksejõuetuse põhjuseks „muu
asjaolu“. Maksejõuetuse põhjustasid võlgniku valearvestused, sh laenu- ja
käenduslepingutega võetud kohustused. Samuti vastutustundetu käitumine –
alkoholiprobleemid ja olukord, kus kahe lapse isal puudub töökoht.

Haldur palub kohtul kinnitada lõpparuanne ja pankrotihaldur vabastada ning kinnitada
pankrotimenetluse kuluna halduritasu summas 397 eurot + käibemaks 79,40 eurot = 476,40
eurot, mille on heaks kiitnud võlausaldajate teine üldkoosolek. Haldur palub määrata riigi
menetlusabi korras halduritasuks 397 eurot + käibemaks 79,40 eurot = 476,40 eurot, mille
palub välja maksta OÜ Kodukontor AT kontole.

Kohtu põhjendused
Pankrotiseaduse (PankrS) § 157 p 2 kohaselt lõpeb pankrotimenetlus pankrotimenetluse
raugemisega. PankrS § 158 lg 1 sätestab, et kui pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks, peab haldur sellest
viivitamata kohtule teatama, lg 3 järgi esitab haldur kohtule aruande, mis peab sisaldama
PankrS § 162 lõigetes 2 ja 3 nimetatud andmeid. PankrS § 158 lg 4 sätestab, et pärast haldurilt
aruande saamist lõpetab kohus halduri ettepanekul pankrotimenetluse raugemise tõttu, kui
kohus tuvastab, et pankrotivarast ei jätku massikohustuste ja pankrotimenetluse kulude
katteks vajalike väljamaksete tegemiseks. PankrS § 158 lg 6 kohaselt ei lõpeta kohus
menetlust käesoleva paragrahvi lõike 4 alusel, kui võlausaldaja või kolmas isik maksab
massikohustuste ja pankrotimenetluse kulude katteks kohtu deposiiti kohtu poolt määratud
summa.
Lõpparuande kohaselt puudus XXX(pankrotis) igasugune vara, mida saaks arvata
pankrotivarasse, võlgnikule kuuluvad osalused äriühingutes XXXOÜ ja OÜ XXXon
väärtusetud. XXX(pankrotis) pankrotimenetluses ei ole tehtud ühtegi väljamakset.


                                                                                             3
Pankrotihaldur on palunud avaldada pankrotimenetluse jätkamisest huvitatud isikutele
(eelkõige võlausaldajatele) Ametlikes Teadaannetes ettepanek tasuda pankrotimenetluse
kulude katteks ettemaksuna 3 500 eurot Rahandusministeeriumi deposiitkontole, nõutud
summa mittelaekumisel kinnitada lõpparuanne ning pankrotihaldur vabastada. Eeltoodust
tulenevalt on kohus seisukohal, et sisuliselt taotleb pankrotihaldur pankrotimenetluse
lõpetamist raugemise tõttu, mitte lõpparuande kinnitamisega. 22.04.2016. a tegi kohus
ettepaneku väljaandes Ametlikud Teadaanded XXX(pankrotis) pankrotimenetlusest huvitatud
isikutele tasuda deposiidina selleks ettenähtud kontole 3 500 eurot maksmise tähtajaga
05.05.2016. a. Tähtaja jooksul XXX(pankrotis) pankrotimenetluse kulude katteks vahendeid
kohtu deposiitkontole ei laekunud.
Kohus, tutvunud pankrotihalduri aruandega, võtnud arvesse asjas esitatud kirjalikke tõendeid
ja hinnanud neid kogumis, leiab, et XXX(pankrotis) pankrotimenetlus tuleb lõpetada
raugemise tõttu pärast pankroti väljakuulutamist. Asja materjalidest nähtub, et 15.12.2015. a
toimus võlausaldajate esimene üldkoosolek ja 04.03.2016. a nõuete kaitsmise koosolek.
Pankrotimenetluses     on    kinnitatud    jaotusettepanek,   mille    kohaselt     tunnustati
pankrotimenetluses 6 võlausaldaja II järgu nõuded kokku summas 587 797,64 eurot. Ükski
võlausaldaja ei ole pankrotimenetluse kulusid enda kanda võtnud. Pankrotihaldur on
tuvastanud, et XXX(pankrotis) maksejõuetuse tekkimise põhjuseks on PankrS § 22 lg 5
mõttes muu asjaolu.
Asja materjalidest nähtuvalt ei ole võlgnik võlausaldajate nõuetele vastuväiteid esitanud.
Kooskõlas PankrS §-ga 168 on käesolev kohtumäärus pankrotimenetluses rahuldamata jäänud
nõuete osas täitedokumendiks. Võlausaldajatel on jäänud raha saamata järgmiselt: kohtutäitur
Elin Vilippusel 377,88 eurot, Maksu- ja Tolliametil 582 540,78 eurot, BIGBANK AS-il
1 724,71 eurot, TCM Estonia OÜ-l 626,32 eurot, Swedbank AS-il 656,08 eurot ning Politsei-
ja Piirivalveametil 1 871,87 eurot.
PankrS § 165 lg 3 kohaselt vabastab kohus pankrotimenetluse lõpetamisel halduri, kui
seadusest ei tulene teisiti. Kohus leiab, et Andres Tootsman tuleb vabastada XXX (pankrotis)
pankrotihalduri kohustustest.
PankrS § 65 lg 1 kohaselt on halduril õigus saada oma ülesannete täitmise eest tasu, mille
suuruse määrab kohus pankrotimenetluse lõpparuande kinnitamisel. PankrS § 66 lg 1 kohaselt
on halduril õigus lisaks tasule nõuda oma kohustuste täitmiseks tehtud vajalike kulutuste
hüvitamist. PankrS § 65 lg 11 kohaselt, kui kohus on kuulutanud pankroti välja käesoleva
seadude § 171 lõike 11 alusel ja võlgnikul ei ole pankrotimenetluse kulude katmiseks piisavalt
vara, määrab kohus halduri tasu käesoleva seaduse § 23 lõigete 1-3 alusel. Halduri tasu ja
kulutuste hüvitamiseks võib kohus määrata menetlusabi andmise. Menetlusabi taotluse võib
esitada haldur. PankrS § 23 lg 1 ja 2 kohaselt on ajutisel halduril õigus saada oma ülesannete
täitmise eest tasu, mille suuruse määrab kohus, samuti nõuda oma ülesannete täitmiseks
tehtud vajalike kulutuste hüvitamist. Tasu suuruse määramisel arvestab kohus ajutise halduri
ülesannete mahtu ja keerukust ning ajutise halduri kutseoskusi. Kohus kontrollib ajutise
halduri ülesannete täitmiseks tehtud kulutuste põhjendatust ja kinnitab vajalike ning
põhjendatud kulutuste suuruse. Tasu suuruse arvestamise aluseks on ülesannete täitmisele
kuluv aeg. Ajutine haldur esitab kohtule tööaja arvestuse andmed ja taotluse kulutuste
hüvitamiseks koos käesoleva seaduse § 22 lõikes 5 nimetatud aruandega. Kulutuste
hüvitamise taotluses märgib haldur kulutuse suuruse, tekkimise põhjuse või aluse ja tekkimise
aja. Ajutise halduri tunnitasu ülemmäär on 96 eurot.
Haldur on lõpparuandes palunud määrata pankrotihalduri tasu summas 397 eurot, millele
lisandub käibemaks 79,40 eurot. Lõpparuande kohaselt puudus XXXigasugune vara, mida
saaks arvata pankrotivarasse ning pankrotimenetluse ainsaks kuluks oli halduritasu 397 eurot
+ käibemaks 79,40 eurot, mis tasutakse riigi menetlusabi korras. XXXvõlausaldajate

                                                                                            4
04.03.2016. a üldkoosolekust, mille päevakorras oli mh menetluskulude kinnitamine, võlgnik
ega ükski võlausaldaja osa ei võtnud, oma seisukohta halduri tasu osas ei esitanud. Kohus
leiab, et halduri nõutud tasu 397 eurot, millele lisandub käibemaks 79,40 eurot, on mõistlik,
põhjendatud ning kooskõlas tehtud töö mahuga ja halduri kutseoskustega. Vastavalt halduri
taotlusele kinnitab kohus XXX(pankrotis) pankrotihalduri tasuks 397 eurot, millele lisandub
käibemaks 79,40 eurot.
PankrS § 150 lg 4 alusel jätab kohus pankrotimenetluse kulud XXX(pankrotis) kanda.
Pankrotihaldur on palunud määrata pankrotihalduri tasu riigi menetlusabi korras. Kuivõrd
võlgnikul ei ole vara pankrotimenetluse kulude katmiseks, siis määrab kohus võlgnikule
pankrotihalduri taotlusel ning tsiviilkohtumenetluse seadustiku (TsMS) § 183 lg 2 alusel
halduri tasu hüvitamiseks menetlusabi, mida ei mõisteta riigi tuludesse välja. TsMS § 183 lg 2
järgi võib Eesti pankrotivõlgnik taotleda menetlusabi andmist menetluskulude kandmiseks,
kui kulusid ei saa või ei ole põhjendatud kanda pankrotihalduri valitsetavast varast ning ei
saa eeldada, et kulud kannaksid asja suhtes varalist huvi omavad isikud, muu hulgas
pankrotivõlgniku pärijad, liikmed, osanikud, aktsionärid, juhtorgani liikmed või
pankrotivõlausaldajad. Pankrotihalduri tasu ja kulutuste katteks määratud menetlusabi, mida
ei mõisteta riigi tuludesse välja, ei või olla suurem kui 397 eurot, sealhulgas seaduses
ettenähtud maksud, väljaarvatud käibemaks. Seega tuleb riigi vahenditest menetlusabi korras
välja mõista pankrotihalduri tasu summas 397 eurot, millele lisandub käibemaks 79,40 eurot.


/allkirjastatud digitaalselt/
Tiia Mõtsnik
Kohtunik




                                                                                            5
