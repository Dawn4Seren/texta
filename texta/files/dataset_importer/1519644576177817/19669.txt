                                                                            Kriminaalasi nr 1-14-9422




                                KOHTUMÄÄRUS

Kohus                                Tartu Maakohus

Määruse tegemise aeg ja koht         31. märts 2016 Jõgeva kohtumaja (istung toimus
                                     kaugkohtuistungina 28.03.2016)
Kriminaalasja number                 1-14-9422

Täitmiskohtunik                      Liivi Loide

Kohtuistungi sekretär                Viivi Kalme

Tõlk                                 Nadežda Bõstrova

Prokurör                             Eve Uljanova (esitas arvamuse kirjalikult)

Taotlus                              Mihhail Lozovski tingimisi enne tähtaega vangistusest
                                     vabastamiseks
Süüdimõistetu                        MIHHAIL LOZOVSKI

                                     isikukood 37111104220; asukoht: viibib karistuse
                                     kandmisel Tartu Vanglas; elukoht vabanemisel: xxxx-
                                     xxxxx xx-x xxxxxxx
RESOLUTSIOON

Jätta Mihhail Lozovski Harju Maakohtu 12.03.2014. a kohtuotsusega kriminaalasjas nr 1-14-
9422 mõistetud karistuse kandmiselt tingimisi enne tähtaega vabastamata.

Edasikaebamise kord
Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Mihhail Lozovski on süüdi tunnistatud Harju Maakohtu 12.03.2014.a kohtuotsusega kriminaalasjas
nr 1-14-9422 KarS § 121 järgi ja karistuseks mõistetud 1 aasta 10 kuud vangistust. KarS § 65 lg 2
alusel suurendati karistust Harju Maakohtu 18.06.2013. a otsusega mõistetud karistuse ärakandmata
osa võrra, s.o 1 aasta 3 kuud 5 päeva võrra ja liitkaristuseks mõisteti 3 aastat 1 kuu 5 päeva
vangistust. KarS § 68 lg 1 alusel arvati karistusaja hulka eelvangistuses viibitud aeg 15.10.2013, s.o 1
päev. Ärakandmisele kuuluv vangistus oli 3 aastat 1 kuu ja 4 päeva vangistust. Karistuse kandmise
alguseks loeti 14.04.2014. Kohtuotsus jõustus 03.05.2014.


                                                                                                   1 (3)
Kinnipeetava karistusaeg algas 14.04.2014 ja lõpeb 18.07.2017. KarS § 76 lg 1 p 2 alusel võib kohus
teise astme kuriteos või ettevaatamatus esimese astme kuriteos süüdlase katseajaga tingimisi enne
tähtaega vangistusest vabastada, kui ta on tegelikult ära kandnud vähemalt poole mõistetud
karistusajast, kuid mitte vähem kui neli kuud. Võimalus tingimisi enne tähtaega vabaneda avanes
kinnipeetaval 17.02.2016.

Kohtule esitatud materjalidest nähtub, et Tallinna Vangla ei toeta kinnipeetava Mihhail Lozovski
vangistusest tingimisi enne tähtaega vabastamist.

Kohtuistungil prokurör ei osalenud, kuid esitas enda arvamuse kirjalikult. Prokurör märgib, et
Mihhail Lozovski ei ole lõpuni viinud ühtegi talle vanglas määratud sotsiaalprogrammi ega läinud
riigikeele eksamile, mis näitab isiku negatiivset suhtumist vangla poolt pakutavatesse meetmetesse
tema ümberkasvatamiseks ja suunamiseks eluks vabaduses. Mihhail Lozovskil on 5 kehtivat
distsiplinaarkaristust, mis kõik on seotud allumatusega vanglakorrale ja suhtumisega
vanglaametnikesse. Puudub kindlus, et isik allub kriminaalhooldusele ja täidab kontrollnõudeid ja
kohustusi vabaduses, kui ta seda ei suuda range kontrolli tingimustes. Elu- ja töökoht ei ole tal
takistanud jätkamast oma kuritegelikke eluviise. Isikul on rahalised kohustused summas 32119,98 €,
mis võivad pärssida tema soovi asuda legaalselt tööle. Isiku vangistusest ennetähtaegseks
vabastamiseks peavad olema erandlikud põhjused, kuid antud isiku puhul puudub kindlus, et ta
vabanemisel järgib ühiskonnas kehtestatud reegleid. Arvestades kuritegude toimepanemise
asjaolusid, eelnevat käitumist ja käitumist vangistuse ajal, ei toeta prokuratuur Mihhail Lozovski
vabastamist ennetähtaegselt.

Mihhail Lozovski avaldas, et soovib tingimisi enne tähtaega vabaneda. Ta soovib jätkata kooselu
oma elukaaslasega, saada lapsi. Vabanemisjärgne elukoht kuulub naise tuttavatele, kes elavad ise
Inglismaal. Karistuse kandmise ajal Tallinna Vanglas on tal olnud distsipliinirikkumisi, Tartu
Vanglas käitumine korralik. Kinnipeetav selgitab, et ta on varem kriminaalhooldusel olnud ning kõik
oli hästi.

KOHTU SEISUKOHT
KarS § 76 lg 1 p 2 alusel võib kohus teise astme kuriteos või ettevaatamatus esimese astme kuriteos
süüdlase katseajaga tingimisi enne tähtaega vangistusest vabastada, kui ta on tegelikult ära kandnud
vähemalt poole mõistetud karistusajast, kuid mitte vähem kui neli kuud.
Käesolevaks ajaks on Mihhail Lozovski temale mõistetud karistusajast ära kandnud vähemalt poole,
kuid mitte vähem kui neli kuud. Seega esinevad formaalsed alused Mihhail Lozovski tingimisi
vangistusest ennetähtaegseks vabastamiseks.
KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
kuriteo toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua tingimisi
enne tähtaega karistusest vabastamine.

Mihhail Lozovski karistusandmetest nähtuvalt on teda kriminaalkorras karistatud seitsmendat korda.
Vanglakaristust kannab Mihhail Lozovski kolmandat korda. Valdavalt on ta toime pannud
vägivallakuritegusid, mis on tingitud isiku agressiivsusest, kõrgest enesehinnangust ja puudulikust
probleemilahendamise oskusest. Käesolev kuritegu on toime pandud pärast eelmist kohtuotsust
(kriminaalasjas nr 1-13-4152), kuid veel enne kui ta selle otsusega mõistetud ja edasi lükatud
karistust kandma asus.
Karistuse kandmise ajal ei ole Mihhail Lozovski samuti suutnud kehtestatud reeglitele alluda.
Käesolevalt on tal 5 kehtivat distsiplinaarkaristust, valdavalt ametnike korralduste eiramise eest, kuid
ka vanglateenistuja solvamise, laimamise, ahistamise ja ähvardamise eest. Viimane karistus on


                                                                                                   2 (3)
määratud 13.01.2016. Kohus leiab, et isik, kes soovib vabaneda vangistusest enne tähtaega, peaks
enesele teadvustama, kui oluline on õiguskuulekas käitumine ka karistuse kandmise ajal ja millised
tagajärjed võib endaga kaasa tuua normide rikkumine. Lisaks eelnevale ei ole Mihhail Lozovski
huvitatud individuaalse täitmiskava täitmisest. Isik on mitmeid resotsialiseeriva iseloomuga tegevusi
alustanud, kuid ei ole ühtegi lõpuni läbinud.
Eelnevast tulenevalt saab väita, et isikul puudub motivatsioon ja oskus oma senist kuritegelikku
eluviisi ja käitumist muuta. Praeguseks on Mihhail Lozovskist tulenevad kuriteoriskid maandamata
ning jätkuvalt püsib suur oht uute kuritegude toimepanemiseks. Seda kinnitab ka vangla
iseloomustus, mille kohaselt on Mihhail Lozovski avalikkusele kõrgohtlik. Kohtul puudub kindlus, et
Mihhail Lozovski suudab alluda kriminaalhooldusele, täita kontrollnõudeid ja kohustusi vabaduses,
kui ta seda ei suuda range kontrolli tingimustes.
Kuigi Mihhail Lozovski vabanemisjärgsed elutingimused on head, ei võimalda need siiski isiku
vabastamist. Elu- ja töökoht ning elukaaslase toetus ei ole varasemalt olnud piisavad, et hoida ära
uute kuritegude toimepanemine Mihhail Lozovskit poolt.
Isik, keda on karistatud vangistusega, peaks arvestama, et kogu karistusaja ära kandmine on pigem
reegel ja sellest tingimisi ennetähtaegne vabastamine selgelt erandiks. Käesolevalt selliseid
erandlikke asjaolusid, mis Mihhail Lozovski vabastamist võimaldaks, kohtu arvates ei esine.

Eelneva põhjal leiab kohus, et Mihhail Lozovski tuleb jätta tingimisi enne tähtaega vangistusest
vabastamata.

Määruse tegemisel juhindus kohus KrMS § 426 lg 1 ja § 432 lg 3.

/allkirjastatud digitaalselt/
Kohtunik




                                                                                                3 (3)
