                                                                   Kriminaalasi nr. 1-16-171




                             KOHTUOTSUS
                                   EESTI VABARIIGI NIMEL




Kohus                              Harju Maakohus

Otsuse tegemise aeg ja koht        21.01.2016.a. Tallinnas (Liivalaia kohtumaja)

Kohtunik                           Merle Parts

Sekretär                           Liis Landsmann

Prokurör                            Helen Kiviloo

Kaitsja                             süüdistatav on kaitsjast loobunud

Menetluse liik                      kokkuleppemenetlus

Süüdistatav:
JANAR SIIMANN, ik: 39212202711; elu- või asukoht ja aadress: XXX; käesoleval ajal viibib
Vanglas (XXX); kodakondsus: EV, haridus: põhiharidus; emakeel: eesti keel; töökoht või
õppeasutus: XXX OÜ; kriminaalkorras karistatud 8-l korral, viimati: 19.05.2015.a. Harju
Maakohtu otsusega KarS § 4231 alusel vangistusega 2 kuud 20 päeva; KarS § 65 lg 2 alusel
mõisteti liitkaristus 5 kuud 4 päeva vangistust, mis asendati üldkasuliku tööga 154 tundi, tähtajaga
1 aasta. Käesoleval ajal on tegemata 100 tundi üldkasulikku tööd.
Tõkend: vahistamine kohaldatud 23.09.2015.a., kahtlustatavana kinni peetud 21.09.–
22.09.2015.a.

süüdistuses KarS § 184 lg 1, § 4231 järgi;


RESOLUTSIOON

Süüdi tunnistada Janar Siimann KarS § 4231 järgi 16.05.2015.a. kuriteoepisoodis ja karistada teda
vangistusega 2 (kaks) kuud.

KarS § 65 lg 1, § 64 lg 1 alusel, moodustades liitkaristuse eelmise s.o. Harju Maakohtu
19.05.2015.a. otsusega mõistetud karistusega, lugeda enne eelmist kohtuotsust toimepandud
kuriteo eest mõistetav karistus – 2 kuud vangistust – kaetuks Harju Maakohtu 19.05.2015.a.
otsusega mõistetud raskema karistusega – 5 (viie) kuu 4 (nelja) päeva vangistusega. Liitkaristuseks
mõista 5 kuud 4 päeva vangistust, millest maha arvata Harju Maakohtu 19.05.2015 kohtuotsusega
mõistetud ja ärakantud karistuse osa - 54 tundi üldkasulikku tööd, s.o 1 kuu 24 päeva vangistust
ning mõista lõplikuks ärakandmisele kuuluvaks karistuseks 3 (kolm) kuud 10 (kümme) päeva
vangistust.
Süüdi tunnistada Janar Siimann KarS § 4231 järgi 21.09.2015.a. kuriteoepisoodis ning karistada
teda vangistusega 6 (kuus) kuud.
Süüdi tunnistada Janar Siimann KarS § 184 lg 1 järgi ja karistada teda vangistusega 1 (üks) aasta
6 (kuus) kuud.
KarS § 64 lg 1 alusel, lugedes kergema karistuse kaetuks raskeimaga, mõista liitkaristuseks 1 (üks)
aasta 6 (kuus) kuud vangistust.

KarS § 65 lg 2 alusel suurendada mõistetud karistust 19.05.2015.a. Harju Maakohtu poolt
mõistetud ja ärakandmata karistuse 3 (kolme) kuu 10 (kümne) päeva vangistuse võrra ja lõplikuks
kandmisele kuuluvaks liitkaristuseks mõista 1 (üks) aasta 9 (üheksa) kuud 10 (kümme) päeva
vangistust.

KarS § 68 lg 1 alusel arvata eelvangistuses viibitud aeg alates 21.09.2015.a. karistusaja hulka ning
karistusaja algust arvestada Janar Siimann’i kinnipidamisest, s.o alates 21.09.2015.a.

Süüdistatava Janar Siimann’i suhtes kohaldatud tõkend – vahistamine – jätta muutmata
kohtuotsuse jõustumiseni, seejärel tühistada.

KrMS   § 175, § 179, 180 alusel välja mõista Janar Siimann’ilt riigituludesse:
   -   sundraha 2,5 palga alammääras – 1075 eurot;
   -   narkootilise aine ekspertiisi kulud summas 84 eurot;
   -   sõiduki hoiukohta toimetamise kulu summas 45 eurot;
   -   kaitsjatasu summas 720 eurot.

Kriminaalmenetluse kulud tasuda 30 päeva jooksul käesoleva kohtuotsuse jõustumisest arvates
Maksu- ja Tolliameti kontole nr EE351010052031000004 SEB Pank, kontole nr
EE502200221014193355 Swedbank, kontole nr EE401700017002872300 Nordea Pank või
kontole nr EE873300333499990003 Danske Bank, maksekorraldusse märkida viitenumber
99916700005125 ning selgitusse kriminaalasja kohtunumber 1-16-171, Janar Siimann ja tekst
„kriminaalmenetluse kulud“ või “sundraha”. Menetluskulude tasumist tõendav kviitung esitada
Harju Maakohtu Liivalaia kohtumaja kriminaalkantseleile. Kui rahalised nõuded pole täies
ulatuses tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

Asitõendid ja salvestised:

- narkootilised ained (hoiul EKEI keemiaosakonnas) – konfiskeerida KarS § 83 lg 1, 4 alusel ja
jätta NPALS § 7 lg 3 alusel ekspertiisiasutusele aine säilitamiseks, õppeotstarbel kasutamiseks või
hävitamiseks;

- mootorsõiduk Ford Escort, registreerimismärgiga XXXkoos registreerimistunnistusega ja võtmetega,
võtmega (asuvad Politsei- ja Piirivalveameti parklas aadressil Rahumäe tee 6, Tallinn) – konfiskeerida
KarS § 83 lg 1 alusel.


EDASIKAEBE KORD

Kohtuotsuse peale võib esitada apellatsiooni kokkuleppemenetlust reguleerivate sätete (KrMS §
9. ptk 2. jagu) või KrMS § 339 lg 1 rikkumisega seoses. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
                                                                                                    2
süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb teatada Harju Maakohtu Liivalaia
kohtumajale kirjalikult 7 (seitsme) päeva jooksul alates kohtuotsuse kuulutamisest s.o alates
21.01.2016.a. Apellatsioon esitatakse Tallinna Ringkonnakohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda kohtuotsusega
(21.01.2016.a.), vahistatud süüdistataval ja tema kaitsjal alates kohtuotsuse koopia süüdistatavale
kätteandmisele järgnevast päevast.


SÜÜDISTUS

Janar Siimann´i süüdistatakse selles, et tema isikuna, kes on varasemalt korduvalt juhtinud
mootorsõidukit omamata vastava kategooria mootorsõiduki juhtimisõigust ning keda on selle eest
karistatud 21.07.2014 ja 11.11.2014 Põhja prefektuuri poolt LS § 201 lg 2 järgi kvalifitseeritavate
väärtegude toimepanemise eest (teod 29.06.2014 ja 21.10.2014), s.o korduva mootorsõiduki
juhtimise eest, juhtis tahtlikult uuesti, s.o süstemaatiliselt 16.05.2015 kella 01.45 ajal Jõgevamaal
Põltsamaa vallas Tallinn-Tartu-Võru-Luhamaa maantee 128. kilomeetril mootorsõidukit
Mercedes-Benz registreerimismärgiga XXX omamata vastava kategooria mootorsõiduki
juhtimisõigust, rikkudes süstemaatiliselt LS § 94 lg 1 /mootorsõidukit võib juhtida isik, kellel on
vastava kategooria mootorsõiduki juhtimisõigus ning kelle juhtimisõigust ei ole peatatud, ära
võetud või kehtetuks tunnistatud või keda ei ole juhtimisel kõrvaldatud/ nõuet.

Samuti tema isikuna, kes on varasemalt korduvalt juhtinud mootorsõidukit omamata vastava
kategooria mootorsõiduki juhtimisõigust ning keda on selle eest karistatud 19.05.2015 (teod
11.05.2015 ja 17.05.2015) Harju Maakohtu poolt KarS § 423’1 järgi, juhtis tahtlikult uuesti, s.o
süstemaatiliselt 21.09.2015 kella 18.55 ajal Tallinnas Punasel tänaval mootorsõidukit Ford Escort
registreerimismärgiga XXX omamata vastava kategooria mootorsõiduki juhtimisõigust, rikkudes
süstemaatiliselt LS § 94 lg 1 /mootorsõidukit võib juhtida isik, kellel on vastava kategooria
mootorsõiduki juhtimisõigus ning kelle juhtimisõigust ei ole peatatud, ära võetud või kehtetuks
tunnistatud või keda ei ole juhtimisel kõrvaldatud/ nõuet.

Seega, süüdistuse kohaselt, pani Janar Siimann toime KarS § 423’1 järgi kvalifitseeritava
kuriteo, s.o mootorsõiduki juhtimise vastava kategooria mootorsõiduki juhtimisõiguseta
isiku poolt süstemaatiliselt.

Samuti tema omandas ebaseaduslikult eeluurimisel tuvastamata ajal, kohas ja isikult kuid enne
21.09.2015 suures koguses (s.o vähemalt 10-le inimesele narkootilise joobe tekitamiseks mõeldud
koguses) narkootilise aine metamfetamiini sisaldusega pulbrilist ainet kokku massiga 8,79 grammi
(puhtal kujul metamfetamiini 0,85 grammi), rikkudes NPALS § 3 lg 1/Narkootiliste ja
psühhotroopsete ning nende lähteainete seaduse § 3 lg 1 järgi on narkootiliste ainete käitlemine
keelatud, välja arvatud meditsiinilisel või teaduslikul eesmärgil ning narkootiliste ainetega seotud
kuritegude ennetamiseks, avastamiseks ning tõkestamiseks või nimetatud seaduses ettenähtud
õppeotstarbel kasutamise eesmärgil/nõuet.
Metamfetamiin kuulub narkootiliste ja psühhotroopsete ainete ning nende lähteainete seaduse §
31 lõike 1 ja § 4 lõike 15 alusel kehtestatud ja sotsiaalministri 18.mai 2005 määrusega nr 73 vastu
võetud „Narkootiliste ja psühhotroopsete ainete meditsiinilisel ja teaduslikul eesmärgil käitlemise
ning sellealase arvestuse ja aruandluse tingimused ja kord ning narkootiliste ja psühhotroopsete
ainete nimekirjad“ lisa 1 narkootiliste ja psühhotroopsete ainete esimesse nimekirja.Vastavalt
narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele. Narkootilise aine metamfetamiini puhul piisab kümnele inimesele narkojoobe
tekitamiseks 0,3 grammist metamfetamiinist puhtal kujul (EKEI eksperdi Mailis Tõnissoni vastus
päringule).
                                                                                                   3
Eelnevalt ebaseaduslikult omandatud narkootilist ainet hoidis ta enda kasutuses olevas sõiduautos
Ford Escort registreerimismärgiga XXX kuni 21.09.2015 kella 18.55-ni, mil nimetatud sõiduautos
teostades vallasasja läbivaatuse käigus leiti ja võeti ära musta värvi kott, mille sees 12tk minigrip
kilekotti, millede sees oli eelpoolnimetatud narkootiline aine metamfetamiin.

Seega, süüdistuse kohaselt, pani Janar Siimann toime KarS § 184 lg 1 järgi kvalifitseeritava
kuriteo, s.o suures koguses narkootilise aine ebaseadusliku käitlemise.


Kuriteoga tekitatud kahju laad ja suurus: kahju ei ole tekitatud, tsiviilhagi ei ole esitatud.


Janar Siimann’i, tema kaitsja ja prokuröri vahel sõlmitud kokkuleppe kohaselt on Janar Siimann’i
karistuseks KarS § 423ˡ (episood 16.05.2015) järgi kvalifitseeritava kuriteo toimepanemise eest 2
kuud vangistust. KarS § 65 lg 1 alusel tuleb antud karistusega moodustada liitkaristus Harju
Maakohtu 19.05.2015 kohtuotsusega kriminaalasjas 1-15-4036 mõistetud 5 kuu 4 päeva pikkuse
vangistusega ning KarS § 64 lg 1 alusel, lugedes kergem karistus kaetuks raskeima karistusega,
mõista liitkaristuseks 5 kuud 4 päeva vangistust, millest maha arvata Harju Maakohtu 19.05.2015
kohtuotsusega mõistetud ja ärakantud karistus - 54 tundi üldkasulikku tööd, s.o 1 kuu ja 24 päeva
ning mõista lõplikuks ärakandmisele kuuluvaks karistuseks vangistus 3 kuud 10 päeva.

Samuti, kokkuleppe kohaselt on KarS § 423ˡ (episood 21.09.2015) järgi kvalifitseeritava kuriteo
toimepanemise eest 6 kuud vangistust ning KarS § 184 lg 1 järgi kvalifitseeritava kuriteo
toimepanemise eest 1 aasta 6 kuud vangistust. KarS § 64 lg 1 alusel, lugedes kergema karistuse
kaetuks raskeima karistusega, mõista liitkaristuseks vangistus 1 aasta 6 kuud. KarS § 69 lg 7 ja §
65 lg 2 alusel tuleb suurendada mõistetud karistust Harju Maakohtu 19.05.2015 kohtuotsusega
mõistetud karistuse ärakandmata osa – vangistuse 3 kuud 10 päeva (s.o 100 üldkasuliku töö tundi)
– võrra ja mõista lõplikuks ärakandmisele kuuluvaks karistuseks 1 aasta 9 kuud 10 päeva
vangistust. Mõistetud karistusest arvata maha kokkuleppe sõlmimise hetkeks 28.12.2015
ärakantud karistus, s.o 3 kuud 7 päeva ja mõista lõplikuks ärakandmisele kuuluvaks karistuseks
vangistus 1 aasta 6 kuud 3 päeva.

Samuti kuulub kokkuleppe kohaselt KarS § 83 lg 1 alusel konfiskeerimisele kuriteo
toimepanemise vahend – mootorsõiduk Ford Escort registreerimismärgiga XXXkoos
registreerimistunnistuse ja võtmetega.


Kokkuleppest nähtuvalt nõustusid süüdistatav ja tema kaitsja KrMS § 245 lg-s 1 sätestatud
tingimustes. Süüdistatav on kinnitanud, et ta on kokkuleppe tingimustega nõus ja talle on
selgitatud ka menetluskulude ja sundraha tasumise kohustust.

Kohtuistungil jäi süüdistatav sõlmitud kokkuleppe juurde.

Kokkuleppe arutamise põhjal tegi kohus järelduse, et süüdistatava Janar Siimann’i süüdi
tunnistamine ja tema poolt kokkuleppe sõlmimine on olnud tema tõelise tahte avaldus ning
kriminaalasja menetlemisel on järgitud kokkuleppemenetluse sätteid.

Kohus leiab, et Janar Siimann tuleb süüdi tunnistada KarS § 423ˡ ning KarS § 184 lg 1 järgi ning
mõista talle karistus vastavalt kokkuleppele.

Samuti kuuluvad Janar Siimann’lt väljamõistmisele kriminaalmenetluse kulud ning süüdimõistva
kohtuotsusega kaasnev sundraha, kuivõrd tulenevalt KrMS § 180 lg-st 1, süüdimõistva

                                                                                                   4
kohtuotsuse korral hüvitab menetluskulud süüdimõistetu. Kriminaaltoimiku andmetel on
käesolevas kriminaalasjas menetluskuludeks määratud kaitsja tasu summas 720 eurot (sh kulu
ringkonnakohtus), narkootilise aine ekspertiisi kulud summas 84 eurot ja sõiduki hoiukohta
toimetamise kulu summas 45 eurot. Süüdimõistva kohtuotsusega kaasnev sundraha I astme kuriteo
puhul on KrMS § 179 lg 1 p 1 kohaselt 2,5 palga alammäära, s.o alates 01.01.2016.a. on selle
suuruseks 1075 eurot. Kohtu hinnangul ei esine süüdistatava puhul erandlikke asjaolusid, mille
puhul oleks põhjendatud menetluskulude osaline riigi kanda jätmine.

Kohus on seisukohal, et kokkuleppe järgi on põhjendatud ka KarS § 83 lg 1 alusel konfiskeerida
mootorsõiduk Ford Escort registreerimismärgiga XXX(asub Põhja prefektuuri parklas, Rahumäe tee
6, Tallinn) koos registreerimistunnistuse ja võtmetega. Tegu on kuriteo toimepanemise vahendiga,
antud sõidukiga pani J. Siimann toime KarS § 423ˡ järgi kvalifitseeritava kuriteoepisoodi.
Kriminaalasjas asitõendiks olevad narkootilised ained, s.o metamfetamiini sisaldav pulber massiga
8,79 grammi (asuvad EKEI-s) tuleb KarS § 83 lg 1, 4 alusel konfiskeerida ja jätta NPALS § 7 lg
3 alusel ekspertiisiasutusele aine säilitamiseks, õppeotstarbel kasutamiseks või hävitamiseks.

Kohus juhindub KrMS § 126; § 175, § 179, § 180 lg 1; § 248 lg 1 p 5, § 311-313, § 318.



Merle Parts
Kohtunik




                                                                                               5
