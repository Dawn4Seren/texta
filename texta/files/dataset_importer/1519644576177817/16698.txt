                                                                                         1




                                  KOHTUOTSUS
                              EESTI VABARIIGI NIMEL
                                  (Õigeksvõtuotsus)


Kohtuasja number               2-15-19225

Otsuse tegemise aeg ja koht    02 mai 2016, Jõhvi

Kohus                          Viru Maakohus

Kohtunik                       Olev Mihkelson
                               Korteriühistu Oru Virmalise 11 hagi Ü. P. ja H. M. O.
Kohtuasi
                               vastu võlgnevuse ja lisanduva viivise nõudes
                               Hagihind 449,75 EUR.
Menetlusosalised   ja   nende Hageja:               Korteriühistu Oru Virmalise 11 (RK
esindajad                                           80250610, aukoht: Virmalise 11,
                                                    Kohtla-Järve)

                               Hageja esindaja:     Sergei Gromtsev
                                                    (sergei.gromtsev@mail.ee)

                               Kostja I:            Ü. P. (IK xxx, elukoht: xxx, e-post: xxx
                                                    )

                                                    H. M. O. (IK xxx, elukoht: xxx)
                               Kostja II:

RESOLUTSIOON

   1. Korteriühistu Oru Virmalise 11 hagi Ü. P. vastu võlgnevuse ja lisanduva viivise
      nõudes rahuldada õigeksvõtuotsusega.
   2. Lõpetada menetlus Korteriühistu Oru Virmalise 11 hagis H. M. O. vastu
      võlgnevuse ja lisanduva viivise nõudes, kuna hageja on hagist loobunud ja kohus
      võtab hagist loobumise vastu.
   3. Välja mõista kostjalt Ü. P.´ilt Korteriühistu Oru Virmalise 11 kasuks võlgnevus
      kogusummas 449,75 eurot (nelisada nelikümmend üheksa eurot, 75 senti), s.h
      397,94 eurot põhivõlgnevus ja 51,81 eurot viivis.
   4. Jätta hageja menetluskulud täies ulatuses kostja Ü. P.´i kanda ja välja mõista Ü.
      P.´ilt Korteriühistu Oru Virmalise 11 kasuks menetluskulud kogusummas 220
      eurot (kakssada kakskümmend eurot), sh riigilõiv summas 100 eurot ja
      õigusabikulud 120 eurot.
   5. Õigeksvõtuotsus kuulub viivitamatult täitmisele TsMS § 467 - § 474 ettenähtud
      korras.
   6. Saata kohtuotsus menetlusosalistele teadmiseks.
                                                                                                 2

Edasikaebamise kord

Menetlusosalised võivad esitada otsuse peale apellatsioonkaebuse. Apellatsioonkaebuse võib
esitada vahetult Tartu Ringkonnakohtule 30 päeva jooksul, alates otsuse apellandile
kättetoimetamisest, kuid mitte hiljem kui viie kuu möödumisel Viru Maakohtu kohtuotsuse
avalikult teatavakstegemisest. Tartu Ringkonnakohus võib apellatsioonkaebuse lahendada
kirjalikus menetluses, kui kaebuses endas ei taotleta selle lahendamist istungil.
Apellatsioonkaebuse esitamisel tasutakse riigilõivu sama palju, kui tuleb tasuda hagi või muu
avalduse esialgsel esitamisel maakohtule, arvestades kaebuse ulatust.

Käesoleva otsuse resolutsiooni p-s 2 märgitud menetluse lõpetamise peale korteriühistu Oru
Virmalise 11 hagis H. M. O. vastu võlgnevuse nõudes, võib esitada määruskaebuse Tartu
Ringkonnakohtule Viru Maakohtu kaudu 15 päeva jooksul kohtumääruse kättesaamise
päevale järgnevast päevast arvates. Määruskaebuse esitamisel tasutakse riigilõivu 50 eurot.

ASJAOLUD JA ASJA KÄIK

Viru Maakohtu menetluses on Korteriühistu Oru Virmalise 11 hagi Ü. P. ja H. M. O. vastu
võlgnevuse ja lisanduva viivise nõudes. Hagiavalduse kohaselt kuulub korteriomand
asukohaga: xxx Ü. P. ja H. M. O. ühisomandisse. Kostjad on Korteriühistu Oru Virmalise 11
liikmed. Ühistu liige on kohustatud regulaarselt tasuma kommunaalteenuste eest. Kostjad on
jätnud oma kohustused täitmata ja nende põhivõlgnevus 01.12.2015 seisuga moodustab
397,94 eurot ja viivis 51,81 eurot, mille hageja palub kostjatelt solidaarselt välja mõista, lisaks
menetluskulud summas 220 eurot.

Kostja Ü. P. esitas 16.01.2016 kohtule vastuse, milles tunnistas hagi täielikult ja nõustus
võlgnevuse tasuma. Menetluskulud palus jätta hageja kanda, kuna kohtusse pöördumist oleks
saanud vältida. Hageja ei ole Ü. P.´ile kätte toimetanud ühtegi võlgnevuse teadet. Kostja Ü. P.
märkis, et on nõus kirjaliku menetlusega (t.l 44).

27.04.2016 esitas hageja kohtule H. M. O. suhtes hagist loobumise avalduse, kuna kostja Ü. P.
on hagi tunnistanud ja on nõus võlgnevuse tasuma.

KOHTUOTSUSE PÕHJENDUSED

Kohus, tutvunud hagiavalduse ja kostja Ü. P.´i vastusega hagile ning uurinud tsiviilasja
toimikus olevaid dokumentaalseid tõendeid, leidis, et hagiavaldus on põhjendatud ja kuulub
Ü. P.´i osas rahuldamisele hageja poolt nõutud ulatuses õigeksvõtuotsusega. Tsiviilasja on
võimalik lahendada kirjalikus menetluses.

H. M. O. suhtes on hageja hagist loobunud, kohus võtab hagist loobumise vastu ja lõpetab
tsiviilasja menetluse H. M. O. suhtes.

TsMS § 428 lg 1 p 3 kohaselt kohus lõpetab menetluse otsust tegemata, kui hageja on hagist
loobunud.

Hageja võib hagist loobuda kuni hagi kohta tehtud lahendi jõustumiseni, esitades selleks
avalduse (TsMS § 429 lg 1).

Asjast ei nähtu, et hagist loobumisega rikutaks olulist avalikku huvi.
                                                                                                 3
Kostja Ü. P. esitas 16.01.2016 vastuse hagile, milles tunnistas hagi täielikult. Menetluskulud
palus jätta hageja kanda.

Vastavalt TsMS § 440 lg 1, kui kostja võtab kohtuistungil või kohtule esitatud avalduses
hageja nõude õigeks, rahuldab kohus hagi.

TsMS § 444 lg 3, tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

Hagi on tõendatud kostja Ü. P.´i omaksvõtuga ning õiguslikult põhjendatud KÜS § 5 lg 1, § 7
lg 4, § 15¹ lg 1, KOS § 11, § 13, VÕS § 76, § 100, § 101 lg 1.

Eeltoodu alusel ja juhindudes TsMS § 440 lg 1, § 442 lg 1, § 444 lg 3 kuulub kostjalt Ü. P.´ilt
hageja kasuks väljamõistmisele võlgnevus 449,75 eurot.

Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas TsMS
§ 162 lg 1 kannab hagimenetluse kulud pool, kelle kahjuks otsus tehti. Kuna hagi rahuldatakse,
siis jätab kohus menetluskulud täies ulatuses kostja Ü. P.´i kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka siis,
kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esitas hagiavalduses taotluse menetluskulude, so riigilõivu summas 100 eurot ja
õigusabikulude, summas 120 eurot, kokku 220 eurot väljamõistmiseks. Kohus leiab, et hageja
taotlus menetluskulude väljamõistmiseks kostjalt on põhjendatud täies ulatuses.

Kostja palus 16.01.2016 kohtule esitatud vastuses menetluskulud jätta hageja kanda, kuna
kohtusse pöördumist oleks saanud vältida.

Kohus peab vajalikuks selgitada, et kuna kostja ei ole täitnud hagi aluseks olevaid nõudeid
vabatahtlikult ning hageja esitas hagi kohtusse, siis on kostja oma käitumisega tinginud
hagimenetluse algatamise ja seoses hagi täieliku rahuldamisega jäävad nii hageja kui ka kostja
enda menetluskulud kostja kanda vastavalt TsMS § 162 lg 1.

Seega kuulub kostjalt Ü. P.´ilt hageja kasuks väljamõistmisele menetluskulu summas 220
eurot.

Kohtuotsus on tehtud ülaltoodud põhjendustel ja õiguslikel alustel TsMS § 428 lg 1 p 3, § 429
§ 438, § 442, § 632 lg 1 sätete kohaselt.

Viivitamatu täitmine

Vastavalt TsMS § 468 lg 1 p 1, kohus tunnistab omal algatusel tagatiseta viivitamata
täidetavaks hagi õigeksvõtul põhineva otsuse.

Kohtuotsus kuulub täitmisele viivitamatult.
                                4

/allkirjastatud digitaalselt/

Olev Mihkelson
Kohtunik
