                               KOHTUOTSUS
                                   EESTI VABARIIGI NIMEL


Kohus                                Harju Maakohus
Kohtunik                             Liili Lauri
Otsuse avaldamise aeg ja koht        02. november 2016, Tallinn, Kentmanni kohtumaja
Tsiviilasja number                   2-16-103295
Tsiviilasi                           Xxx x OÜ hagi Xxxx OÜ vastu võla nõudes
                                     1073,60 eurot
Tsiviilasja hind
Menetlusosalised ja nende            Hageja XxxxOÜ (rk XXXX, asukoht XXXX), seaduslik
esindajad                            esindaja Xxxx(e-post: XXXX);
                                     Hageja lepinguline esindaja Jevgenia Pahhutši (e-post
                                     info@infratum.ee);

                                     Kostja XxxxOÜ (rk XXXX, asukoht XXXX), seaduslik
                                     esindaja Xxxx;
                                     Kostja seaduslik esindaja Xxxx ja Xxxx(e-post XXXX);

Asja läbivaatamine                   Lihtmenetluses
                                     Hageja seaduslik esindaja Xxxx, hageja lepinguline esindaja
Istungil osalenud isikud             Jevgenia Pahhutši, kostja seaduslik esindaja Xxxxja Xxxx



Kohtuotsuse resolutsioon
1. Rahuldada hagi osaliselt.
2. Välja mõista kostjalt XxxxOÜ hageja XxxxOÜ kasuks võlgnevus 250 eurot ja viivis summas
18,30 eurot.

3. Välja mõista kostjalt XxxxOÜ hageja XxxxOÜ kasuks viivis 0,2% päevas väljamõistetud
põhinõude nõuetekohase täitmiseni.

4. Jätta rahuldamata hageja taotlus protokolli parandamiseks.

5. Võtta vastu osaline nõudest loobumine seoses hageja nõude vähendamisega 360 euro ulatuses ja
lõpetada selle nõude osas menetlus.
Menetluskulude jaotus
6. Jätta menetluskulud osaliselt poolte endi kanda. Välja mõista kostjalt XxxxOÜ hageja XxxxOÜ
kasuks menetluskuluna riigilõiv 200 eurot.
7. Hüvitamisele kuuluvatelt menetluskuludelt tuleb kostjal XxxxOÜ tasuda hageja XxxxOÜ kasuks
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.


Edasikaebamise kord
Kohtuotsuse peale võib esitada apellatsioonikaebuse Tallinna Ringkonnakohtule 30 päeva jooksul
alates kohtuotsuse kättetoimetamisest, kuid mitte hiljem kui 5 kuu jooksul arvates avalikult
teatavaks tegemisest. Apellatsioonkaebuse esitamisel tuleb tasuda riigilõiv.
Juhul kui apellatsioonkaebuses on märkimata, kas apellant soovib asja arutamist kohtuistungil, võib
apellatsioonikohus asja lahendada kirjalikus menetluses. Menetlusabi taotluse esitamine ei pikenda
eelmärgitud menetlustoimingute tegemiseks ettenähtud tähtaegu.


Menetluse käik
1. XxxxOÜ esitas 18.02.2016.a Pärnu Maakohtule maksekäsu kiirmenetluse avalduse võlgnikult
XxxxOÜ 791,10 euro saamiseks. Kohus tegi võlgnikule makseettepaneku, mis toimetati võlgnikule
kätte ning millele võlgnik esitas tähtaegselt vastuväite. Avaldaja ei ole väljendanud soovi vastuväite
esitamise korral menetluse lõpetamiseks, avaldaja on märkinud, et võlgniku vastuväite korral on
hagimenetluses pädev Harju Maakohus. Pärnu Maakohtu Maksekäsuosakond on andnud asja üle
menetlemise jätkamiseks hagimenetluses Harju Maakohtule.
2. 12.04.2016.a kohtumäärusega kohustas kohus hagejat esitama oma nõude ja põhjendama seda
hagiavaldusele ette nähtud vormis ning tasuma hagi esitamisel täiendav riigilõiv ulatuses, mis ei ole
kaetud maksekäsu kiirmenetluse avalduse esitamiselt tasutud riigilõivuga 14 päeva jooksul määruse
kättetoimetamisest alates.
3. 26.04.2016.a esitas XxxxOÜ kohtule hagi XxxxOÜ vastu võla saamiseks.

4. 03.05.2016.a kohtumäärusega jäeti Xxxx OÜ hagi Xxxx OÜ vastu võla väljamõistmiseks
käiguta.

5. 12.05.2016.a kohtumäärusega võttis Harju Maakohus Xxxx OÜ hagi Xxxx OÜ vastu võla
nõudes menetlusse.

6. 20.10.2016.a toimunud kohtuistungil esitas hageja kohtule taotluse, milles loobub 360 euro
suurusest nõudest, kuivõrd kostja on hagejale menetluse kestel,12.09.2016.a, tasunud 360 eurot.
Hageja nõue ja põhjendused

7. Hageja palub kostjalt välja mõista hageja kasuks võlgnevus summas 791.10 eurot, mis koosneb
Xxxx OÜ-le esitatud arve nr 002-16 kajastatud teenusest summas 768.00 eurot ja tasumata arve
viivistest summas 23.10 eurot. Hageja palub kostjalt välja mõista hageja kasuks jooksev viivis 0,2%
päevas alates 18.02.2016.a. Hageja palub menetluskulud jätta kostja kanda.

8. Kostja on sõlminud Arhitektuuribürooga U Sõber OÜ 13.01.2016 koostöölepingu, mille
eesmärgiks oli Xxxx OÜ uutele ruumidele (aadress XXXXTallinn) sisekujunduslahenduste
leidmine. Koostööettepaneku alusel lepiti kokku, et sisekujunduslahenduste leidmine viiakse läbi
konsultatsiooni vormis, tunnihinnaga 40.00 eurot, millele lisandub käibemaks. Antud pakkumise
sobilikkust kinnitas kostja e-kirjaga 13.01.2016, millega võis lugeda poolte vaheline koostööleping
sõlmituks.



                                                                                                    2
9. Hageja hakkas sisekujundustöödega tegelema alates esmakohtumisest kostjaga 11.01.2016.a kuni
koostatud sisekujunduslahenduste üle andmiseni 26.01.2016.a. Kostja tegi 24.01.2016.a hagejale
ettepaneku lõpetada koostöö ja esitada arve tehtud töö kohta, samuti lepiti kokku kohtumine
25.01.2016.a sisekujunduslahenduste üle vaatamiseks. Hageja ja kostja kohtumine toimus
25.01.2016.a, kus vaadati üle ning arutati koostatud ettepanekuid ja soovitusi. 26.01.2016.a e-
kirjaga, edastas hageja kostjale koostatud sisekujunduslahenduste materjalid, mis hõlmasid endas
planeeringut, viimistlusmaterjalide, valgustite jms sisekujunduselementide soovitusi.

10. Hageja edastas kostjale 29.01.2016.a e-kirjaga arve sisekujundusalase konsultatsiooni kohta
(arve nr 002-16, arve kuupäev 29.01.2016, maksetähtajaga 02.02.2016) summas 768.00 eurot, mida
kostja ei ole hagiavalduse esitamise ajaks tasunud.

11. Hageja kinnitab, et pidas kinni kostja poolt kirjalikult heaks kiidetud koostöölepingus
fikseeritud ajagraafikust. Sisekujunduslahenduste leidmisel jälgiti eelkõige just kostja huve
leidmaks lahendus, mis oleks võimalikult odav, lühikese ajaga teostatav ning hoone haldajale
sobilik.
Kostja vastuväited
12. Pooltel puudub vaidlus, kas hageja pidas kinni ajagraafikust. Vaidlust ei ole ka selle üle, et
kostja aktsepteeris hageja tunnihinda 40 eurot, millele lisandub käibemaks. Kostja vaidleb vastu
hageja poolt esitatud sisekujundustööde kokkuvõttele, milles on kajastatud tehtud töid ja tööde
tegemiseks kulunud aega. Vaieldav on, millistes tingimustes täpsemalt kokku lepiti, kuna kirjalik
kokkulepe puudub. Kostja saatis hagejale 09.01.2016 e-kirja, mis sisaldas ruumiplaani koos
selgitusega, et hageja oleks enne esmakohtumist kursis, mida on vaja sisekujunduslikult uutes
ruumides lahendada. Hageja ja kostja sõlmisid koostöölepingu kokkuleppe 13.01.2016 e-kirja teel.

13. Kostja oli heauskne tellija, kes soovis abi stuudio uute ruumide stuudioks ümberkujundamisel.
Selleks, et alustada Xxxx tegevust, oli vaja luua olmeruumid (riietusruumid ja pesemisvõimalused),
leides selleks mõistliku hinnaga lahendused. Hageja poolt pakutud lahendused olid kostjale liiga
kallid ja oleks olnud kahjumlik kasutada hageja poolt pakutud lahendusi, s.h. plaaditud vannitoad ja
disainvalgustid.

14. Kostja ei nõustu hageja väitega, nagu oleks hageja kinni pidanud kokkulepitud tingimustest ja
arvestanud kostja huvidega. Hageja huvid olid kostja ärilisi huve pärssivad. Kostja ei nõustu, et
sisekujunduslahenduste ja sellega seonduvate probleemidega tegeleti nii operatiivselt, kui see oli
võimalik. Kostja leiab, et hageja väide, sisekujunduslahenduste leidmisel oleks jälgitud kostja huve
leidmaks lahendus, mis oleks võimalikult odav, lühikese ajaga teostatav, ei vasta tõele. Kostja
leidis, et töömaht on ülepaisutatud.


Kohtu põhjendused
15. Tulenevalt tsiviilkohtumenetluse seadustiku (TsMS) § 405 määras kohus asja lahendamise
lihtsustatud korras menetlusse võtmise määruses. Kohus menetleb hagi oma õiglase äranägemise
kohaselt lihtsustatud korras, järgides üksnes käesolevas seadustikus sätestatud üldisi
menetluspõhimõtteid, kui tegemist on varalise nõudega hagiga ning hagihind ei ületa summat, mis
arvestatuna põhinõudelt vastab 2000 eurole ja koos kõrvalnõuetega 4000 eurole.

16. Kohus, tutvunud kohtule esitatud kirjalike materjalidega ning hinnanud tõendeid kogumis,
leiab, et hagi on osaliselt põhjendatud ja kuulub osaliselt rahuldamisele.



                                                                                                  3
17. TsMS § 5 lg 1 kohaselt menetletakse hagi poolte esitatud asjaolude ja taotluste alusel, lähtudes
nõudest. Nimetatud sätte lg 2 kohaselt on pooltel võrdne õigus ja võimalus oma nõuet põhjendada
ja vastaspoole esitatu ümber lükata või sellele vastu vaielda. Pool määrab ise, mis asjaolud ta oma
nõude põhjendamiseks esitab ja milliste tõenditega neid asjaolusid tõendab. TsMS § 230 lg 1
kohaselt peab kumbki pool hagimenetluses tõendama neid asjaolusid, millele tuginevad tema
nõuded ja vastuväited. TsMS § 231 lg 2 järgi poolte faktilise asjaolu kohta esitatud väide ei vaja
tõendamist, kui vastaspool võtab selle omaks ning lg 4 järgi omaksvõttu eeldatakse, kui vastaspool
ei vaidlusta faktilise asjaolu kohta esitatud väidet selgesõnaliselt ja vaidlustamise tahe ei ilmne ka
poole muudest avaldustest.

18. TsMS § 438 lg 1 esimese lause kohaselt otsust tehes hindab kohus tõendeid, otsustab, mis
asjaolud on tuvastatud, millist õigusakti tuleb asjas kohaldada ja kas hagi kuulub rahuldamisele.
19. Kohus juhindub antud asjas lahendamisel võlaõigusseaduse (VÕS) § 76 lg-st 1, mis sätestab, et
kohustus tuleb täita vastavalt lepingule või seadusele. VÕS § 76 lg 3 järgi loetakse kohustus
täidetuks, kui see on täidetud täitmiseks vastuvõtmiseks õigustatud isikule õigel ajal, õiges kohas ja
õigel viisil. VÕS § 100 järgi kohustuse rikkumine on võlasuhtest tuleneva kohustuse täitmata
jätmine või mittekohane täitmine, sealhulgas täitmisega viivitamine. VÕS § 101 lg 1 p 1 alusel kui
võlgnik on kohustust rikkunud, võib võlausaldaja nõuda kohustuse täitmist. Vastavalt VÕS § 108 lg
1 kui võlgnik rikub raha maksmise kohustust, võib võlausaldaja nõuda selle täitmist.

20. Kohtule esitatud tõenditega on tõendatud ja vaidlus puudub selle osas, et hageja ja kostja
sõlmisid 13.01.2016.a koostöölepingu, mille alusel pidi Xxxx leidma sisekujunduslahendused OÜ
XxxxOÜ uutele ruumidele aadressil XxxxTallinn. (tlk 22 ja 54). Vaidlus puudub selles, et, kostja
aktsepteeris hageja tunnihinda 40 eurot (tlk 128), millele lisandub käibemaks.

21. Pooltel puudub vaidlus selle üle, et koostöö lõppes 26.01.2016.a. Pooltel on vaidlus tehtud
töömahu suuruse osas (tlk 30, 128). Kostja on menetluse kestel, 12.09.2016.a tasunud hagejale 360
eurot. Kostja võtab hagi osaliselt, 250 euro ulatuses, õigeks, kohus selle summa ulatuses õiguslikku
hinnangut ei anna. Pooltel jääb vaidlus 158 euro üle.

22. Kohtu hinnangul ei ole hageja asja sisulise arutamise käigus tõendanud arvel kajastuvat
töömahu suurust 16 tunni ulatuses. Hageja esitatud arves (tlk 26) märgitud tööde liigist ja tundide
arvust ainuüksi ei piisa, et teenust oleks märgitud ulatuses osutatud. Kohus selgitas kohtuistungil
hagejale tema tõendamiskoormist (tlk 128 pöördel) ning andis võimaluse täpsustada töömahu
suurust ja selgitada selle kujunemist. Kohtu hinnangul ei ole esitatud tõendite alusel võimalik
lugeda töömahtu tõendatuks suuremas osas, kui kostja õigeks võttis. Kostja vaidlustas (tlk 128
pöördel) materjalide printimise kulu 40 eurot, esitatud kontaktide kulu 40 eurot ja pidas eskiisi osas
9,5 töötundi paljuks. Hageja soovis kinnitada tööde mahtu asjatundja arvamusega esitades OÜ
Xxxx hinnangu töö mahu vastavusele kalkulatsioonis toodule (tlk 70). Esitatud hinnangus ei kajastu
seos hagetava summa aluseks oleva arvega (tlk 29) ja sisekujundustööde kokkuvõttega (tlk 26).
Kokkuvõtvalt ei kinnita antud hinnang hageja 16 töötunni vajalikkust, mis on hagi aluseks. Kohus
jätab rahuldamata hageja nõude summas 158 eurot.

23. Kostja ei ole kogu teenuse osutamise eest õigeaegselt tasunud, seega on VÕS § 100 mõttes
viivituses põhjendatud nõude ulatuses. Hageja on taotlenud viivise 0,2% päevas tasumata summalt
väljamõistmist. Hageja palub kostjalt välja mõista 17.02.2016 seisuga sissenõutavaks muutunud
viivise summas 23,10 eurot ning edasiulatuva viivise põhinõudelt alates 10.03.2016 0,2% päevas
kuni kohtu poolt välja mõistetud põhinõude tasumiseni.

VÕS § 101 lg 1 p-st 6 tulenevalt võib võlausaldaja nõuda rahalise kohustuse täitmisega viivitamise
korral viivist. VÕS § 113 lg 1 kohaselt võib võlausaldaja rahalise kohustuse täitmisega viivitamise
korral nõuda võlgnikult viivitusintressi (viivis), arvates kohustuse sissenõutavaks muutumisest kuni
                                                                                                    4
kohase täitmiseni. Viivise määraks loetakse VÕS §-s 94 sätestatud intressimäär, millele lisandub
kaheksa protsenti aastas. Kui lepinguga on ette nähtud kõrgem intressimäär kui seadusjärgne
viivisemäär, loetakse viivise määraks lepinguga ettenähtud intressimäär. TsMS § 367 kohaselt võib
viivisenõude koos põhinõudega esitada hagis selliselt, et taotletakse viivise, mis ei ole hagi
esitamise ajaks veel sissenõutavaks muutunud, väljamõistmist kohtult mitte kindla summana, vaid
täielikult või osaliselt protsendina põhinõudest kuni põhinõude täitmiseni. Eelkõige võib viivist
nõuda selliselt, et kohus mõistaks selle välja kindla summana kuni otsuse tegemiseni ja edasi
protsendina põhinõudest.

Kohus leiab, et hageja viivisenõuded on põhjendatud ning kostjalt kuulub väljamõistmisele
17.02.2016.a seisuga sissenõutavaks muutunud viivis summas 18,30 eurot ning alates 18.02.2016.a
edasiulatuv viivis 0,2% päevas tasumata välja mõistetud põhinõudelt, lähtudes VÕS § 101 lg 1 p 6,
§ 94, § 113 lg 1.

24. TsMS § 442 lg 5 kohaselt lahendab kohus otsuse resolutsiooniga selgelt ja ühemõtteliselt poolte
nõuded ja veel lahendamata taotlused. Hageja on esitanud kohtule 25.10.2016.a protokolli
parandamise taotluse. Kohus on andnud kostjale tähtaja seisukoha esitamiseks 28.10.2016.a. Kohtu
hinnangul on protokolli parandamise taotluse puhul tegemist täpsustustega, mis sisulisi asjaolusid ei
muuda. Kohus jätab rahuldamata protokolli parandamise taotluse.

 25. Kohus tegi menetluse kestel pooltele kirjaliku ettepaneku kompromissi sõlmimiseks. Kohus
tegi kohtuistungil ettepaneku kaaluda kompromissettepanekut, mille raames tasuks kostja hagejale
250 eurot ja menetluskulud jäävad poolte endi kanda TsMS § 168 lg 3 kohaselt.
Menetluskulud
26. Tsiviilkohtumenetluse seadustiku (edaspidi TsMS) § 173 lg 1 järgi asja menetlenud kohus
märgib menetluskulude jaotuse menetlusosaliste vahel kohtuotsuses või menetlust lõpetavas
määruses, muu hulgas määruses, millega hagita menetluse avaldus või teistmisavaldus lahendatakse
või hagi või hagita menetluse avaldus või teistmisavaldus jäetakse menetlusse võtmata või läbi
vaatamata või asja menetlus lõpetatakse.
27. TsMS § 174 lg 1 kohaselt menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. TsMS § 174 lg 2 järgi maakohus määrab
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
28. TsMS § 138 lg 1 kohaselt on menetluskulud menetlusosaliste kohtukulud ja kohtuvälised kulud.
TsMS § 138 lg 2 alusel kohtukulud on riigilõiv, kautsjon ning asja läbivaatamise kulud.
29. TsMS § 174 lg 8 kohaselt kohus määrab menetluskulude rahalise suuruse kindlaks hagita
menetluse sätete kohaselt, arvestades käesolevas jaos sätestatud erisusi. Hagita menetluses
lahendatavas asjas rakendab kohus TsMS § 477 lg 7 kohaselt uurimispõhimõtet, st kontrollib
avalduse vastavust seadusele ja avalduse tõendatust ka juhul, kui sellele ei ole esitatud vastuväiteid.
Seejuures ei ole kohus TsMS § 477 lg 5 järgi seotud menetlusosaliste esitatud asjaoludega ega
nende hinnanguga asjaoludele (RKTKm 03.06.2013, 3-2-1-65-13 p 14). Kohus märgib, et kulude
teiselt menetlusosaliselt väljamõistmise aluseks ei ole mitte lepingulise esindaja poolt esitatud
arved, vaid kulude põhjendatus ja vajalikkus.
30. Hageja palub kostjalt välja mõista menetluskuluna riigilõiv summas 200 eurot ja õigusabikulud
summas 1080 eurot. Lisaks palub hageja kostjalt välja mõista kohtuotsuse jõustumisest alates kuni

                                                                                                     5
täitmiseni tasumata menetluskulude summalt viivist võlaõigusseaduse § 113 lõike 1 teises lauses
ettenähtud ulatuses.

31. Kostja menetluskulusid esitanud ei ole ning ei ole nõus tasuma hageja menetluskulusid.

32. TsMS § 162 lg 4 kohaselt võib kohus jätta menetluskulud täielikult või osaliselt poolte endi
kanda, kui vastaspoole kulude väljamõistmine poolelt, kelle kahjuks otsus tehti, oleks tema suhtes
äärmiselt ebaõiglane või ebamõistlik. Kohus rahuldab esitatud menetluskulude taotluse osaliselt.
Arvestades lihtmenetluses TsMS § 405 mõttes esitatud väikenõuet, kompromissi ettepanekuid,
õigusvaidluse puudumist õigussuhte üle ja tehtud õigusabitöö mahtu, asub kohus seisukohale, et
menetluskulude osas on mõistlik kostjalt hageja kasuks välja mõista menetluskuluna riigilõiv 200
eurot. Hageja õigusabikulud jäävad hageja enda kanda.

33. TsMS § 178 lg 2 kohaselt menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot.

/allkirjastatud digitaalselt/
Liili Lauri
Kohtunik




                                                                                                6
