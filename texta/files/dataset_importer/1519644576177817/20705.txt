                         KOHTUMÄÄRUS
 Kohus                               Tartu Maakohus

 Määruse tegemise aeg ja koht        21. märtsil 2016. a Tartu kohtumajas

 Väärteoasja number                  4-16-969

 Kohtunik                            Ingeri Tamm

 Kohtuistungisekretär                Kristi Suvi

 Tõlk                                -
 Taotluse esitaja                    Politsei- ja Piirivalveameti Põhja prefektuur

 Väärteoasi                          Sissenõudja     avaldus    süüdlasele    asenduskaristuse
                                     määramiseks
 Süüdlane                            Janari Näkk
                                     isikukood 37808132711; asukoht: Tartu Vangla, Turu 56,
                                     Tartu linn; elukoht: XXXX
 Kaitsja                             -

 RESOLUTSIOON                        Juhindudes VTMS §-st 211, kohus määras:

    1. Asendada KarS § 72 lg 1 ja 2 alusel Janari Näkile Põhja prefektuuri 13.06.2014. a
       otsusega väärteoasjas nr 2316,14,005036 KarS § 218 lg 1 järgi määratud rahatrahv
       160 eurot, s.o 40 trahviühikut, 4 (nelja) päeva arestiga.

    2. Arest pöörata täitmisele koheselt pärast Tartu Maakohtu 20.10.2015. a määrusega
       kriminaalasjas nr 1-15-8628 kohaldatud tõkendi – vahistamine – alt vabanemist
       või pärast süüdimõistva otsusega mõistetud vangistuse kandmiselt vabanemist.

    3. Määruse koopia saata Janari Näkile, kohtutäitur Toomas Saarmale, Põhja prefektuurile,
       Lõuna prefektuurile ja Tartu Vanglale.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.



                                              1
Asjaolud ja menetluse käik

Janari Näkki karistati Põhja prefektuuri 13.06.2014. a otsusega väärteoasjas              nr
2316,14,005036 karistusseadustiku (edaspidi KarS) § 218 lg 1 järgi rahatrahviga 40
trahviühikut, s.o 160 eurot. Kohtuvälise menetleja lahend rahatrahvi määramise kohta jõustus
04.07.2014. a.

Sissenõudja Põhja prefektuur esitas 10.02.2016 avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust 25.07.2014. a. Kohtutäitur teavitas
25.08.2015 kohtuvälist menetlejat rahatrahvi täitmise võimatusest. Tasumata rahatrahv on 160
eurot.

Menetlusosaliste seisukohad

Kohtuistungil selgitas Janari Näkk, et tal pole olnud võimalik trahvi tasuda, kuna ei olnud
pidevat tööd, kandis karistust. Ta sooviks vabanemisel teha üldkasulikku tööd.

Kohtu seisukoht

VTMS § 211 lõike 1 kohaselt teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Süüdlane Janari Näkk ei tasunud temale Põhja prefektuuri 13.06.2014. a karistamisotsusega
määratud 40 trahviühiku suurust trahvi summas 160 eurot. Süüdlasel ei ole piisavalt raha trahvi
tasumiseks, sundtäitmine osutus võimatuks varaliste vahendite puudumise tõttu.

Eeltoodu alusel on kohus seisukohal, et Janari Näkile Põhja prefektuuri 13.06.2014. a otsusega
määratud tasumata rahatrahv 160 eurot, millele vastab 40 trahviühikut, tuleb asendada arestiga
vastavalt karistusseadustiku §-le 72. Rahatrahvi kümnele trahviühikule vastab üks päev aresti
(KarS § 72 lg 2), seega kujuneb Janari Näki asendusaresti pikkuseks 4 päeva.

Kohus ei pea võimalikuks tasumata trahvi asendada üldkasuliku tööga, kuna siiani on Janari
Näkk määratud karistuste täitmisse suhtunud ükskõikselt ja vastutustundetult. Mitu rahatrahvi
on varem juba arestiga asendatud. Käesoleval ajal on ta vahistatud Tartu Maakohu 20.10.2015.
a määrusega kriminaalasjas nr 1-15-8628. Arvestades Janari Näki varasemat käitumist, kus ta
on vabatahtlikult jätnud väärtegude eest määratud karistused täitmata, puudub kohtul
veendumus, et ta asuks vabanemisel koheselt üldkasulikku tööd tegema.

Kuna Janari Näkk on käesoleval ajal vahi all, ei ole tal koheselt võimalik asuda aresti kandma.
Seetõttu tuleb Janari Näkil asendusarest ära kanda koheselt pärast vahi alt vabanemist või
vangistuse kandmiselt vabanemist, juhul kui talle mõistetakse vabadusekaotuslik karistus.

/allkirjastatud digitaalselt/

kohtunik

                                               2
