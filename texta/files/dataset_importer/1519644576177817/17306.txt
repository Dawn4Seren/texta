                                                                   Kriminaalasi nr 1-16-2499




                              KOHTUOTSUS
                                EESTI VABARIIGI NIMEL




Kohus                              Harju Maakohus

Otsuse tegemise aeg ja koht        26. aprillil 2016.a. Liivalaia kohtumaja, Tallinn


Kriminaalasja number               1 – 16-2499

Kohtukoosseis                      Kohtunik Alari Möldre

Kohtuistungi sekretär              Helen Aasma

Tõlk                               Katrin – Jana Vaab

Kriminaalasi                       Jevgeni     Bivrovi        süüdistuses    KarS      §   424   järgi
                                   kokkuleppemenetluses
Abiprokurör                        Leelo Känd

                                   Jevgeni BIVROV
                                   isikukood: 38311150241; kodakondsus: EV; emakeel: vene keel;
                                   haridus: keskeriharidus; töökoht: ei tööta; elukoht: XXX; varem
                                   kriminaalkorras karistatud 3-l korral, neist viimasel korral:
Süüdistatav                        06.05.2013.a Harju Maakohtu poolt KarS § 424 järgi 1- aastase
                                   vangistusega. KarS § 69 sätete kohaldamisel asendatud mõistetud
                                   vangistus üldkasuliku tööga 716 tunni ulatuses. Katseajaks määrati
                                   2 aastat. 19.05.2015.a Harju Maakohtu määrusega KarS § 69 lg. 6
                                   alusel karistuse ärakandmata osa, s.o 1 kuu ja 24 päeva täitmisele
                                   pööratud.
                                   Tõkend – elukohast lahkumise keeld kohaldatud alates
                                   16.07.2015.a.



 RESOLUTSIOON


 Süüdi tunnistada Jevgeni BIVROV KarS § 424 järgi ning karistada teda 1 (ühe) aasta ja 1 (ühe)
 kuulise vangistusega.
Kohaldades KarS § 69 lg. 1 sätteid asendada mõistetud 1 (ühe) aasta ja 1 (ühe) kuuline vangistus
üldkasuliku tööga, arvestusega, et ühele päevale vangistusele vastab üks tund üldkasulikku tööd,
mõistes lõplikuks karistuseks 390 (kolmsada üheksakümmend) tundi üldkasulikku tööd.

KarS § 69 lg. 3 alusel määrata üldkasuliku töö tegemise tähtajaks 1 (üks) aasta ja 6 (kuus) kuud alates
kohtuotsuse jõustumisest.

Määrata Jevgeni Bivrov XXX Vangla XXX kriminaalhooldusosakonna kriminaalhooldusametniku
järelevalve alla.

KarS § 69 lg. 4 alusel on Jevgeni Bivrov kohustatud üldkasuliku töö tegemise ajal järgima KarS § 75
lg-s 1 p. 1-6 sätestatud kontrollnõudeid:

   •   elama kohtu määratud alalises elukohas: XXX;
   •   ilmuma kriminaalhooldaja määratud ajavahemike järel kriminaalhooldusosakonda
       registreerimisele;
   •   alluma kriminaalhooldaja kontrollile oma elukohas ning esitama talle andmeid oma kohustuste
       täitmise ja elatusvahendite kohta;
   •   saama kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui viieteistkümneks päevaks;
   •   saama kriminaalhooldusametnikult eelneva loa elu-, töö- või õppimiskoha vahetamiseks;
   •   saama kriminaalhooldusametnikult eelneva loa Eesti territooriumilt lahkumiseks ja väljaspool
       Eesti territooriumi viibimiseks. ´

Kohaldades KarS § 75 lg. 2 p. 21 sätteid kohustada Jevgeni Bivrovi katseajal mitte omama või
tarvitama narkootilisi või psühhotroopseid aineid.

Kohaldades KarS § 75 lg. 2 p. 8 sätteid kohustada Jevgeni Bivrovi osalema sotsiaalprogrammis.

Katseaja algust ning üldkasuliku töö tegemise tähtaja kulgemist lugeda alates kohtuotsuse
jõustumisest.

Süüdistatava Jevgeni Bivrovi suhtes kohaldatud tõkend – elukohast lahkumise keeld – jätta muutmata
kuni kohtuotsuse jõustumiseni, seejärel tühistada.

KarS § 50 lg. 1 p. 1 alusel võtta Jevgeni Bivrovilt lisakaristusena ära mootorsõiduki juhtimise õigus 4
(neljaks) kuuks.

KarS § 83 lg. 3 p. 1 alusel konfiskeerida süüteo toimepanemise vahend - mootorsõiduk BMW 316i
registreerimismärgiga XXX koos võtme ja registreerimistunnistusega.


Menetluskulud:

Välja mõista Jevgeni Bivrovilt KrMS §-dest 173 lg. 1 p. 1 ja lg. 2; 175 lg. 1 p. 3, 4, 9; 179 lg. 1 p. 2,
180 lg. 1, 3 alusel joobe tuvastamise kulud summas 167 (ükssada kuuskümmend seitse) eurot,
määratud kaitsjale makstud tasu summas 168 (ükssada kuuskümmend kaheksa) eurot ning sundraha
summas 645 (kuussada nelikümmend viis) eurot, s.o menetluskulud kokku summas 980 (üheksasada
kaheksakümmend) eurot. Menetluskulud tuleb tasuda alates kohtuotsuse jõustumisest, s.o alates
04.06.2016.a vastavalt maksegraafikule ositi KrMS § 180 lg. 3 alusel selliselt, et esimese 11


                                                    2
(üheteistkümne) kuu jooksul tasuda 81 (kaheksakümmend üks) eurot ning 12 (kaheteistkümnendal)
kuul 89 (kaheksakümmend üheksa) eurot.

Menetluskulude tasumiseks vajalikud makserekvisiidid on kajastatud kohtuotsuse lisas olevas eraldi
dokumendis (makseinfo lehel).

Kui rahalised nõuded pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.


Edasikaebamise kord



Kokkuleppemenetluses tehtud kohtuotsuse peale võib kohtumenetluse pool esitada apellatsiooni juhul, kui
tegemist on KrMS 9. peatüki 2. jao sätete või § 339 lõike 1 rikkumisega. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Apellatsioonkaebuse esitamise soovist tuleb teatada kirjalikult Harju Maakohtu Liivalaia kohtumajale 7
päeva jooksul alates kohtuotsuse kuulutamisest. Apellatsioon esitatakse ringkonnakohtule kirjalikult 15
päeva jooksul alates otsuse avalikult teatavakstegemisest. Vahistatud süüdistatav või tema kaitsja võib esitada
apellatsiooni 15 päeva jooksul alates süüdistatavale kohtuotsuse koopia kätteandmisele järgnevast päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki kohaselt, see
on määruskaebe korras 15 päeva jooksul. Määruskaebus tuleb esitada Harju Maakohtu Liivalaia kohtumajale.


SÜÜDISTUSE SISU

 Jevgeni BIVROV on antud kohtu alla kokkuleppemenetluse raames ning teda süüdistatakse selles, et tema
juhtis tahtlikult 21.03.2015 kella 22:30 ajal Tallinnas Põhja pst ja Soo tn ristmikul mootorsõidukit BMW
316i registreerimismärgiga XXX, olles joobeseisundis (narkojoove amfetamiinist, metaamfetamiinist ja
tetrahüdrokannabinooli metaboliidist).
Jevgeni Bivrov rikkus liiklusseaduse § 69 lg 1 ja korrakaitseseaduse § 36 lg 1 /Juht ei tohi olla
joobeseisundis. Joobeseisund on alkoholi, narkootilise või psühhotroopse aine või muu joovastava aine
tarvitamisest põhjustatud terviseseisund, mis avaldub väliselt tajutavas häiritud või muutunud kehalistes
või psüühilistes funktsioonides ja reaktsioonides/ nõudeid.
Seega pani Jevgeni Bivrov toime KarS § 424 järgi kvalifitseeritava kuriteo, s.o mootorsõiduki
juhtimine joobeseisundis.


KOKKULEPPE SISU

KrMS § 245 alusel 22.03.2016.a süüdistatav Jevgeni Bivrov, kaitsja Eva Rivis ning abiprokurör Leelo
Känd sõlmisid kokkuleppemenetluses kokkuleppe süüdistatavale mõistetava karistuse liigi ja määra suhtes,
kus vastavalt kokkuleppele KarS § 424 järgi ettenähtud kuriteo toimepanemise eest nõuab prokurör kohtus
süüdistatava karistamist vangistusega 1 aasta ja 1 kuu.



                                                        3
KarS § 69 lg 1 ja 3 alusel asendada vangistus üldkasuliku töö tundidega, s.o 390 tundi, mille tegemise ajaks
määrata 1 aasta ja 6 kuud alates kohtuotsuse jõustumisest.

Vastavalt kokkuleppele palub prokurör allutada süüdimõistetu vastavalt KarS § 69 lg 4, 6 ja 7 üldkasuliku töö
tegemise ajal käitumiskontrollile ning kui süüdimõistetu ei pane üldkasuliku töö tegemise ajal toime uut kuritegu,
täidab talle KarS §-s 75 lg 1 p 1-6 ja lg 2 p 21 , 8 sätestatud käitumiskontrolli ajaks pandud kontrollnõudeid,
ei pöörata talle mõistetud tähtajalist vangistust täitmisele.

Käitumiskontrolli ajal on süüdimõistetu kohustatud järgima KarS § 75 lg 1 p 1-6 ja lg 2 p 2¹, 8 sätestatud
kontrollnõudeid:
1)    elama kohtu määratud alalises elukohas;
2)    ilmuma kriminaalhooldaja määratud ajavahemike järel kriminaalhooldusosakonda registreerimisele;
3)    alluma kriminaalhooldaja kontrollile oma elukohas ning esitama talle andmeid oma kohustuste
      täitmise ja elatusvahendite kohta;
4)    saama kriminaalhooldusametnikult eelneva loa elukohast lahkumiseks Eesti territooriumi piires
      kauemaks kui viieteistkümneks päevaks;
5)    saama kriminaalhooldusametnikult eelneva loa elu-, töö- või õppimiskoha vahetamiseks;
6)    saama kriminaalhooldusametnikult eelneva loa Eesti territooriumilt lahkumiseks ja väljaspool Eesti
      territooriumi viibimiseks;
7)   mitte omama või tarvitama narkootilisi või psühhotroopseid aineid;
8)   osalema sotsiaalprogrammis.

KarS § 50 lg 1 p 1 alusel palub prokurör võtta Jevgeni Bivrov´ilt lisakaristusena ära mootorsõiduki
juhtimise õigus 4 kuuks ning KarS § 83 lg 3 p 1 alusel konfiskeerida kuriteo toimepanemise vahend -
mootorsõiduk BMW 316i registreerimismärgiga XXX koos võtme ja registreerimistunnistusega.

Toimunud kokkuleppemenetluse läbirääkimiste käigus on süüdistatavale selgitatud tema õigusi ja
kokkuleppemenetluse tagajärgi; süüdistatav ja tema kaitsja nõustusid esitatud süüdistuse sisu, kuriteo
kvalifikatsiooniga ning jõudsid kokkuleppele prokuröri poolt kohtus nõutava karistuse liigis ja määras.
Süüdistatavale on selgitatud, et süüdimõistva otsusega kaasneb sundraha 645 euro ning menetluskuludena
joobe tuvastamise kulude summas 167 eurot ja kaitsjatasu summas 168 eurot väljamõistmine. Süüdistataval
tuleb tasuda kriminaalmenetluse kulud kogusummas 980 eurot ositi 12 kuu jooksul igakuiste maksetena
järgmiselt: esimesel 11 kuul kuulub tasumisele 81 eurot ning viimasel, 12. kuul kuulub tasumisele 89 eurot.



KOHTU SEISUKOHT

Kohus kuulanud üle süüdistatava ja prokuröri, uurinud toimiku materjale, analüüsinud ja hinnanud kõiki
tõendeid kogumis leiab, et käesolevas kokkuleppes esitatud süüdistus süüdistatava suhtes on tõendamist
leidnud ning süüdistatava käitumine on õigesti kvalifitseeritud. Kohtuistungil jäid menetlusosalised sõlmitud
kokkuleppe juurde ning palusid selle kinnitada. Kohus veendus, et süüdistatav on kokkuleppe sõlmimisel
väljendanud oma tõelist tahet ning kokkulepe on sõlmitud kriminaalmenetluse sätteid järgides. Arvestades
eeltoodut tuleb süüdistatav Jevgeni Bivrov süüdi tunnistada kohtuotsuse resolutiivosas toodud süüdistuses
ning temale karistus mõista vastavalt kokkuleppele. Taotletud karistus vastab süüdistatava süü suurusele ning
karistuse eesmärkidele.

Kohus juhindub KrMS §-dest 173 lg. 1 p. 1 ja lg. 2; 175 lg. 1 p. 3, 4, 9; 179 lg. 1 p. 2; 180 lg. 1, 3; 248 lg.
1 p. 5; 249.


Kohtunik: /allkirjastatud digitaalselt/
                                                         4
