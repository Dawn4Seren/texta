                       KOHTUMÄÄRUS
Kohus                               Tartu Maakohus
Määruse tegemise aeg ja koht        6. aprill 2016.a, Võru kohtumaja
Asenduskaristuse number             4-15-10606
Kohtunik                            Marju Persidskaja
Sekretär                            Lembi Looga
Avalduse esitaja/sissenõudja        Politsei- ja Piirivalveameti Lõuna prefektuur
Kohtutäitur                         T. P.
Avalduse sisu                       väärteo eest karistusena määratud rahatrahvi asendamine

Kohtuistungil osalenud isik         Süüdlane: Margus Tamm (isikukood xxxxxxxxxxx,
                                    elukoht: xxxxxxxxxxxxxxxxxx)

RESOLUTSIOON                        Juhindudes KarS § 48, § 69, § 72; TMS § 201 lg 1 ning
                                    VTMS § 2071, § 211, kohus määras:

1. Rahuldada Politsei- ja Piirivalveameti Lõuna prefektuuri avaldus rahatrahvi
   asendamiseks.
2. Asendada Margus Tammele Politsei- ja Piirivalveameti Lõuna prefektuuri
   19.11.2013.a otsusega väärteoasjas nr 2602,13,005796 määratud rahatrahv 120
   trahviühikut, so 480 eurot arestiga 12 (kaksteist) ööpäeva ning arest asendada 12
   (kaheteistkümne) tunni üldkasuliku tööga, mis tuleb teostada 2 (kahe) kuu jooksul
   alates kohtumääruse jõustumisest.
3. Üldkasuliku töö teostamiseks tuleb Margus Tammel ühendust võtta Lõuna Prefektuuri
   Tartu politseijaoskonna ennetus- ja menetlustalituse menetlusteenistuse
   vanemspetsialisti A. M. , tel: 7308786, 57705922; Riia 132, Tartu;    a. @politsei.ee.
4. Selgitada Margus Tammele, et KarS § 69 lg 6 kohaselt, kui süüdlane hoidub kõrvale
   üldkasuliku töö tegemisest, võib kohus pöörata aresti täitmisele.
5. Määrus saata täitmise korraldamiseks Politsei- ja Piirivalveameti Lõuna prefektuurile,
   süüdlasele ja teadmiseks kohtutäiturile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik
Politsei- ja Piirivalveameti Lõuna prefektuur esitas 08.12.2015.a Tartu Maakohtu Võru
kohtumajale avalduse süüdlasele Margus Tammele määratud rahatrahvi asendamiseks arestiga.

19.11.2013.a määras Lõuna prefektuur väärteoasjas 2602,13,005796 kod. Margus Tamm’ele
(isikukood xxxxxxxxxxx, elukoht xxxxxxxxxxxxxxxxxxxxxxxxxxx) rahatrahvi 120
trahviühikut, st 480 eurot. Kuna süüdlane ei tasunud rahatrahvi vabatahtlikult, alustati tema
suhtes täitemenetlus. 03.11.2015.a teavitas kohtutäitur kohtuvälist menetlejat rahatrahvi täitmise
võimatusest.

Seoses eeltooduga ja juhindudes KarS §-st 72 ja täitemenetluse seadustiku §-st 201 palub
avaldaja otsustada rahatrahvi tasumata osa summas 480 eurot asendamine arestiga.

Menetlusosalise seisukoht kohtuistungil

Margus Tamm kaitsja osavõttu kohtuistungist ei soovinud. Ta selgitas, et rahatrahv jäi tasumata,
kuna ekslikult arvas, et trahv on tasutud. On nõus, et arest asendatakse üldkasuliku töö
tundidega. Tervis lubab tööd teha. Kaksteist tundi tööd saab ära teha kahe kuu jooksul.

Määruse põhjendused

Kohus leiab, et avaldus on põhjendatud ja kuulub rahuldamisele.

Väärteomenetluse seadustiku (VTMS) § 211 lg 1 kohaselt teeb maakohus sissenõudja avalduse
alusel määruse rahatrahvi asendamise kohta arestiga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Karistusseadustiku (KarS) § 72 lg-s 1 on sätestatud, et kui süüdlane ei tasu talle määratud või
mõistetud rahatrahvi, asendab kohus selle tasumata osas arestiga või süüdlase nõusolekul
üldkasuliku tööga käesoleva seadustiku §-s 69 sätestatud korras. KarS § 72 lg 2 kohaselt vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile. KarS § 72 lg 3 kohaselt on aresti alammääraks üks
päev. KarS § 69 lg 1 kohaselt võib kohus aresti asendada üldkasuliku tööga. Ühele päevale
arestile vastab üks tund üldkasulikku tööd, mida ei mõisteta vähem kui viis tundi. Arest või
vangistus asendatakse üldkasuliku tööga üksnes süüdlase nõusolekul.

Margus Tamm ei ole rahatrahvi määratud tähtajaks tasunud ning rahatrahvi täitmise tähtaega ei
ole pikendatud. Kohtutäitur T. P. kinnitusel ei ole Margus Tammel ka vara, millele sissenõuet
pöörata. Seetõttu on põhjendatud süüdlasele määratud rahatrahvi asendamine arestiga
arvestusega, et kümnele rahatrahvi päevamäärale vastab üks ööpäev aresti. Margus Tammele on
määratud rahatrahv karistuseks Liiklusseaduse § 227 lg 3 järgi 120 trahviühikut, so 480 eurot,
millele KarS § 72 lg 2 alusel vastab 12 päeva aresti. Eeltoodu põhjal leiab kohus, et kuna isikul
ei ole võimalik rahatrahvi nõuetekohaselt tasuda, siis süüdlasele karistuseks mõistetud rahatrahv
tuleb asendada arestiga. Asendades aresti süüdlase nõusolekul üldkasuliku tööga, määrab kohus,
et Margus Tammel tuleb teha 2 kuu jooksul alates määruse jõustumisest 12 tundi üldkasulikku
tööd.

Kohus selgitab, et KarS § 69 lg 6 kohaselt, kui süüdlane hoidub kõrvale üldkasuliku töö
tegemisest, võib kohus pöörata süüdlasele mõistetud aresti täitmisele. Aresti täitmisele
pööramisel arvestatakse karistusest kantuks süüdlase tehtud üldkasulik töö, mille üks tund
                                             2 (3)
võrdub ühe päeva arestiga. Alla kümnepäevase aresti täitmisele pööramise korral arvestatakse
karistusest kantuks süüdlase tehtud üldkasuliku töö tunnid proportsionaalselt mõistetud arestiga.

Vastavalt VTMS § 2071 lg-le 1 ja 2 saadetakse üldkasuliku töö täitmisele pööramiseks jõustunud
kohtulahend süüdlase elukoha järgsele prefektuurile. Kohtulahendi saanud prefekt määrab
ametniku, kelle ülesanne on kontrollida süüdlase poolt üldkasuliku töö teostamist.

Kohus lähtub määruse tegemisel KarS § 72, § 69; VTMS §-st 211.



/allkirjastatud digitaalselt/
Marju Persidskaja
kohtunik




                                             3 (3)
