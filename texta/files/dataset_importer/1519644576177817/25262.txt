                                                                                1-15-10574




                           KOHTUOTSUS
                                EESTI VABARIIGI NIMEL

Kohus                          Viru Maakohus

Otsuse tegemise aeg ja koht    26. jaanuar 2016, Narva kohtumaja

Kriminaalasja number           1-15-10574 (15233000050)

Kohtunik                       Astrid Asi

Kohtuistungi sekretär          Jelena Muttonen

Tõlk                           Irina Ogurova

Kriminaalasi                   Sergei Sohhani süüdistuses KarS § 121 lg 2 p 2,3 järgi,
                               kokkuleppemenetluse korras
Prokurör                       Viru Ringkonnaprokuratuuri abiprokurör Sofja Hristoforova

Süüdistatav                    Sergei Sohhan
                               Elukoht: xxx; isikukood: 37906163711; määratlemata
                               kodakondsus; keskeriharidus; emakeel: vene keel; xxx
                               Kriminaalkorras karistamata.
                               Tõkendit ei ole kohaldatud.


Kaitsja                        Vandeadvokaadi vanemabi Igor Belugin

Kohtuistungi toimumise aeg     26.01.2016



RESOLUTSIOON

Tunnistada Sergei Sohhan süüdi KarS § 121 lg 2 p 2, 3 järgi ning mõista talle karistuseks 6
(kuus) kuud vangistust.

Vastavalt KarS § 73 lg-tele 1 ja 3 jätta mõistetud vangistus täitmisele pööramata
tingimusel, et Sergei Sohhan ei pane 2-aastase katseaja kestel toime uut tahtlikku kuritegu.

Katseaja alguseks lugeda 26.01.2016.

Mõista Sergei Sohhanilt riigituludesse välja menetluskulud: sundraha 645 (kuussada
nelikümmend viis) eurot, kaitsja Igor Belugini poolt kohtueelses menetluses osutatud

                                                                                           1
                                                                                      1-15-10574
õigusabi kulud 96 (üheksakümmend kuus) eurot ja kohtumenetluses osutatud õigusabi
kulud 24 (kakskümmend neli) eurot.

Määrata, et Sergei Sohhanil on õigus tasuda väljamõistetud menetluskulud (summas 765
eurot) osade kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700004207 ning
selgitus „Sergei Sohhan, 1-15-10574, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Sergei Sohhan on antud kohtu alla süüdistatuna KarS § 121 lg 2 p 2, 3 järgi selles, et 13.01.2015
kella 04.30 paiku, viibides alkoholijoobes korteris aadressil xxx provotseeris konflikti ema xxx.
Kui Sergei Sohhani isa xxx hakkas teda xxx eemale tirima, tekkis rüselus, mille käigus Vladimir
Sohhan kummardus ja sellel ajal lõi Sergei Sohhan talle jalaga vastu nina, tekkis verejooks,
füüsilist valu löögist tundis kannatanu hommikul; pärast rüselemist xxx järgnes Sergei Sohhan
xxx, kellel õnnestus korterist välja joosta ja trepimademel lõi Sergei Sohhan talle rusikaga vastu
vasakut kõrva, kannatanu kukkus löögist ja Sergei Sohhan jätkas löömist: lõi rusikate ja
jalgadega vastu pead, puusa ja käsi, tekitades sellega kannatanule füüsilist valu ja alalõua murru,
verejooksu vasakust kõrvast, peavigastuse.

Kooskõlas Sergei Sohhani, tema kaitsja Igor Belugini ja Viru Ringkonnaprokuratuuri Narva
osakonna abiprokuröri Sofja Hristoforova vahel 15.12.2015 sõlmitud kokkuleppega nõuab
prokurör kohtus süüdistatavale karistuseks KarS § 121 lg 2 p 2, 3 ettenähtud kuriteo
toimepanemise eest 6 kuud vangistust. Samuti palub prokurör kohaldada tema suhtes KarS § 73
sätteid ning mitte pöörata mõistetud karistust täitmisele, kui Sohhan ei pane kaheaastase katseaja
jooksul toime uut tahtlikku kuritegu.

Kohtuistungil avaldas Sergei Sohhan, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks ning kokkuleppe sõlmimisel
avaldas oma tõelist tahet.

Prokurör ja kaitsja toetasid sõlmitud kokkulepet.


Kohtu seisukoht


                                                                                                 2
                                                                                1-15-10574
Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Sergei Sohhani KarS
§ 121 lg 2 p 2, 3 järgi vastavalt sõlmitud kokkuleppele.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.


(allkirjastatud digitaalselt)

Astrid Asi
Kohtunik




                                                                                          3
