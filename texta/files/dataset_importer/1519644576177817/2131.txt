                         KOHTUMÄÄRUS
Kohus                              Tallinna Halduskohus
Kohtunik                           Reelika Lind
Määruse tegemise aeg ja koht       23. november 2016. a, Tallinn
Haldusasja number                  3-16-2276
Haldusasi                          A.N.i esialgse õiguskaitse taotlus isikliku täitmiskava
                                   täitmise peatamiseks
Menetlustoiming                    Esialgse õiguskaitse ja menetlusabi taotluste lahendamine

RESOLUTSIOON
1. Rahuldada A.N.i menetlusabi taotlus ja vabastada ta esialgse õiguskaitse taotluse
esitamisel riigilõivu 15 eurot tasumise kohustusest.
2.   Jätta A.N.i esialgse õiguskaitse taotlus läbi vaatamata.
3.   Saata määrus Rahandusministeeriumile.


EDASIKAEBAMISE KORD
Määruse resolutsiooni p 1 peale saab Rahandusministeerium esitada Tallinna Halduskohtu
kaudu määruskaebuse Tallinna Ringkonnakohtule 15 päeva jooksul määruse
kättetoimetamisest arvates (halduskohtumenetluse seadustiku (HKMS) § 119 lg 1, § 204 lg-d 1
ja 2).
Määruse resolutsiooni p 2 peale saab taotleja esitada määruskaebuse otse Tallinna
Ringkonnakohtule 15 päeva jooksul määruse kättetoimetamisest arvates (HKMS § 252 lg 7,
§ 204 lg 2).


ASJAOLUD
1. A.N. (taotleja) esitas 11.11.2016 Tallinna Halduskohtule esialgse õiguskaitse taotluse,
milles palub peatada individuaalse täitmiskava (ITK) täitmine ja teha uus ITK, et taotleja saaks
minna kooli ning omandada haridust ning vabaduses tööle asuda. Taotleja palub vabastada end
riigilõivu tasumise kohustusest, kuna tal ei ole raha juba 6 kuud.
2. Kohus jättis 15.11.2016 määrusega esialgse õiguskaitse taotluse käiguta ja andis tähtaja
puuduste kõrvaldamiseks. Taotlejal tuli teatada kohtule, kas ta on pöördunud vaidega vangla
poole ja kuidas tema vaie lahendati ning võimalusel esitada kohtule vanglale esitatud vaie ja
muud sellega seotud dokumendid.
3.   Taotleja teatas 17.11.2016 kohtule, et dokumendid on haldusasja nr 3-16-2111 juures.
                                                                                        3-16-2276

4. Kohus palus 21.11.2016 kohtunõudega Tallinna Vanglal teatada, kas taotleja on seoses uue
ITK koostamise sooviga Tallinna Vangla poole pöördunud, kas vastava pöördumise osas on
käimas vaidemenetlus, ning sellisel juhul esitada kohtule ka haldus- ja vaidemenetluse materjal.
5. Tallinna Vangla teatas 22.11.2016 kohtule, et taotleja ei ole vangla poole pöördunud uue
ITK koostamise sooviga ja pooleliolevaid menetlusi selles küsimuses ei ole.


KOHTU PÕHJENDUSED
Menetlusabi taotlus
6. Taotlejal tuleks HKMS § 104 lg 1 ja riigilõivuseaduse § 60 lg 6 alusel tasuda halduskohtule
esialgse õiguskaitse taotluse esitamisel riigilõivu 15 eurot.
7. Taotleja on taotlenud riigilõivu tasumisest vabastamist. Kohus küsis haldusasjas
nr 3-16-2084 Tallinna Vanglalt taotleja isikukonto väljavõtet perioodi 13.07.-13.11.2016 kohta.
Kohtule viidatud haldusasjas esitatud taotleja vanglasisese isikukonto väljavõttest perioodi
13.07.-13.11.2016 kohta nähtub, et kontol ei ole rahaliste vahendite liikumist toimunud ja konto
lõppjääk on 5 senti. Kohtu hinnangul on võimalik viidatud haldusasjas esitatud isikukonto
väljavõtet kasutada ka praeguses haldusasjas menetlusabi andmise otsustamisel. Kohus kogus
ka omal algatusel andmeid. Kinnistusraamatu alusel ei kuulu taotlejale ühtegi kinnistut ja
liiklusregistri andmetel ei kuulu taotlejale ühtegi sõidukit. Seega tuleb taotlejat HKMS § 112
lg 1 p-de 1 ja 2 alusel pidada maksejõuetuks nõutava riigilõivu tasumisel.
8. Kohus leiab, et taotleja majanduslikkuse seisu arvestades tuleb talle anda menetlusabi ja
vabastada ta esialgse õiguskaitse taotluse esitamisel riigilõivu tasumisest, et tagada tõhus
kohtulik kaitse kiireloomulise taotluse lahendamiseks.
Esialgse õiguskaitse taotlus
9. HKMS § 249 lg 1 kohaselt võib kohus kaebaja põhjendatud taotluse alusel või omal
algatusel teha igas menetlusstaadiumis määruse kaebaja õiguste esialgse kaitse kohta, kui
vastasel juhul võib kaebaja õiguste kaitse kohtuotsusega osutuda oluliselt raskendatuks või
võimatuks. Sama paragrahvi lõike 2 kohaselt võib esialgse õiguskaitse taotluse esitada
halduskohtule ka vaidemenetluse ajal.
10. Seega võib enne kaebusega kohtu poole pöördumist esitada esialgse õiguskaitse taotluse
üksnes juhul, kui käimas on vaidemenetlus või vaidemenetlus on läbitud ja kaebuse esitamise
tähtaeg ei ole möödunud (vt HKMS § 249 lg 4 p 1). Kohtule esitatud materjalidest nähtuvalt ei
ole taotleja vanglale uue ITK koostamise ehk kehtiva ITK muutmise taotlust esitanud. Seega
selles küsimuses vaidemenetlust ei toimu, mistõttu ei ole esialgse õiguskaitse taotluse esitamine
lubatav. Taotlejal tuleb esitada enne vanglale ITK muutmise taotlus. Kui vangla jätab taotluse
rahuldamata, tuleb taotlejal esitada selle peale vaie. Alles vaidemenetluse ajal on taotlejal õigus
pöörduda õiguskaitse taotlusega kohtu poole.
11. Eeltoodu alusel jätab kohus esialgse õiguskaitse taotluse läbi vaatamata (HKMS § 55 lg 2).


/allkirjastatud digitaalselt/
Reelika Lind
Kohtunik



                                                                                              2(2)
