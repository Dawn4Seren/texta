                                                                 Tsiviilasi nr 2-15-118674




                          KOHTUOTSUS
                              EESTI VABARIIGI NIMEL
                                TAGASELJAOTSUS

Kohus                             Tartu Maakohus
Kohtunik                          Lea Aavastik
Otsuse tegemise aeg ja koht       14. aprill 2016, Tartu Kohtumaja
Tsiviilasi                        Express Credit AS hagi Ülo Rummel vastu
                                  võla nõudes
Tsiviilasja hind                  584 eurot 48 senti
Menetlusosalised ja nende         hageja Express Credit AS, registrikood 12338141;
esindajad                         asukoht Rävala pst 8, 10143 Tallinn;
                                  hageja lepinguline esindaja Marie Tsine, Condor
                                  Inkasso OÜ, e-post marie@condorinkasso.ee;
                                  kostja Ülo Rummel, isikukood XXXX; tegelik
                                  elukoht teadmata.
                                  kirjalik menetlus, lihtmenetlus
Menetlus

RESOLUTSIOON
   1. Hagi rahuldada tagaseljaotsusega osaliselt.
   2. Välja mõista Ülo Rummelilt (Rummel) Express Credit AS kasuks 09.04.2015
      sõlmitud laenulepingu nr 20150409025 alusel tekkinud võlgnevus 383 (kolmsada
      kaheksakümmend kolm) eurot ja 33 senti, millest põhivõlgnevus on 300 eurot,
      intress 30.49 eurot, võla sissenõudmise kulu 10 eurot ja sissenõutavaks
      muutunud viivis (28.07.2015-20.10.2015 eest) 42.84 eurot.
   3. Välja mõista Ülo Rummelilt Express Credit AS kasuks viivis alates 21.10.2015
      põhinõudelt (300 eurot) kuni põhinõude täitmiseni 0,17% päevas.
   4. Jätta hagi rahuldamata võla sissenõudmisega seotud kulu 15 euro osas.
   5. Tunnistada tagaseljaotsus tagatiseta viivitamata täidetavaks.
Toimetada otsus kätte menetlusosalistele. Ülo Rummelile toimetada lahend kätte otsuse
väljavõtte avaldamisega Ametlikes Teadaannetes. Dokument loetakse avalikult
kättetoimetatuks 15 päeva möödumisel väljavõtte väljaandes Ametlikud Teadaanded
ilmumise päevast (TsMS § 317 lg 1 p 1, lg 3, lg 4 p 3, lg 5).
Menetluskulude jaotus ja kindlaksmääramine
   6. Jätta menetluskulud 96% ulatuses Ülo Rummeli kanda ja 4% ulatuses Express
      Credit AS kanda. Ülo Rummeli menetluskulud jätta tema enda kanda.
   7. Määrata tsiviilasjas nr 2-15-118674 Express Credit AS menetluskulude
      rahaliseks suuruseks 200 (kakssada) eurot, millest 125 eurot on riigilõiv ja 75
      eurot lepingulise esindaja kulud põhjendatud ja vajalikus ulatuses TsMS § 175
      lg 1 mõttes.
   8. Välja mõista Ülo Rummelilt Express Credit AS kasuks menetluskulude katteks
      192 (ükssada üheksakümmend kaks) eurot.
   9. Ülo Rummelil tasuda hüvitamisele kuuluvatelt menetluskuludelt käesoleva
      lahendi jõustumisest alates kuni täitmiseni viivist võlaõigusseaduse § 113 lg 1
      teises lauses ettenähtud ulatuses.
Kaja esitamine
Hagimaterjalid ja kirjaliku vastuse nõue on kostjale avalikult kätte toimetatud dokumendi
väljavõtte avaldamisega 02.03.2016 väljaandes Ametlikud Teadaanded. TsMS § 317 lg 1 p
1 ja lg 5 alusel loeb kohus hagimaterjalid kostjale avalikult kättetoimetatuks. Kostja, kellele
kohus andis kirjaliku vastuse esitamise tähtaja, ei ole tähtaegselt kohtule vastanud.
Kostja võib esitada Tartu Maakohtule tagaseljaotsuse peale kaja, kui tema tegevusetus, mis
oli tagaseljaotsuse tegemise aluseks, oli tingitud mõjuvast põhjusest. Kaja võib esitada
sõltumata mõjuva põhjuse olemasolust, kui hagi oli kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kaja võib esitada tagaseljaotsuse
kättetoimetamisest alates 30 päeva jooksul. Kajalt tasutakse riigilõivu asemel kautsjon.
Kautsjonina tasutakse summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1 500 eurot.

Menetlusabi taotlemisel peab menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaja.
Apellatsioonkaebuse esitamine

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel otsuse
avalikult teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima; vastasel juhul loetakse, et ta on nõus asja lahendamisega
kirjalikus menetluses.

Lihtmenetluse asjas esitatud apellatsioonkaebus võetakse Tartu Ringkonnakohtu
menetlusse üksnes juhul, kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt
ebaõigesti hinnatud tõendeid ja see võis oluliselt mõjutada lahendit.

Kirjeldav ja põhjendav osa

Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava ja
põhjendava osata.

Rahuldamata võla sissenõudmise kulu 15 euro osas märgib kohus järgmist. Hagiavalduse
kohaselt nõuab hageja kostjalt sissenõudekuluna üldtingimuste p 9.7. alusel lepingu
ülesütlemise teate eest 15 eurot. Kohus leiab, et kuna laenu tagastamise tähtpäev oli
08.07.2015, siis puudus hagejal alus edastada kostjale 27.07.2015 laenulepingu
ülesütlemise teade, mistõttu selles osas ei ole võla sissenõudmise kulu õiguslikult
põhjendatud.


                                                                                                  2
Menetluskulud

TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. Tulenevalt TsMS
§ 163 lg-st 1 kannavad pooled hagi osalise rahuldamise korral menetluskulud võrdsetes
osades, kui kohus ei jaota menetluskulusid võrdeliselt hagi rahuldamise ulatusega või ei
jäta menetluskulusid täielikult või osaliselt poolte endi kanda. Kuna kohus rahuldas hageja
nõude 96% ulatuses, jätab kohus menetluskulud 96% ulatuses kostja kanda. Maakohus
määrab menetluskulude rahalise suuruse kindlaks kohtuotsuses TsMS § 174 lg 2 järgi.

Hageja on enda menetluskuluks, mille hüvitamist ta kostjalt taotleb, märkinud tasutud
riigilõivu 125 eurot ja õigusabikulu 180 eurot.

Kohus, arvestades, et kohus rahuldab hagi tagaseljaotsusega eelmenetluses seetõttu, et
kostja ei vastanud määratud ajaks kohtule, leiab, et hageja põhjendatud ja vajalikud kulud
õigusabile ei saa olla suuremad kui 75 eurot. Kokku moodustavad hageja põhjendatud ja
vajalikud menetluskulud 200 eurot, millest kostjal tuleb menetluskulude jaotust arvestades
hüvitada 96% ehk 192 eurot.

Hageja on taotlenud, et kostja tasuks väljamõistetud menetluskuludelt viivist VÕS § 113
lg-s 1 sätestatud määras alates tagaseljaotsuse jõustumisest kuni täitmiseni. Kohus rahuldab
hageja taotluse.

Kostja menetluskulud jätab kohus kostja kanda. Arvestades asjaolu, et kostja ei ole
menetluses osalenud ega hagile vastanud, ei saa tal menetluskulusid tekkinud olla.


/digitaalselt allkirjastatud/
Kohtunik




                                                                                               3
