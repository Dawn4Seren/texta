                                KOHTUMÄÄRUS

 Kohus                               Pärnu Maakohus

 Kohtunik                            Lea Pavelson

 Määruse tegemise aeg ja koht        20. september 2016, Rapla

 Tsiviilasja number                  2-16-113583
 Tsiviilasi                          Egert Kuigo hagi Sander Kadastiku vastu võlgnevuse
                                     väljamõistmiseks
 Menetlusosalised     ja    nende Hageja Egert Kuigo (isikukood xxxxxxxxxxx, elukoht xxxxx
 esindajad                        xx-xx, xxxxx xxxxx), hageja lepinguline esindaja Birgit Jõgi
                                  (Themis Õigusbüroo, asukoht Roosikrantsi 23-5, 10119 Tallinn,
                                  e-post menetlus@themis.ee).
                                     Kostja Sander Kadastik (isikukood xxxxxxxxxxx, elukoht xxx
                                     xxxx, xxxxx xxxx, xxxxx xxxxx xxxxxxx, e-post xxx@xxx).
 Menetluse liik                      Kirjalik menetlus
 Menetlustoiming                     Menetluse lõpetamine kompromissi kinnitamisega


RESOLUTSIOON

Kinnitada Egert Kuigo esindaja Birgit Jõgi ja Sander Kadastiku vahel sõlmitud kompromissleping
järgmiselt:

1. Egert Kuigo esindaja Birgit Jõgi ja Sander Kadastik on kokku leppinud, et kuna Sander Kadastikule
   võimaldatakse tasuda võlg maksegraafikuna, siis lepitakse kokku uues võlasummas 600 eurot,
   mida Sander Kadastik kohustub tasuma nelja osamaksega alates 10.08.2016.a alljärgneva
   maksegraafiku alusel:

   Kuupäev            Osamakse eurodes
   10.08.2016              150
   10.09.2016              150
   10.10.2016              150
   10.11.2016              150
   kokku 600

2. Sander Kadastik kohustub võla osamaksed tasuma Themis Õigusbüroo Lõuna OÜ kontole
   EE022200221063906234 (Swedbank) või EE411010220251561223 (SEB Pank).
3. Sander Kadastik kohustub tasuma osamakse viivitamise korral viivist, mis on 0,3% päevas
   põhivõla summalt iga viivitatud päeva eest. Kui võlgnik on viivituses osamaksega vähemalt 15
   kalendripäeva, alustab avaldaja täitemenetlust võlgniku suhtes kogu võla ja viiviste tasumises
   pärast kokkuleppe ülesütlemist.

4. Sander Kadastik annab nõusoleku tema poolt võlausaldajale avaldatud isikuandmete (võlgniku
   nimi, isikukood ja võlasumma) edastamiseks Egert Kuigo poolt AS-ile Krediidiinfo (isikuandmete
   vastutav töötleja) avaldamiseks maksehäireregistris. AS-ile Krediidiinfo Sander Kadastiku
   isikuandmete edastamise õigus tekib juhul, kui Sander Kadastikul on täitmata käesolevast
   kokkuleppest tulenev rahaline kohustus Egert Kuigo ees. Taolise olukorrana mõistavad Egert
   Kuigo esindaja Birgit Jõgi ja Sander Kadastik situatsiooni, kus Sander Kadastiku võlgnevus Egert
   Kuigo ees ületab 32 eurot ja võlgnevus on eksisteerinud vähemalt 40 päeva. Sander Kuigo
   isikuandmete AS-i Krediidiinfo poolt töötlemise tingimustest edastamise alustest saab Sander
   Kuigo lähemat teavet veebilehelt www.krediidiinfo.ee.

Lõpetada menetlus Egert Kuigo hagis ja Sander Kadastiku vastu võlgnevuse väljamõistmiseks.

Tagastada Eesti Vabariigil Themis Õigusbüroo OÜ arvelduskontole nr EE442200221061439253 pool
menetluses tasutud riigilõivust, s.o 22,50 eurot. Egert Kuigo tasus 28.06.2016 maksekäsu
kiirmenetluses riigilõivu 45 eurot Rahandusministeeriumi arvelduskontole.

Edasikaebamise kord

Määruse peale võib esitada määruskaebuse Tallinna Ringkonnakohtule kirjalikult Pärnu Maakohtu
Rapla kohtumaja kaudu 15 päeva jooksul määruse kättetoimetamisest alates.

Asjaolud

Egert Kuigo esitas 28.06.2016 Pärnu Maakohtule maksekäsu kiirmenetluse avalduse võlgnikult Sander
Kadastikult 450 euro saamiseks ning menetluskulude hüvitamiseks. 7.07.2016 koostas kohus
võlgnikule makseettepaneku. 22.07.2016 esitasid avaldaja esindaja ja võlgnik kohtule kinnitamiseks
kompromisslepingu. Pooled paluvad kohtul kinnitada kompromiss ning tagastada pool tasutud
riigilõivust. Pärnu Maakohus lõpetas 27.07.2016 maksekäsu kiirmenetlus ja andis Egert Kuigo nõude
Sander Kadastiku vastu 450 euro saamiseks üle Tartu Maakohtule menetluse jätkamiseks
hagimenetluses. 15.08.2016 keeldus Tartu Maakohus menetlusse võtmast Egert Kuigo Hagi Sander
Kadastiku vastu võla väljamõistmiseks ja saatis tsiviilasja nr 2-16-113583 kohtualluvuse järgi
lahendamiseks Pärnu Maakohtu Rapla kohtumajale.

Maakohtu põhjendused

Tsiviilkohtumenetluse seadustiku (TsMS) § 486 lg 1 sätestab, et makseettepaneku koostanud kohus
annab asja hagimenetluses menetlemiseks üle maksekäsu kiirmenetluse avalduses nimetatud kohtule
või poolte ühises taotluses nimetatud kohtule, kui avaldaja ja võlgnik on enne maksekäsu tegemist
esitanud kohtule kirjaliku kompromissilepingu.

TsMS § 486 lg 4 sätestab, et kohus menetleb kompromissilepingut käesoleva seadustiku §-des 430 ja
431 sätestatu kohaselt enne asja hagimenetluses menetlemise alustamist.

TsMS § 428 lg 1 p 4 sätestab, et kohus lõpetab menetluse otsust tegemata, kui pooled on sõlminud
kompromissi ja kohus kinnitab selle.

                                                                                                 2
TsMS § 430 lg 1 sätestab, et pooled võivad menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused.

Kohus leiab, et kompromiss kuulub kinnitamisele, kuna see ei ole vastuolus heade kommetega või
seadusega ega riku olulist avalikku huvi ning kompromissi on võimalik täita. TsMS §-de 428 lg 1 p 4
ja 430 sätete alusel kohus kinnitab kompromissi ja lõpetab asjas menetluse.

Menetluskulude jaotus

TsMS § 168 lg 3 sätestab, et kompromissi sõlmimise korral kannavad pooled oma menetluskulud ise,
kui nad ei ole kokku leppinud teisiti.

Hagejale kuulub tagastamisele ½ riigilõivust, s.o 22,50 eurot TsMS § 150 lg 2 p 1 alusel, kuna pooled
sõlmisid kompromissi. Hageja on kohtule esitanud taotluse tagastada ½ riigilõivust summas 22,50
eurot Themis Õigusbüroo OÜ arvelduskontole nr EE442200221061439253.

(allkirjastatud digitaalselt)


Lea Pavelson
kohtunik




                                                                                                   3
