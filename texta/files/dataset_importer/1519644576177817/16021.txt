                 KOHTUMÄÄRUS
Kohus                         Viru Maakohus

Määruse tegemise aeg          10.05.2016
                              Jõhvi kohtumaja
ja koht

Kohtuasja number              1-11-12981

Kohtunik                      Anne PALMISTE

Kohtuistungi sekretär         Jane VÄLI

Tõlk                          Valentina MICHELSON – IPBÜKER

Asja läbivaatamise            09.05.2016
kuupäev
                              Harku ja Murru Vangla materjalid Viktor
Kohtuasi                      GRIGORJEVI vangistusest tingimisi enne tähtaega
                              vabastamiseks
                              Viktor GRIGORJEV
                              sünd.      03.01.1942,     isikukood      34201030239,
Süüdimõistetu
                              kodakondsuseta, elukoht puudub, töökoht puudub
                              Karistuse kandmise algus 15.08.2011 ja lõpp 15.08.2018
                              Jätta Viktor GRIGORJEV vangistusest tingimisi
                              enne tähtaega vabastamata.
RESOLUTSIOON                  Kohtumäärusele on õigus esitada määruskaebus
                              Viru Maakohtule 15 päeva jooksul alates päevast,
                              mil isik sai vaidlustatavast kohtumäärusest teada
                              või pidi teada saama.
Asjaolud

Harku ja Murru Vangla esitas 12.04.2016 Viru Maakohtule materjalid kinnipeetav
Viktor Grigorjevi vangistusest tingimisi enne tähtaega vabastamiseks.

Viktor Grigorjev on süüdi tunnistatud Harju Maakohtu 07.03.2012 otsusega
Karistusseadustiku (KarS) §25 lg.2 - §114 p.4 järgi ning karistatud vangistusega 7
aastat alates 15.08.2011.

Harku ja Murru Vangla iseloomustusest nähtub, et kinnipeetaval kehtivad
distsiplinaarkaristused puuduvad. Kinnipeetav on kriminaalkorras karistatud kolm
korda, reaalset vangistust kannab teist korda. Kuritegude dünaamika ei ole muutunud,
kõik on toime pandud lähedaste inimeste vastu alkoholijoobes. Vangistuses on

                                                                                   1
kinnipeetav osalenud programmides Igapäevane valik ja Tee. Vabaduses puudub
kinnipeetaval elukoht. xxx vastus kohaselt on neil võimalik pakkuda voodikohta
majutusüksuses kuni septembrini 2016, siis see koht suletakse. Kinnipeetaval on
põhiharidus, omandatud elekter-keevitaja eriala ning vangistuses õmbleja eriala,
riigikeelt kinnipeetav ei valda. Vabaduses oli kinnipeetaval kindel sissetulek xxx
näol, võlgnevused tekkisid vangistuse ajal. Täitmata rahalised kohustused ja raha
vabanemisfondis puuduvad. Kinnipeetava lähedaseks on kasupoeg, kellega kontakt
puudub. Kinnipeetava käitumine on olnud impulsiivne. Kinnipeetav tarvitas alkoholi
koos kasupojaga, alkoholijoobes võis käituda ettearvamatult ja agressiivselt. Vestluses
ametnikega on viisakas, leiab erinevaid eneseõigustusi, kuid siiski kahetseb tehtut.
Kinnipeetava tulevikuplaanid on ebamäärased, loodab hakkama saada üksi
sotsiaalpinnal. Kinnipeetava enesehinnang on keskmine, loodab teiste abile.
Meditsiiniosakonna     hinnangul    on    alkoholisõltuvus  olnud    psühhiaatriliseks
probleemiks. Kinnipeetav on konkreetsele isikule ohtlik ja avalikkusele kõrgohtlik.
Uue kuriteo toimepanemise tõenäosus 2 aasta jooksul on 17%, vägivaldse kuriteo
toimepanemise tõenäosus on 23%. Harku ja Murru Vangla ei toeta kinnipeetava
vabastamist vangistusest tingimisi enne tähtaega.

Kriminaalhooldaja oma kirjalikus arvamuses märgib, et kinnipeetav suhtleb
kasupojaga, kuid kriminaalhooldusametnik viimasega vestelda ei saanud, kuna ta ei
olnud kättesaadav. Vabanemise korral on xxx linnal võimalik pakkuda kinnipeetavale
voodikohta majutusüksuses, see koht on ajutine ja võimalik kuni septembri lõpuni.
Kinnipeetaval puuduvad elu- ja töökoht ning sotsiaalvõrgustik. Varasemalt oli
kinnipeetav karistatud vangistusega tingimisi koos käitumiskontrolli nõuete täitmisega.
Kinnipeetav ei ilmunud kordagi kriminaalhooldusametniku vastuvõtule. Peale
erakorralise ettekande esitamist kuulutati kinnipeetav tagaotsitavaks ja vahistati.


Maakohtu istung

Kinnipeetav Viktor Grigorjev seletas maakohtu istungil, et asub elama xxx poolt
pakutavasse sotsiaalmajja ning lootis, et leiab xxx ka töö.

Prokuröri abi Jaanika Kõrgmaa maakohtu istungile ei ilmunud, oma kirjalikus
seisukohas ta kinnipeetava vabastamist vangistusest tingimisi enne tähtaega ei
toetanud.


Maakohtu määruse põhjendused

Maakohus, tutvunud asja materjalidega ja ära kuulanud menetlusosalised, leidis, et
taotlus ei ole põhjendatud ja ei kuulu rahuldamisele.

Vastavalt Karistusseadustiku §76 lg.4 katseajaga tingimisi enne tähtaega vangistusest
vabastamise otsustamisel arvestab kohus kuriteo toimepanemise asjaolusid,
süüdimõistetu isikut, varasemat elukäiku ning käitumist karistuse kandmise ajal,
samuti tema elutingimusi ja neid tagajärgi, mida võib süüdimõistetule kaasa tuua
tingimisi enne tähtaega karistusest vabastamine.

Käesoleva asja materjalidest nähtub, et kinnipeetav on kriminaalkorras karistatud
kolm korda, reaalset vangistust kannab teist korda. Käesoleval ajal kannab

                                                                                     2
kinnipeetav karistust mõrva katse eest. Nimetatud kuritegu oli toime pandud ajal, mil
tema suhtes oli kustumata karistus tapmise eest. Maakohus leiab, et vabastades antud
kinnipeetava vangistusest tingimisi enne tähtaega, saab ühiskonna õiglustunne oluliselt
riivatud. Tegemist on kinnipeetavaga, kes on järjest toime pannud rasked
isikuvastased kuriteod, mis väärivad rangelt ühiskonna hukkamõistu ning mille puhul
on karistuse lõpuni ärakandmine eeldatav.

Vabaduses puudub kinnipeetaval alaline ja kindel elukoht. Kriminaalhooldusametniku
kirjalikust arvamusest nähtub, et xxx on kinnipeetavale vabastamise korral valmis
pakkuma tasulist voodikohta majutusüksuses, kuid tegemist on ajutise elamispinnaga
kuni septembri lõpuni 2016. Kus ja mis tingimistel seda teenust jätkatakse, ei ole
käesoleval ajal teada. Seega puuduvad andmed ka selle kohta, kas kinnipeetaval üldse
peale septembrit on olemas elukoht. Kuna kriminaalhoolduse ja käitumiskontrolli üks
nõuetest on alalises elukohas elamise nõue, siis alalise elukoha puudumisel ei ole
kriminaalhoolduse teostamine võimalik. Kriminaalhoolduse teostamise võimatus
välistab aga vangistusest tingimisi ennetähtaegse vabastamise.

Vabaduses puudub kinnipeetaval garanteeritud töökoht. Kinnipeetava lootus maakohtu
istungil koheselt mingi töö leidmise osas ei ole eluliselt usutav. Arvestada tuleb ka
seda, et elamispinna eest tuleb koheselt tasuda.

Vabaduses puudub kinnipeetaval toetav lähedaste sotsiaalvõrgustik.

Positiivseteks asjaoludeks loeb maakohus käesolevas asjas sotsiaalprogrammide
läbimise ja distsiplinaarkaristuste puudumise, kuid leiab, et vaid neil alustel ei ole
kinnipeetava vabastamine vangistusest tingimisi enne tähtaega põhjendatud.

Ülaltoodu alusel jätab maakohus kinnipeetava vangistusest tingimisi enne tähtaega
vabastamata.

Maakohus lähtus määruse tegemisel eeltoodust ja juhindus Karistusseadustiku §76
ning Kriminaalmenetluse seadustiku §426, §383, §384 ja §387.




(allkirjastatud digitaalselt)
Anne PALMISTE
kohtunik




                                                                                     3
