                                                                                         1

                                                                      Väärteoasi nr 4-16-48




                           KOHTUMÄÄRUS

Kohus                              Viru Maakohus

Määruse tegemise aeg ja koht      01.02.2016, Rakvere kohtumaja

Väärteoasja number                 4-16-48

Kohtunik                           Heli Väinaste

Kohtuistungi sekretär              Enjar Malm


Taotlus                           Politsei- ja Piirivalveameti Ida prefektuuri taotlus
                                  Jaan Rätsep’ale väärteoasjas nr: 2590,12,005698
                                  määratud rahatrahvi maksmata jäägi asendamiseks
                                  arestiga

Asja läbivaatamise kuupäev         01.02.2016


Resolutsioon

Jätta rahuldamata Politsei- ja Piirivalveameti (registrikood 70008747 Pärnu mnt 139, 15028
Tallinn) Ida prefektuuri taotlus 05.01.2016 Politsei- ja Piirivalveameti Ida prefektuuri
korrakaitsebüroo Rakvere politseijaoskonna patrullteenistuse teenistuse vanema Margo Kuke
otsusega 20.11.2012 väärteoasjas nr: 2590,12,005698 JAAN RÄTSEP’ale (isikukood
39208205238, e-post: xxxx) liiklusseaduse § 201 lg 2 alusel määratud rahatrahvi 100
trahviühiku ulatuses, s.o 400 eurot maksmata jäägi 383,43 eurot asendamiseks arestiga.

Määruse väljatrükk saata teadmiseks Jaan Rätsep’ale, Politsei- ja Piirivalveameti Ida
prefektuurile ja Jõhvi kohtutäiturile Kristel Maalman’ile.


Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.
ASJAOLUD JA KOHTUMÄÄRUSE PÕHJENDUSED
                                                                                             2



Politsei- ja Piirivalveameti Ida prefektuur esitas 05.01.2016 Viru Maakohtu Rakvere
kohtumajale taotluse ühes lisadega Jaan Rätsepale väärteoasjas nr: 2590,12,005698 määratud
rahatrahvi maksmata jäägi asendamiseks arestiga.

Politsei- ja Piirivalveameti Ida prefektuuri korrakaitsebüroo Rakvere politseijaoskonna
patrullteenistuse teenistuse vanema Margo Kuke otsusega 20.11.2012 väärteoasjas nr:
2590,12,005698 määrati Jaan Rätsepale liiklusseaduse § 201 lg 2 alusel karistuseks rahatrahv
100 trahviühiku ulatuses, s.o 400 eurot ja liiklusseaduse § 232 alusel karistuseks rahatrahv 25
trahviühiku ulatuses, s.o 100 eurot. Kohtuvälise menetleja lahend rahatrahvi määramise kohta
jõustus 06.12.2012. Jaan Rätsep on talle määratud rahatrahvist tasunud 116,57 eurot. Kuna
Jaan Rätsep ei tasunud rahatrahvi õigeaegselt ja vabatahtlikult, alustas Jõhvi kohtutäitur
Kristel Maalman tema suhtes 09.01.2013 väärteoasjas nr: 2590,12,005698 täitemenetluse nr
095/2013/162. Täitmisteade on võlgnikule kätte toimetatud 24.02.2013. Kohtutäitur on
täitemenetluse jooksul teinud järgmiseid täitetoiminguid: korduvad registripäringud vara ja
sissetulekute kohta, pangakontode arestid, töötasu arest. Kohtutäitur on kontrollinud võlgniku
vara olemasolu ning talle teadaolevatel andmetel puudub võlgnikul vara või ei ole selle
väärtus küllaldane, et katta vara realiseerimisega tekkivaid kulusid. 11.11.2015 palus
kohtutäitur Kristel Maalman sissenõudjale saadetud avalduses otsustada rahatrahvi jäägi
asendamine.

Sissenõudja Politsei- ja Piirivalveameti Ida prefektuur juhindus kohtule taotluse esitamisel
TMS §-st 201 lg-st 1, mille kohaselt rahatrahvi asendamist arestiga taotleb kohtult
sissenõudja.

31.01.2016 teatas Jaan Rätsep kohtule e-kirja teel, et maksis ära oma trahvi summa, mille üle
oleks pidanud olema kohtuistung 01.02.2016.

Sissenõudja Politsei- ja Piirivalveameti Ida prefektuur teatas kohtule oma e-kirjas 01.02.2016,
et Jaan Rätsep on väärteoasjas nr: 2590,12,005698 nende andmetel 29.01.2016 tasunud
rahatrahvi summas 383,43 eurot.

VTMS § 211 lg 3 sätestab, et kui süüdlane on enne asendusaresti kohaldamist rahatrahvi
tasunud, teeb maakohus määruse, milles jätab sissenõudja avalduse rahatrahvi asendamise
kohta arestiga rahuldamata.

Lähtudes eeltoodust ja juhindudes VTMS § 211 lg 3 tuleb sissenõudja Politsei- ja
Piirivalveameti Ida prefektuuri taotlus 05.01.2016 Politsei- ja Piirivalveameti Ida prefektuuri
korrakaitsebüroo Rakvere politseijaoskonna patrullteenistuse teenistuse vanema Margo Kuke
otsusega 20.11.2012 väärteoasjas nr: 2590,12,005698 Jaan Rätsepale liiklusseaduse § 201 lg 2
alusel määratud rahatrahvi 100 trahviühiku ulatuses, s.o 400 eurot maksmata jäägi 383,43
eurot asendamiseks arestiga jätta rahuldamata, sest rahatrahvi maksmata jääk on enne
asendusaresti kohaldamist tasutud.

/allkirjastatud digitaalselt/

Heli Väinaste
Kohtunik
