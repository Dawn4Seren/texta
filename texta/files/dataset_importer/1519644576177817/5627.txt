                            KOHTUMÄÄRUS
Kohus                                Harju Maakohus, Kentmanni kohtumaja
Kohtunik                             Marget Henriksen
Kohtujurist                          Diana Endoja
Määruse tegemise aeg ja koht         05. oktoober 2016, Tallinn
Tsiviilasja number                   2-15-15972
Tsiviilasi                           XXXX hagi XXXX vastu võlgnevuse nõudes
Menetlustoiming                      Kaja menetlusse võtmisest keeldumine
Menetlusosalised ja nende            Hageja: XXXX(IKXXXX; elukoht: XXXX; e-post:
esindajad                            XXXX)
                                     Kostja: XXXX(IKXXXX; elukoht: XXXX; e-post:
                                     XXXX)
RESOLUTSIOON
   1. Keelduda XXXX01.07.2016 kaja tsiviilasjas nr 2-15-15972 menetlusse võtmisest.
   2. Tagastada kostjale 28.06.2016            tsiviilasjas   tasutud   kautsjon    50   eurot
      kohtumääruse jõustumisel.
Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 15 päeva jooksul määruse kättetoimetamisest.
Asjaolud ja menetluse käik
XXXX esitas 26.10.2015 Harju Maakohtule hagi XXXX vastu võlgnevuse nõudes.
20.11.2015 kohtumäärusega võttis Harju Maakohus hagi menetlusse ning teatas hagiavalduse
menetlusse võtmisest menetlusosalistele. Kohus toimetas kostjale kätte hagiavalduse ärakirja
koos selle lisadega ja kohustas kostjat esitama kohtule kirjaliku vastuse tema vastu esitatud
hagile 20 päeva jooksul menetlusdokumentide kättetoimetamisest.
Tsiviilasja materjalide järgi on kostja kohtule kinnitanud hagiavalduse ja tsiviilasja menetlusse
võtmise kohtumääruse kättesaamist 15.04.2016. Kohtule tähtaegselt vastust ei esitatud.
31.05.2016 rahuldas kohus tsiviilkohtumenetluse seadustiku (TsMS) § 407 lg 1 alusel hagi
tagaseljaotsusega.
01.07.2016 esitas kostja kohtule avalduse tsiviilasjas nr 2-15-15972 menetluse taastamiseks.
22.07.2016 kohtumäärusega jättis kohus kaja käiguta ja andis avaldajale aega 14 päeva
määruse kättetoimetamisest alates, kohtumääruses osundatud puuduste likvideerimiseks.
Kohus hoiatas kostjat tsiviilkohtumenetluse seadustiku (TsMS) § 340ˡ lg 2 sätestatud
tagajärgede eest.



                                                                                                 1
Kostjale on 22.07.2016 kohtumäärus kätte toimetatud 22.08.2016, kostja ei ole kohtumääruses
osundatud puuduseid tähtaegselt kõrvaldanud.
Vastavalt TsMS § 340ˡ lg-le 1 ja 2 kui menetlusosalise esitatud avaldus, taotlus, vastuväide või
kaebus ei vasta vorminõuetele või on esitatud muude puudustega, mida saab kõrvaldada, muu
hulgas kui tasumata on riigilõiv või kautsjon, määrab kohus tähtaja puuduste kõrvaldamiseks ja
jätab menetlusdokumendi seniks käiguta. Kui kohtu määratud tähtpäevaks puudusi ei
kõrvaldata, jäetakse avaldus, taotlus või kaebus menetlusse võtmata ja tagastatakse, juba
menetlusse võetud avaldus, taotlus või kaebus aga jäetakse läbi vaatamata.
TsMS § 149 lg 3 kohaselt enne kautsjoni tasumist ei tehta kautsjoniga seotud
menetlustoiminguid. Avaldajale määratakse tähtaeg kautsjoni tasumiseks ja kautsjoni
tähtpäevaks tasumata jätmise korral jäetakse avaldus menetlusse võtmata.
Kohus selgitas 22.07.2016 kohtumääruses kostjale, et TsMS § 415 lg 1 ja TsMS § 416 lg 1 p 3
kohaselt tuleb kohtule esitada asjaolu, mis takistas kostjal hagile vastamast ja sellest teatamast
ning selle põhistus, välja arvatud juhul, kui kaja esitamiseks ei ole mõjuv põhjus vajalik. TsMS
§ 416 lg 2 kohaselt tuleb kajale lisada kõik asja ettevalmistamise lõpuleviimiseks vajalik.
Lisaks juhtis kohus kostja tähelepanu, et TsMS § 142 lg 1 kohaselt tasutakse kajalt riigilõivu
asemel kautsjon. TsMS § 142 lg 2 kohaselt tasutakse kaja avalduse kautsjonina summa, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
1500 eurot. Tsiviilasja materjalide järgi on antud tsiviilasjas hagi hinnaks 16 560 eurot, sellest
pool on 8280 eurot. RLS § 57 lg 1 lisa tabel 1 kohaselt tuleb hagihinna 8280 euro puhul tasuda
riigilõiv 500 eurot. Avaldaja on kaja esitamisel tasunud 50 eurot, seega tuli kostjal täiendavalt
tasuda 450 eurot.
Arvestades, et kostja ei kõrvaldanud 22.07.2016 kohtumääruses osundatud puuduseid
tähtaegselt, peab kohus põhjendatuks keelduda TsMS § 149 lg 3 ja TsMS § 340ˡ lg 2 alusel
kostja 01.07.2016 kaja menetlusse võtmisest.
TsMS § 149 lg 5 kohaselt tagastatakse kautsjon juhul, kui avaldus jäetakse menetlusse võtmata.
TsMS § 149 lg 9 kohaselt lõpeb kautsjoni tagastamise nõue kahe aasta möödumisel selle aasta
lõpust, millal kautsjon tasuti, kuid mitte enne menetluse jõustunud lahendiga lõppemist.
TsMS § 149 lg 5 alusel tagastab kohus kostjale kautsjoni 50 eurot.
/allkirjastatud digitaalselt/
Marget Henriksen
kohtunik




                                                                                                2
