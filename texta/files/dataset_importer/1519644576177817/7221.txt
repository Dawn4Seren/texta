                                                                  Kriminaalasi nr. 1-16-6751




                            KOHTUOTSUS
                                  EESTI VABARIIGI NIMEL


14.septembril 2016.a. Tallinnas
Harju Maakohus koosseisus
kohtunik              Margot Mikler
sekretär              Moonika Rubizova juuresolekul
abiprokurör           Grete Vahtra
kaitsja               Silver Reinsaar osavõtul
arutas kokkuleppemenetluse korras avalikul kohtuistungil kriminaalasja

Oskar
Ik XXXX, EV kodanik, põhiharidusega, emakeel – eesti keel, õpib XXXX, elukoht: XXXX,
varem kriminaalkorras karistamata, kehtivaid väärteokaristusi üks, tõkend – elukohast lahkumise
keeld

süüdistuses KarS § 184 lg 2 p 1 järgi.

Kriminaalasja kohtulikul uurimisel kohus

                                            tuvastas

Oskar´i süüdistatakse selles, et tema vahendas eeluurimisel tuvastamata ajast alates kuni
05.04.2016.a     ebaseaduslikult     isikute  grupis    koos      XXXX     narkootilise aine
metüleendioksümetamfetamiini (MDMA) sisaldusega tablettide edasiandmist suures koguses (s.o
koguses, millest piisab narkojoobe tekitamiseks vähemalt 10-le inimesele).

Nii tema koos XXXX, kes omades Tallinnas kontakte isikute osa, kelle käest oli võimalik
omandada suures koguses narkootilise aine MDMA sisaldusega tablette ning samuti omades
Tallinnas kontakte isikute osas, kes soovivad hankida narkootilise aine sisaldusega tablette suures
koguses, omandas ja vahendas eeluurimisel täpsemalt tuvastamata ajast alates kuni 05.04.2016.a
ebaseaduslikult isikute grupis koos XXXX XXXX ja XXXX Tallinnas, Harku järve äärses parklas
eeluurimisel täpsemalt tuvastamata ajal, kuid mitte hiljem kui 05.04.2016.a kell 20.07-ni ja
tuvastamata isikult suures koguses, s.o umbes 450 narkootilise aine MDMA sisaldusega ecstasy
tabletti, mille XXXX andis vastavalt omavahelisele kokkuleppele Oskari ja XXXX edasi
Tallinnas, Harku järve piirkonnas 05.04.2016.a XXXX.

Samuti tema vahendas 02.04.2016.a kolm narkootilise aine ecstasy tableti edasiandmist XXXX,
mis seisnes selles, et tema helistas XXXX, et selgitada välja, kas XXXX on MDMA sisaldusega
ecstasy tablette müüa ning saades jaatava vastuse, leppis kindlaksmääratud kohas kokku
kohtumise XXXX ja XXXXvahel, kus toimus MDMA sisaldusega ecstasy tablettide üleandmine.

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste ja
psühhotroopsete ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.
Metüleendioksümetamfetamiin (MDMA) kuulub narkootiliste ja psühhotroopsete ainete ning
nende lähteainete seaduse § 3¹ lõike 1 ja § 4 lõike 15 alusel kehtestatud ja sotsiaalministri
18.05.2005.a määrusega nr 73 vastu võetud „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse
tingimused ja kord ning narkootiliste ja psühhotroopsete ainete nimekirjad“ lisa 1 narkootiliste ja
psühhotroopsete ainete ja ainerühmade I nimekirja.

Narkootiliste ja psühhotroopsete ainete ning nende lähteainete seaduse § 3ˡ lg 3 järgi on
narkootilise aine suureks koguseks aine kogus, millest piisab narkojoobe tekitamiseks vähemalt
kümnele inimesele. EKEI kohtutoksikoloogiaeksperdi vastusest järelepärimisele nähtuvalt piisab
kümnele inimesele narkojoobe tekitamiseks metüleendioksümetamfetamiini (MDMA) puhul
keskmiselt 1,4 grammist.

Seega suures koguses narkootilise aine ebaseadusliku käitlemisega grupis pani Oskar toime
KarS § 184 lg 2 p 1 järgi kvalifitseeritava kuriteo.

Juhindudes KrMS § 245 sätetest on abiprokurör Grete Vahtra, süüdistatav Oskar ja tema kaitsja
Silver Reinsaar käesolevas kriminaalasjas sõlminud kokkuleppe selles, et abiprokurör taotleb
kohtus KarS § 184 lg 2 p 1 ettenähtud kuriteo toimepanemise eest Oskar´ile karistuseks 3 aastat
vangistust.
KarS § 68 lg 1 alusel lugeda eelvangistuses viibitud aeg 15.04.2016.a - 16.04.2016.a, s.o 2 päeva
vangistust karistusaja hulka ja lõplikuks kandmisele kuuluvaks karistuseks mõista 2 (kaks) aastat
11 (üksteist) kuud 28 (kakskümmend kaheksa) päeva vangistust.
KarS § 74 lg-te 1,3 alusel määrata, et mõistetud vangistust ei pöörata täitmisele, kui Oskar ei pane
3 (kolme) aasta pikkuse katseaja jooksul toime uut kuritegu ja täidab elukohajärgse
kriminaalhooldusosakonna kriminaalhooldaja järelevalve all talle KarS §-s 75 lg 1 p 1-6 sätestatud
käitumiskontrolli ajaks pandud kontrollnõudeid, mille kohaselt kohustub:
    - elama kohtu määratud alalises elukohas ( XXXX);
    - ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    - alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    - saama kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui 15 päevaks;
    - saama kriminaalhooldusametnikult eelneva loa elu-, töö- või õppimiskoha vahetamiseks;
    - saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.
KarS § 75 lg 2 p 2¹ ja 7 alusel kohustada Oskar´il käitumiskontrolli ajal mitte omama või tarvitama
narkootilisi või psühhotroopseid aineid ning mitte suhtlema talle teadaolevalt narkootilisi aineid
omavate ja tarvitavate isikutega või narkootiliste ainete ebaseadusliku käitlemise eest
süüdimõistetud isikutega (v.a lähisugulased).

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta, kaitsja ja abiprokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Oskar temale KarS § 184
lg 2 p 1 järgi ettenähtud kuriteo toimepanemises esitatud süüdistuses süüdimõistmisele ja temale
tuleb määrata karistus sõlmitud kokkuleppe kohaselt.

                                                 2
Konfiskeerimine
Juhindudes KarS § 184 lg 5 p-st 2 ja 83² lg-st 1 konfiskeerida kohtuotsusega Harju Maakohtu
Liivalaia kohtumaja määruse alusel arestitud Oskarile kuuluv vara, s.o sularaha summas 50 eurot,
mis on kantud Politsei- ja Piirivalveameti tagatiskontole nr EE701700017001577198.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt,
seega kuulub Oskar´ilt KrMS § 175 lg 1 p 9, § 179 lg 1 p 1 sätetest lähtuvalt väljamõistmisele I
astme kuriteos süüdimõistmisega kaasnev sundraha 2,5 palga alammääras, s.o. 300 eurot.
Vastavalt KrMS § 180 lg 3 alusel jätta sundraha summas 775 eurot riigi kanda.

Vastavalt KrMS § 180 lg 3 kohaselt tuleb kaitsjatasu summas 336 eurot jätta riigi kanda.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. Kohus leiab, et menetluskulude tasumiseks võib
süüdistatavatele anda maksimumaja 12 kuud ning menetluskulud kokku summas 300 eurot tuleb
tasuda igakuiste maksetena alates kohtuotsuse jõustumisest.

Vastavalt KrMS § 188 alusel alaealise Oskar´il vajalike vahendite puudumisel tuleb
menetluskulud välja mõista tema seaduslikult esindajalt, s.o. XXXX( XXXX).

Asitõendid
   - DVD jälitustoimingute käigus kogutud teabega asub kriminaalasja materjalide juures –
       peale kohtuotsuse jõustumist jätta kriminaalasja juurde.

Juhindudes KrMS § 173 lg 1 p 1; § 175 lg 1 p 4,9; § 179 lg 1 p 1, § 248 lg 1 p 5, 249; § 311; §
312; § 313; § 315, KarS § 68 lg 1, § 74 lg 1,3, § 75 lg 1 p 1 – 6, § 75 lg 2 p 2¹ ja 7, § 78 p 1, § 184
lg 5 p-st 2 ja 83² lg-st 1 kohus:
                                            otsustas

Süüdi tunnistada Oskar KarS § 184 lg 2 p 1 järgi ja mõista karistuseks 3 aastat vangistust;

KarS § 68 lg 1 alusel arvata Oskar´il eelvangistuses viibitud aeg 15.04.2016.a - 16.04.2016.a, s.o
2 päeva vangistust karistusaja hulka ja lõplikuks kandmisele kuuluvaks karistuseks mõista 2 (kaks)
aastat 11 (üksteist) kuud 28 (kakskümmend kaheksa) päeva vangistust.

KarS § 74 lg 1 ja 3 alusel jätta vangistus Oskar´i suhtes tingimuslikult kohaldamata ning määrata,
et mõistetud karistust ei pöörata täitmisele, kui Oskar ei pane 3 (kolme) aasta pikkuse katseaja
jooksul toime uut kuritegu ja täidab KarS § 75 lg 1 p 1-6 sätestatud käitumiskontrolli ajaks pandud
kontrollnõudeid:

   -   elama kohtu määratud alalises elukohas ( XXXX);
   -   ilmuma kriminaalhooldaja määratud ajavahemike järel kriminaalhooldusosakonda
       registreerimisele;
   -   alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
                                                  3
   -   saama kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui 15 päevaks;
   -   saama kriminaalhooldusametnikult eelneva loa elu-, töö- või õppimiskoha vahetamiseks;
   -   saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

KarS § 75 lg 2 p 2¹ ja 7 alusel kohustada Oskar´i käitumiskontrolli ajal mitte omama või tarvitama
narkootilisi või psühhotroopseid aineid ning mitte suhtlema talle teadaolevalt narkootilisi aineid
omavate ja tarvitavate isikutega või narkootiliste ainete ebaseadusliku käitlemise eest
süüdimõistetud isikutega (v.a lähisugulased).

Oskar määrata Tallinna Vangla kriminaalhooldusosakonna kriminaalhooldusametniku järelevalve
alla.

KarS § 78 p 1 alusel arvestada Oskar´ile määratud 3 aastase katseaja algust alates kohtuotsuse
kuulutamisest, so alates 14.09.2016.a.

Tõkend – elukohast lahkumise keeld tühistada peale kohtuotsuse jõustumist.

Konfiskeerimine
Vastavalt KarS § 184 lg 5 p 2 ja 83² lg 1 konfiskeerida Oskar´ilt sularaha summas 50 eurot, mis
on Harju Maakohtu Liivalaia kohtumaja määruse alusel arestitud ja kantud Politsei- ja
Piirivalveameti tagatiskontole nr EE701700017001577198.

Menetluskulud
Välja mõista Oskar´ilt 300 eurot sundraha riigi tuludesse.
Menetluskulud kokku summas 300 eurot tasuda 12 kuu jooksul alates kohtuotsuse jõustumisest
igakuiste maksetena.

Vastavalt KrMS § 188 alusel alaealise Oskar´il vajalike vahendite puudumisel menetluskulud
välja mõista tema seaduslikult esindajalt XXXX( XXXX).

Makseinfo menetluskulude tasumiseks edastatakse Oskar´ile ja XXXXe-posti või posti teel.
Samuti on võimalik makseinfot saada Harju Maakohtu Liivalaia kohtumaja kantselei kaudu. Kui
rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Asitõendid
   - DVD jälitustoimingute käigus kogutud teabega asub kriminaalasja materjalide juures –
       peale kohtuotsuse jõustumist jätta kriminaalasja juurde.

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.


                                                4
Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule

/digitaalselt allkirjastatud/
Margot Mikler
Kohtunik




                                               5
