                                                                            Väärteoasi nr 4-16-6234




                              KOHTUMÄÄRUS
Kohus                              Tartu Maakohus

Määruse tegemise aeg ja koht       28. septembril 2016.a Tartu kohtumaja, Kalevi 1.
Väärteoasja number                 4-16-6234 (2603,15,000144)

Täitmiskohtunik                    Ene Muts
Kohtuistungi sekretär              Heli Nurmoja
Tõlk                               Natalia Tselikova
Väärteoasi                         Lõuna prefektuuri avaldus Ivan Kondratjevile määratud
                                   rahatrahvi asendamiseks arestiga KarS § 72 alusel
Menetlusalune isik                 Ivan Kondratjev
                                   isikukood: 39204072754, elukoht: XXXX
Kohtuvälise menetleja otsus        Lõuna prefektuuri Tartu politseijaoskonna ennetus- ja
                                   menetlustalituse menetlusteenistuse 11.06.2015 otsusega
                                   LS § 201 lg 2 ja § 203 järgi määratud rahatrahv 180
                                   trahviühikut, s.o 720 eurot.
Kohtutäitur                        Rita Lohu

RESOLUTSIOON

KarS § 72 lg 1 ja 2 alusel asendada väärteoasjas nr 2603,15,000144 Lõuna prefektuuri Tartu
politseijaoskonna ennetus- ja menetlustalituse menetlusteenistuse 11.06.2015. a otsusega Ivan
Kondratjevile (isikukood: 39204072754) määratud rahatrahv tasumata 720 euro, s.o 180 trahviühiku
ulatuses üldkasuliku tööga 18 (kaheksateist) tundi.
KarS § 69 lg 3 alusel määrata Ivan Kondratjevile üldkasuliku töö tegemiseks tähtaeg 2 (kaks) kuud
arvates kohtumääruse jõustumisest.
Üldkasuliku töö tegemiseks pöörduda Lõuna Prefektuuri spetsialisti Anžela Murumägi poole
menetlusteenistuse liiklusjärelevalvetalituse korrakaitsebüroosse Tartumaa, Tartu, Riia 132,
telefonid: 730 8786, 5770 5922; e-posti aadress: anzela.murumagi@politsei.ee
Määruse koopia saata Lõuna prefektuurile ja kohtutäiturile Rita Lohule.




                                                                                                    1
Edasikaebamise kord

Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse tegemisele järgnevast päevast.


Põhjendused.

Lõuna prefektuuri Tartu politseijaoskonna ennetus- ja menetlustalituse menetlusteenistuse
11.06.2015. a otsusega määrati Ivan Kondratjevile LS § 201 lg 2 ja § 203 järgi karistuseks rahatrahv
180 trahviühikut, s.o 720 eurot. Rahatrahvi tasumise tähtaeg määrati 15 päeva jooksul otsuse
jõustumisest, hiljemalt 26.06.2015. a. Otsus jõustus 27.06.2015. a.
Võlgniku suhtes alustati täitemenetlus 30.09.2015. a.

11.06.2015. a väärteoasjas nr 2603,15,000144 tehtud otsuse alusel ei ole kohtutäituril olnud võimalik
trahvi täies ulatuses sisse nõuda võlgnikul vara ja piisavate sissetulekute puudumise tõttu. Rahatrahv
on tasumata täies ulatuses. Kohtutäitur teavitas kohtuvälist menetlejat 25.07.2016.a rahatrahvi, s.o
720 euro täitmise võimatusest.
Sissenõudja tegi 24.08.2016. a taotluse 720 euro asendamiseks arestiga KarS § 72 alusel.

Karistusseadustiku (KarS) § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS-s 69
sätestatud korras. KarS § 72 lg 2 järgi rahatrahvi kümnele trahviühikule vastab üks päev aresti. KarS
§ 69 lg 1 järgi ühele päevale arestile või vangistusele vastab üks tund üldkasulikku tööd, mida ei
mõisteta vähem kui viis tundi.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil põhjusel
võimalik või süüdlane on enne asendusaresti või üldkasuliku töö kohaldamist rahatrahvi tasunud, teeb
maakohus määruse, milles jätab sissenõudja avalduse rahatrahvi asendamise kohta arestiga või
üldkasuliku tööga rahuldamata.

Täitemenetluse seadustiku (TMS) § 201 lg 1 järgi kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad karistuse
asendamist välistavad asjaolud, saadab sissenõudja avalduse rahatrahvi asendamiseks arestiga vastavalt




                                                                                                         2
karistusseadustiku §-s 72 sätestatule kohtuotsuse täitmisele pööranud maakohtule. Sissenõudja teatab
avalduse esitamisest võlgnikule ja kohtutäiturile.

Kohus, ära kuulanud Ivan Kondratjevi leiab, et sissenõudja taotlus on põhjendatud ja esitatud
seaduslikul alusel. Ivan Kondratjev on jätnud talle Lõuna prefektuuri 11.06.2015. a otsusega määratud
rahatrahvi tasumata 720 euro ulatuses. Rahatrahvi täitmise tähtaeg saabus 26.06.2015. a. Rahatrahv 720
eurot vastab 180 trahviühikule. Ivan Kondratjev on nõus tegema üldkasulikku tööd karistuse
asendamisena.

Kohus asendab KarS § 72 alusel Ivan Kondratjevile väärteoasjas nr 2603,15,000144 Lõuna prefektuuri
11.06.2015.a otsusega määratud rahatrahvi arestiga ja asendab selle süüdlase nõusolekul üldkasuliku
tööga. Rahatrahvi 180 trahviühiku ulatuses asendamisel arestiga vastab see KarS § 72 lg 2 alusel
18 päevale arestile. KarS § 69 lg 1 alusel aresti üldkasuliku tööga asendamisel tuleb Ivan Kondratjevil
teha 18 tundi üldkasulikku tööd. Üldkasulik töö 18 tunni ulatuses võimaldab täitmist 2 kuu jooksul.



Ene Muts
täitmiskohtunik
/allkirjastatud digitaalselt/




                                                                                                     3
