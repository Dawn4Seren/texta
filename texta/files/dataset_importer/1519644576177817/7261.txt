                                                                              1-16-6101




                        KOHTUOTSUS
                              EESTI VABARIIGI NIMEL

Kohus                          Harju Maakohus

Otsuse tegemise aeg ja koht    13.09.2016, Tallinn (Liivalaia kohtumaja)

                               1-16-6101 (16230102367)
Kriminaalasja number

Kohtunik                       Leo Kunman
Tõlk                           Anneli Helmann
Kohtuistungi sekretär          Katrin Lopsik

Kriminaalasi                   Vladimir Vassiljev´i süüdistuses KarS § 184 lg 1 järgi
                               kokkuleppemenetluses
Prokurör                       Marek Soomaa

Süüdistatav                    Vladimir Vassiljev (isikukood 39501130852, elukoht: XXXX,
                               kodakondsus määratlemata, põhiharidus, emakeel – vene keel,
                               töökoht: XXXXOÜ, kehtivaid kriminaalkaristusi ei ole, kehtivaid
                               väärteokaristusi 11, KrMS § 217 alusel kahtlustatavana kinni peetud
                               12.05.2016-13.05.2016     (2    päeva),     13.05.2016-12.05.2017
                               kohaldatud tõkend elukohast lahkumise keeld)
Kaitsja                        Juho-Enn Aule (kohtuistungil ei osalenud)
RESOLUTSIOON
   1. Süüdi tunnistada Vladimir Vassiljev KarS § 184 lg 1 järgi ja karistada vangistusega 1
       (üks) aasta 5 (viis) kuud.
   2. KarS § 68 lg 1 alusel arvestada eelvangistus karistusaja hulka, s.o kahtlustatavana
       kinnipidamise aeg: 12.05.2016-13.05.2016 (2 päeva), seega kandmisele kuulub 1 (üks)
       aasta 4 (neli) kuud 28 (kakskümmend kaheksa) päeva vangistust.
   3. KarS § 74 lg 1,3 alusel määrata, et mõistetud karistust (1 aasta 4 kuud 28 päeva
       vangistust) ei pöörata täielikult täitmisele, kui Vladimir Vassiljev ei pane 2 aastase
       katseaja     jooksul     toime   uut    kuritegu    ja    täidab    Tallinna   Vangla
       kriminaalhooldusosakonna kriminaalhooldaja järelevalve all KarS § 75 lg 1 p 1-6
       ettenähtud kontrollnõuded ja kohustused:
           • Elab kohtu määratud alalises elukohas XXXX;
           • Ilmub           kriminaalhooldaja        määratud        ajavahemike       järel
              kriminaalhooldusosakonda registreerimisele;
           • Allub kriminaalhooldaja kontrollile oma elukohas ning esitab talle andmeid oma
              kohustuste täitmise ja elatusvahendite kohta;


                                                                                          1
                                                                                1-16-6101

           •    Saab kriminaalhooldusametnikult eelneva loa elukohast lahkumiseks Eesti
                territooriumi piires kauemaks kui viieteistkümneks päevaks;
           • Saab kriminaalhooldusametnikult eelneva loa elu-, töö- või õppimiskoha
                vahetamiseks.
           • Saab kriminaalhooldusametnikult eelneva loa Eesti territooriumilt lahkumiseks
                ja väljaspool Eesti territooriumi viibimiseks.
   4.   Määrata Vladimir Vassiljev Tallinna Vangla kriminaalhooldusosakonna juhataja
        määratud kriminaalhooldaja järelevalve alla.
   5.   KarS § 75 lg 2 p 21 , p 7 alusel on Vladimir Vassiljev kohustatud käitumiskontrolli ajal
        mitte omama või tarvitama narkootilisi või psühhotroopseid aineid; mitte suhtlema
        narkootikume omavate ja tarvitavate isikutega või narkootikumide ebaseadusliku
        käitlemise eest süüdimõistetud isikutega (v.a lähisugulased).
   6.   KarS § 78 p 1 alusel arvestada Vladimir Vassiljev´ile määratud katseaja kulgemist alates
        kohtuotsuse kuulutamisest, s.o alates 13.09.2016.
   7.   Vladimir Vassiljev´i suhtes kohaldatud tõkend elukohast lahkumise keeld tühistada
        kohtuotsuse jõustumisel.
   8.   KarS § 184 lg 5 p 2, § 832 lg 1 alusel konfiskeerida sularaha summas 925 eurot (21.06.2016
        arestitud Harju Maakohtu määrusega kriminaalasjas nr 1-16-4642 ja 03.06.2016 kantud
        Politsei- ja Piirivalveameti tagatiskontole nr EE701700017001577198).
   9.   Vladimir Vassiljev´ilt välja mõista KrMS § 180 lg 1, § 179 lg 1 p 1, § 175 lg 1 p 3 alusel
        menetluskuluna:
           • Sundraha I astme kuriteo toimepanemise eest 1,5 palga alamääras s.o 1075 eurot.
           • Tasu riigi õigusabi osutamise eest summas 48 eurot.
           • Riiklikul ekspertiisiasutusel seoses narkootilise aine ekspertiisi tegemisega
                tekkinud kulud (Ekspertiisiakt nr 16E-AN0533) summas 252 eurot.

KrMS § 180 lg 3, § 313 lg 1 p 7 alusel kriminaalmenetluse kulud tasuda 12 kuu jooksul Maksu- ja
Tolliameti arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank. Menetluskulude
tasumiseks vajaminev viitenumber edastatakse makseinfona süüdimõistetule tema poolt avaldatud
meili- või postiaadressile. Samuti on makseinfo/maksegraafiku leht koos kohtuotsusega kättesaadav
e-toimiku süsteemi kaudu.

Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohus selgitab, et makseinfo/maksegraafiku lehel on informatiivne tähendus, s.t et kaevatav ning
õiguslikku tähendust omav dokument on kohtulahend, millega nõue välja mõisteti, mitte aga
dokument, mille alusel toimub nõude tasumine.

Asitõendid:
   • Plastikpurk, kaal ning 4 (neli) pabervoldikut edastatud asitõendite hoidlasse aadressil Tallinn,
       Rahumäe tee 6 kuuluvad kohtuotsuse jõustumisel KrMS § 126 lg 3 p 4 alusel hävitamisele.
   • Narkootiline aine on jäetud EKEI keemiaosakonda hoiule konfiskeerida ja NPALS § 7 lg 3
       alusel jätta ekspertiisiasutusele aine säilitamiseks, õppeotstarbel kasutamiseks või
       hävitamiseks.

Edasikaebamise kord


                                                                                            2
                                                                                   1-16-6101


 Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul, kui
 on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja võivad
 esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
 kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
 süüdistatavale on kuriteo eest mõistetud karistus, mida seadus selle eest ette ei näe.
 Apellatsioonkaebuse esitamise soovist teatatakse otsuse teinud kohtule kirjalikult seitsme päeva
 jooksul, alates kohtuotsuse resolutiivosa kuulutamisest. Apellatsioon esitatakse otsuse teinud kohtule
 kirjalikult viieteistkümne päeva jooksul, alates päevast, mil kohtumenetluse poolel on võimalik
 kohtus tutvuda kohtuotsusega. Vahistatud süüdistatav või tema kaitsja võivad esitada apellatsiooni
 süüdistatavale kohtuotsuse koopia kätteandmisele järgnevast päevast alates viieteistkümne päeva
 jooksul. Menetluskulusid on võimalik vaidlustada vastavalt KrMS § 189 lg 3 kohtuotsusest eraldi, so
 määruskaebemenetluse korras vastavalt KrMS § 387 lg 1, esitades määruskaebuse 15 päeva jooksul,
 alates päevast, mil isik sai vaidlustatavast kohtumäärusest teada või pidi teada saama, vaidlustatava
 kohtumääruse teinud kohtule.
Kohtuotsuse põhiosa
On tõendamist leidnud, et Vladimir Vassiljev omandas Tallinnas eeluurimisel kindlaks tegemata
ajal, kuid enne 12.05.2016.a ja tuvastamata isikult suures koguses narkootilist ainet marihuaana.
Kokku vähemalt 28,86 grammi marihuaanat. Osa eelnevalt ebaseaduslikult omandatud narkootilist
ainet marihuaana hoidis Vladimir Vassiljev ebaseaduslikult enda juures kuni tema kahtlustatavana
kinnipidamiseni politseiametnike poolt 12.05.2016.a kell 20.20 Tallinnas Uus-Maleva 1 asuva maja
juures. V.Vassiljevi õlakotist leiti ja võeti ära 4 pabervoldikut, milles marihuaanat massiga kokku 3,23
grammi, mille tetrahüdrokannabinooli (edaspidi THC) sisaldus 15%. Osa eelnevalt ebaseaduslikult
omandatud narkootilist ainet marihuaana hoidis V.Vassiljev ebaseaduslikult enda elukohas aadressil
Tallinn, XXXX kuni 12.05.2016.a kell 22.00 alanud läbiotsimiseni, mille alguses isik andis
vabatahtlikult välja 1 plastpurgi, milles 25,63 grammi marihuaanat, mille THC sisaldus 11%.
Narkootiliste ja psühhotroopsete ning nende lähteainete seaduse § 3 lg 1 järgi on narkootiliste ainete
käitlemine keelatud, välja arvatud meditsiinilisel või teaduslikul eesmärgil ning narkootiliste ainetega
seotud kuritegude ennetamiseks, avastamiseks ning tõkestamiseks või nimetatud seaduses ettenähtud
õppeotstarbel kasutamise eesmärgil. Kanepi töötlemisprodukt marihuaana kuulub sotsiaalministri 18.
mai 2005.a määrusega nr 73 vastu võetud „Narkootiliste ja psühhotroopsete ainete meditsiinilisel ja
teaduslikul eesmärgil käitlemise ning sellealase arvestuse ja aruandluse tingimused ja kord ning
narkootiliste ja psühhotroopsete ainete nimekirjad” lisa 1 narkootiliste ja psühhotroopsete ainete I
nimekirja. Vastavalt narkootiliste ja psühhotroopsete ainete ning nende lähteainete seaduse § 31 lg 3
loetakse narkootilise aine suureks koguseks aine kogus, millest piisab joobe tekitamiseks kümnele
inimesele. Marihuaanat puhul piisab kümnele inimesele joobe tekitamiseks 7,5 grammist
narkootilisest ainest (puhtal kujul). Seega piisaks leitud ja ära võetud 28,86 grammist marihuaanast
(puhtal kujul) narkojoobe tekitamiseks keskmiselt 38 inimesele. Suures koguses narkootilise aine
ebaseadusliku käitlemisega pani Vladimir Vassiljev toime KarS § 184 lg 1 järgi kvalifitseeritava
kuriteo.

Kriminaalasja kohtulikul uurimisel kohus tuvastas:

Kokkuleppest nähtuvalt nõustusid süüdistatav Vladimir Vassiljev ning tema kaitsja Juh-Enn Aule
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse liigis ja
määras. Eeltoodu alusel asub kohus seisukohale, et Vladimir Vassiljev kuulub temale KarS § 184 lg 1
ettenähtud kuriteo toimepanemises esitatud süüdistuses süüdimõistmisele ja temale tuleb mõista
karistus sõlmitud kokkuleppe kohaselt.

Süüdistavale on selgitatud menetluskulude ja I astme kuriteo eest sundraha tasumise kohustust. KrMS
§ 179 lg 1 p 1 järgi on süüdimõistva kohtuotsusega kaasnev sundraha I astme kuriteo korral 1,5 palga
                                                                                               3
                                                                                   1-16-6101

alammäära; Vabariigi Valitsuse 18.12.2015 määrusega nr 139 kehtestati töötasu alammääraks
täistööajaga töötamise korral 2,54 eurot tunnis ja 430 eurot kuus. Seega on sundraha I astme kuriteo
toimepanemise korral 1075 eurot.

Kohus leiab, et Vladimir Vassiljev´i poolt kokkuleppe sõlmimine oli tema tõelise tahte avaldus ja
kriminaalasja menetlemisel on järgitud kokkuleppemenetluse sätteid. Menetluskuludeks antud
kriminaalasjas on kaitsjale makstav tasu (KrMS § 175 lg 1 p 4) 48 eurot (tl 65-66,67, 72-73),
süüdimõistva kohtuotsusega kaasnev sundraha (KrMS § 175 lg 1 p 9 ja § 179 lg 1 p 1) 1075 eurot ning
riiklikul ekspertiisiasutusel seoses narkootilise aine ekspertiisi tegemisega tekkinud kulud summas 252
eurot (Ekspertiisiakt nr 16E-AN0533 tl 10-12) (KrMS § 175 lg 1 p 3). Kohus leiab, et põhjendatud on
võimaldada süüdistataval tasuda menetluskulusid osade kaupa, s.o 12 kuu jooksul. Maksegraafiku
mittetäitmisel loetakse kõigi makseosade tähtaeg saabunuks ja kogu nõue suunatakse täitemenetluse
läbiviimiseks kohtutäiturile täitemenetluse seadustikus sätestatud korras.

Leo Kunman
Kohtunik




                                                                                               4
