                          KOHTUMÄÄRUS
Kohus                          Viru Maakohus
Määruse tegemise aeg           15.03.2016, Jõhvi kohtumaja
Kohtuasja number               1-11-9228
Kohtunik                       Deniss Minzatov
Kohtuistungi sekretär          Piret Juuse
Tõlk                           Svetlana Hamaza
Asja läbivaatamise kuupäev     14.03.2016 avalikul kohtuistungil
Kohtuasi                       Viru Vangla esitatud materjalid Andrei Dolmatovi elektroonilise
                               valvega tingimisi enne tähtaega vangistusest vabastamiseks
Süüdimõistetu                  Andrei Dolmatov, isikukood 38006250368, xxx
Kaitsja                        Lepinguline kaitsja Monika Meristo-Dmitrijev
RESOLUTSIOON:                  Juhindudes KarS § 76 ja KrMS § 426, § 432, § 383, § 384 kohus

                                         MÄÄRAS:

Jätta Andrei Dolmatov tingimisi enne tähtaega vangistusest vabastamata.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul            alates
päevast, mil isik sai vaidlustatavast kohtumäärusest teada või pidi teada saama.

ASJAOLUD

Viru Vangla esitas 07.03.2016 Viru Maakohtule materjalid kinnipeetava Andrei Dolmatovi
elektroonilise valvega tingimisi enne tähtaega vangistusest vabastamiseks

Andrei Dolmatov on süüdi tunnistatud Harju Maakohtu 29.08.2011 kohtuotsusega KarS § 184
lg 21 p 1 järgi ning karistuseks mõisteti 10 aastat vangistust.
Karistuse kandmise algus 08.03.2011 ja lõpp 08.03.2021.

Kinnipidamisasutuses Andrei Dolmatovi kohta koostatud iseloomustusest nähtub, et tal on 2
kehtivat distsiplinaarkaristust. On läbinud vangistuses sotsiaalprogrammi Sotsiaalsete oskuste
treening ja riigikeele xxx. Kinnipeetav on töötanud majandustöödel abitöölisena, sise- ja
välikoristajana ning vajadusel teinud erinevaid majandustöid. Alates 09.11.2015 töötab
väljaspool vanglat xxx. Andrei Dolmatov on registreeritud Eesti Töötukassas aktiivse
tööotsijana. Kinnipeetaval on võimaldatud xxx seoses mootorsõiduki juhtimisõiguse
taastamisega, mis kehtib kuni 11.07.2018. Samuti on tal võimaldatud külastada Ida Prefektuusi
Jõhvi bürood seoses isikut tõendava dokumendi uuendamisega. Süüdimõistetul on kehtiv isikut
tõendav dokument - ID-kaart, mis kehtib kuni 30.11.2020.


                                                                                            1
Vabanedes soovib Andrei Dolmatov elama asuda aadressil xxx. Tegemist on eramajaga, mis
kuulub kinnipeetava emale. Elamistingimused on head, eluase vastab elektroonilise valve
nõuetele ning seal leidub sobiv koht seadmete paigaldamiseks. Ema on andnud kirjaliku
nõusoleku elektroonilise valveseadme paigaldamiseks. Kinnipeetaval on põhiharidus ja erialane
kvalifikatsioon - xx. Enne vangistust oli töötu, kuid tegi ka juhutöid, on olnud töötukassas arvel
ja töötanud xxx. Riigikeele oskus hinnatud xx. Vabanemisel on garanteeritud töökoht olemas xx
seisuga on isikul täitmata nõudeid 4771 euro ulatuses ning vabanemisfondi on kogutud 1290
eurot. Lähedastest on kinnipeetaval ema, tütar, poeg ning tädipojad. Suhted lähedastega on head,
suheldakse nii telefoni kui kokkusaamiste teel. Kinnipeetav on kriminaalkorras karistatud kahel
korral. Vangistust kannab esimest korda. Karistust kannab narkootilise ja psühhotroopse aine
suures koguses ebaseadusliku käitlemise eest, mis on toime pandud suure varalise kasu saamise
eesmärgil. Eelnevalt on Andrei Dolmatovi karistatud varavastase kuriteo eest. Üldise korduva
kuriteo toimepanemise tõenäosus järgmise 2 aasta jooksul on 12%, vägivaldse kuriteo toime
panemise tõenäosuse protsent puudub, kuna isik ei ole toime pannud vägivalla kuritegusid.
Arvestades kinnipeetava ohtlikkuse taset ning uue kuriteo toimepanemise tõenäosust, toetab Viru
Vangla kinnipeetava tingimisi enne tähtaega vabastamist.

Kriminaalhooldusametniku andmetel võimaliku ennetähtaegse vabanemise korral
elektroonilise järelevalve alla soovib kinnipeetav asuda elama aadressil xxx Tegu on eramajaga,
mille omanikuks on Andrei Dolmatovi ema. Maja on ühekorruseline, ja kolmetoaline. Ühes toas
tehakse remonti, kahes toas on elamistingimused head. Eluase vastab elektroonilise valve
nõuetele ning seal leidub sobiv koht seadmete paigutamiseks. Kinnipeetava ema on andnud
nõusoleku temale kuuluvasse elamusse elektrooniliste seadmete paigutamiseks. Süüdimõistetu
ema kinnitas vestluses, et on valmis poega vabanemisel igati toetama, sealhulgas materiaalselt.
Süüdimõistetul on lähedastest ema, tütar ja poeg. Emaga on Andrei Dolmatov heades suhetes.
Kinnipeetav on xxx ning omandanud xxx, erialaks xx. Vabanedes on garanteeritud töökoht xxx-
s. Andrei Dolmatov on olnud ühel korral määratud kriminaalhooldusele, mis lõpetati seoses
katseaja lõppemisega.

Prokurör kirjalikult esitatud seisukohas ei toeta kinnipeetava enne tähtaega vangistusest
vabastamist elektroonilise valve alla. Andrei Dolmatov kannab karistust I astme kuriteo -
narkokuriteo – toimepanemise eest. Narkootiliste ja psühhotroopsete ainete ebaseaduslikku
käitlemist peetakse riigi julgeoleku ja avaliku korra seisukohalt väga tõsiseks kuriteoks, sest see
kujutab endast suurt ohtu rahva tervisele. Sellise kuriteo puhul ei ole üldjuhul põhjendatud
kinnipeetavat formaalse võimaluse esimesel esinemisel vabastada. Tulenevalt toimepandud
kuriteo raskusest ei saa aktsepteerida karistuspoliitiliselt sellise isiku kergekäelist ennetähtaegset
vabastamist. Andrei Dolmatovil on kaks kehtivat distsiplinaarkaristust, mis näitab tema
negatiivset suhtumist õiguskorda. Isik, kes on paigutatud kinnisesse asutusse, peab käituma
vastavalt seal kehtivatele reeglitele ning vältima distsiplinaarrikkumiste toimepanemist.
Käesoleval juhul ei ole see tingimus täidetud. Olukorras, kus kinnipeetav ei ole aru
saanud oma kuritegude tõsidusest ja sellega kaasnevatest tagajärgedest ning ei ole ka
vangistuses üles näidanud tõsist tahet seaduskuulekaks eluks, tema vabastamise korral
oleks ühiskonna heaolu ohustatud. Lähtudes eestoodust on prokuratuur Andrei Dolmatovi
vangistusest ennetähtaegsele vabastamisele resoluutselt vastu.

Kohtuistungil

Andrei Dolmatov palus vabastada teda tingimisi ennetähtaega. Selgitas, et sai tehtust aru.
Vabaduses on kaks last, kes vajavad tema abi. Isa suri hiljuti, ema jäi üksi ja vajab ka abi.
Vangistuses on läbinud mitmeid xxx. Edasine vangistuses pidamine ei ole otstarbekas. Praegu
annab lastele toetust, aga vabaduses olles saaks teha tööd ja anda palju rohkem.
Distsiplinaarrikkumiste kohta ütles, et tõepoolest ostis toiduaineid osaliselt teise kinnipeetava
sularaha eest. Teine rikkumine – vanglaametniku solvamine. Tegelikult ei olnud sellist eesmärki,
                                                                                                2
aga ei suutnud tõendada oma süütust. Eelmine karistus oli tingimisi ja läbis selle edukalt,
rikkumisi ei olnud. Käib tööl väljaspool xxx. Oli kolm korda pikaajalisel väljasõidul.

Lepinguline kaitsja Monica Meristo-Dmitriev toetas A. Dolmatovi taotlust ja palus vabastada
teda tingimisi ennetähtaega koos allutamisega elektroonilisele valvele. Dolmatov’i
distsiplinaarrikkumised ei olnud tõsised. Ta on ära kandnud poole mõistetud vangistusest, aga
juba viidi üle avavanglasse, mis näitab, et vangla usaldab teda. Käitumiskontrolli ei taotleta
pikemaks kui 10 kuuks, kuigi seaduse järgi maksimaalne tähtaeg oleks 24 kuud. Kõik
võimalikud sotsiaalprogrammid on läbitud. Eelmine käitumiskontroll oli rikkumisteta. On viis
aastat vangistuses olnud, seetõttu on loomulik, et tema suhtlusringkonnas on kriminaalkorras
karistatud isikuid. A. Dolmatov’i vabastamine on ka tema laste huvides. Vabaduses saab ta anda
neile palju rohkem.


KOHTU SEISUKOHT

Kohus tutvunud esitatud materjalidega ning prokuröri, süüdimõistetu ja tema kaitsja
arvamustega, leiab, et Andrei Dolmatovi tingimisi enne tähtaega vangistusest elektroonilise
järelevalve alla vabastamine käesoleval ajal ei ole põhjendatud.

Katseajaga tingimisi elektroonilise valvega ennetähtaegselt vangistusest vabastamise
otsustamisel arvestab kohus kuriteo toimepanemise asjaolusid, süüdimõistetu isikut, varasemat
elukäiku ning käitumist karistuse kandmise ajal, samuti tema elutingimusi ja neid tagajärgi, mida
võib süüdimõistetule kaasa tuua tingimisi enne tähtaega vangistusest vabastamine.

Seega võtab kohus taotluse läbivaatamisel arvesse kõik Andrei Dolmatovi isikut iseloomustavad
andmed - tema käitumist nii kuriteo toimepanemisele eelnenud ajal, kuriteo toimepanemise ajal
ning sellele järgnenud perioodil.

Viru Vangla ja kriminaalhooldusametniku arvamusest nähtub, et elektroonilise valveseadme
paigaldamine elamispinnale on võimalik. Kinnipeetava kohta koostatud iseloomustustest aga
nähtub, et tema varasem käitumine, toimepandud kuriteo raskus ja iseloom viitavad tema
ohtlikkusele.

Tingimata tuleb pidada positiivseks ja kohus võtab antud määruse tegemisel arvesse, et Andrei
Dolmatov on vangistuses läbinud sotsiaalprogrammi „Sotsiaalsete oskuste treening“ ja osalenud
riigikeele õppes, xxx. Positiivseks saab lugeda ka seda, et kinnipeetav töötab käesoleval hetkel
väljaspool vanglat, xxx on väljastanud positiivse iseloomustuse A. Dolmatov’i suhtes ning
vabanedes on tal olemas garanteeritud töökoht. Samas ei anna need asjaolud iseenesest õigust
ennetähtaegsele vabastamisele ega kaalu üles Andrei Dolmatovi varasemat käitumist ja
toimepandud kuriteo raskust.

Kohus leiab, et süüdimõistetu käitumine vanglas ja tema võimalused vabanemisel (töö- ja
elukoha olemasolu ning lähedaste toetus) ei kaalu üles tema käitumist vahetult enne vangistusse
sattumist ning uue toimepandud kuriteo asjaolusid. Ka enne vangistust olid kinnipeetaval
elukoht ning lähedaste toetus, võimalused seaduskuulekas käitumiseks ja karistuse kandmise
võimalus vabaduses olles, kuid see ei hoidnud ära uue, tahtliku, samalaadse narkokuriteo
toimepanemist.



Kinnipeetava karistusaeg lõpeb 08.03.2021 ning selle ärakandmiseni on jäänud veel viis aastat,
mis on üsnagi pikk aeg ning A. Dolmatov’i praegu tingimisi ennetähtaegne vabastamine riivaks
                                                                                            3
avalikkuse õiglustunnet. Kohus märgib ka seda, et A. Dolmatov kannab karistust esimese
raskusastme narkokuriteo eest, mille puhul on äärmiselt oluline näidata avalikkusele, et
narkokuriteod on rangelt karistatavad ja ei ole mingil viisil tolereeritavad.

Kohus peab vajalikuks viidata ka kehtivale kohtupraktikale, mille kohaselt on isiku hea
käitumine vanglas üheks oluliseks asjaoluks ennetähtaegse vabastamise küsimuse lahendamisel
(RKKKm 3-1-1-91-06 p 8.1). Kuna Andrei Dolmatovil on kaks kehtivat distsiplinaarkaristust,
siis ka see tingimus ei ole tema puhul täidetud.

Vangistusest tingimisi ennetähtaegse vabastamise näol on tegemist süüdimõistetu subjektiivse
õigusega nõuda seaduses toodud tähtaegade saabumisel enda tingimisi ennetähtaegse
vabastamise avalduse menetlemist (RKKKo 3-1-1-18-11 p 9.1) See aga ei tähenda, et isiku
vangistusest tingimisi ennetähtaegne vabastamine oleks reegliks. Pigem on isiku ennetähtaegne
vangistusest vabastamine erand, mille puhul tuleb arvestada kõiki elulisi asjaolusid. Isik, kes
pani toime kuriteo, peab arvestama asjaoluga, et tal tuleb ära kanda kogu temale mõistetud
karistus ning riik ei loo tingimisi ennetähtaegselt vangistusest vabastamise korra kehtestamisega
isikutele õiguspositsioone, millele need hiljem võiksid toetuda. Süüdimõistmisel ei ole
ennetähtaegne vabastamine isikule garanteeritud.

Eeltoodust lähtudes ei nõustu kohus süüdimõistetu Andrei Dolmatovi vabastamisega temale
mõistetud vangistuse kandmisest enne tähtaega elektroonilise valve alla.



/allkirjastatud digitaalselt/
Deniss Minzatov
Kohtunik




                                                                                               4
