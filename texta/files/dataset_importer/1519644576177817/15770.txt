                                                                                    1-16-4083




                                 KOHTUOTSUS
                                EESTI VABARIIGI NIMEL


 Kohus                            Tartu Maakohus

 Otsuse tegemise aeg ja koht      12. mai 2016. a Valga


 Kriminaalasja number             1-16-4083 (16282000114)

 Kohtunik                         Lembit Käis

 Kohtuistungi sekretär            Reelika Käis

 Kriminaalasi                     Erki Kuusniidu (Kuusniit) süüdistuses KarS § 263 lg 1 p
                                  1 järgi lihtmenetluses
 Prokurör                         Valdo Gerassimov

 Süüdistatav                      Erki     Kuusniit      -    isikukood:     38907156528;
                                  xxxxxxxxxxxxxxxxxxxxxxx;                xxxxxxxxxxxxxx;
                                  xxxxxxxx–xxxxxxxxxxx;         xxxxxxxxxxxxxxxxxxxxxx;
                                  elukoht:     xxxxxxxxxxxxxxxxxxxxxx–xxx;           varem
                                  kriminaalkorras karistatud 12.06.2015. a Tartu Maakohtu
                                  poolt KarS § 424 järgi 3-kuulise vangistusega tingimisi
                                  KarS § 74 alusel 1-aastase katseajaga; tõkend – elukohast
                                  lahkumise keeld


RESOLUTSIOON
Juhindudes KrMS § 248 lg 1 p-st 5 ning §-dest 306; 311 ja 313, maakohus otsustas:

Erki Kuusniit süüdi tunnistada KarS § 263 lg 1 p 1 järgi ning karistada teda 7 (seitse) kuulise
vangistusega.

KarS § 65 lg 2 ja § 74 lg 5 esimese lause alusel suurendada mõistetud karistust Tartu Maakohtu
12.06.2015. a otsusega mõistetud karistuse ärakandmata osa – 3 kuud vangistust - võrra ning
mõista Erki Kuusniidule liitkaristuseks kohtuotsuste järgi 10 (kümme) kuud vangistust.
                                                                                       1-16-4083

KarS § 69 ja § 74 lg 5 neljanda lause alusel asendada mõistetud vangistus (10 kuud)
üldkasuliku tööga 300 (kolmsada) tundi ning määrata Erki Kuusniidul üldkasuliku töö
tegemise lõpptähtajaks kaks aastat käesoleva kohtuotsuse jõustumisest.

Kohustada Erki Kuusniitu järgima üldkasuliku töö tegemise perioodil KarS § 75 lg 1 p-des 1-
6 sätestatud kontrollnõudeid, sh elama xxxxxxxxxxxxxxxxxxxxxx–xxx, ning täitma KarS §
75 lg 2 p-s 2 sätestatud kohustust, s.o mitte tarvitama alkoholi.

Valitud tõkend – elukohast lahkumise keeld – tühistada kohtuotsuse jõustumisel.

Välja mõista Erki Kuusniidult 757 (seitsesada viiskümmend seitse) eurot 80 senti Eesti
Vabariigi kasuks menetluskulude (sealhulgas sundraha 645 eurot) katteks.
KrMS § 180 lg 3 kolmanda lause alusel määrata, et Erki Kuusniit tasub menetluskulud –
757,80 eurot - ositi 12 kuu jooksul alates kohtuotsuse jõustumisest, tasudes vastavatel kuudel
63,15 eurot Maksu- ja Tolliameti kontole nr EE351010052031000004 SEB Pank või kontole
nr EE502200221014193355 Swedbank või kontole nr EE401700017002872300 Nordea Bank
Eesti filiaal. Maksekorraldusele märkida: maakohtu poolt teatatud viitenumber, kohustatud
isiku nimi, asja number ning põhjendus, missugust kohustust ülekandega täidetakse.

Edasikaebamise kord

Kohtuotsuse peale võib esitada apellatsiooni Tartu Ringkonnakohtule 15 päeva jooksul otsuse
avalikult teatavakstegemisest juhul, kui on tegemist kokkuleppemenetluse sätete (KrMS
9.peatüki 2. jao sätted) või kriminaalmenetlusõiguse olulise rikkumisega (KrMS § 339 lg 1).
Süüdistatav ja kaitsja võivad esitada apellatsiooni ka juhul, kui kokkuleppes kirjeldatud tegu
ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kriminaalmenetluse kulude hüvitamise otsustuse võib vaidlustada kohtuotsusest eraldi 15
päeva jooksul alates kohtuotsuse kuulutamisest määruskaebuse esitamise teel lahendi teinud
kohtule (aadressil: Vabaduse 10, 68204 Valga).


Süüdistus ja kokkuleppe sisu

Kokkuleppe järgi süüdistatakse Erki Kuusniitu selles, et ta 27.02.2016 kella 01:25 paiku olles
alkoholijoobes ja viibides xxxxxxxxxxxxxxxxxxxxxxxxxxxxxxxxxxxx asuvas xxxxxxxxx
baaris, rikkus oma käitumisega avalikus kohas käitumise üldnõudeid ja Korrakaitseseaduse
§ 55 lg 1 p 1, mille kohaselt on avalikus kohas keelatud käituda teist isikut häirival või ohtu
seadval viisil, eelkõige teist isikut lüüa, tõugata, kakelda või käituda muul viisil vägivaldselt,
kasutas baarikülastajate juuresolekul vägivalda baaritöötaja O. O. suhtes, hoidis tal ühe käega
kaelast kinni ja samal ajal lõi teise käe või põlvega mitmeid kordi pea- ja seljapiirkonda
tekitades kannatanule füüsilist valu ja tervisekahjustuse.
Avalikus kohas käitumise üldnõuete rikkumisega, kui see on toime pandud vägivallaga, pani
Erki Kuusniit toime KarS § 263 lg 1 p 1 järgi kvalifitseeritava kuriteo.

Tsiviilhagi esitatud ei ole.


                                                                                         2 (3)
                                                                                   1-16-4083



Süüdistatava, kaitsja vandeadvokaadi Rein Napa ning prokuröri Valdo Gerassimovi vahel
sõlmitud kokkuleppe kohaselt on Erki Kuusniidule mõistetavaks karistuseks KarS § 263 lg 1
p 1 järgi 7 kuud vangistust.
KarS § 65 lg 2 alusel suurendada mõistetavat karistust 12.06.2015. a Tartu Maakohtu otsusega
Erki Kuusniidule mõistetud karistuse ärakandmata osa - 3 kuud vangistust - võrra ja
liitkaristuseks mõista 10 kuud vangistust.
KarS § 74 lg 5 kohaselt asendada vangistus üldkasuliku tööga KarS § 69 sätteid arvestades.
KarS § 69 alusel asendada karistuseks mõistetud vangistus - 10 kuud - üldkasuliku tööga 300
tundi. Üldkasulik töö tuleb teha 24 kuu jooksul.
Süüdistataval tuleb üldkasuliku töö tegemise ajal järgida kontrollnõudeid ja mitte tarvitada
alkoholi.


Maakohtu järeldused

Süüdistatav kinnitas kohtuistungil, et on kokkuleppest aru saanud ja nõustub sellega.
Süüdistatav ja prokurör jäid kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 263 lg 1 p 1 järgi ning talle tuleb mõista
kokkuleppekohane karistus.

Tulenevalt KrMS §-st 180 lg 1 hüvitab menetluskulud süüdimõistetu. Antud kriminaalasjas
on menetluskuludeks süüdimõistva kohtuotsusega kaasnev sundraha 1,5 palga alammäära
suuruses summas, s.o 645 eurot ning riigi õigusabi korras määratud kaitsjale makstav riigi
õigusabi tasu ja kulu 112,80 eurot (tl 51). Sõlmitud kokkuleppe kohaselt kuulub süüdistatavalt
riigi kasuks väljamõistmisele kokku 757,80 (645 + 112,80) eurot.



/allkirjastatud digitaalselt/
Lembit Käis
kohtunik




                                                                                      3 (3)
