                                                                Väärteoasi nr. 4-15-5153




                          KOHTUOTSUS
                              EESTI VABARIIGI NIMEL


Kohus                          Harju Maakohus
Otsuse tegemise aeg ja koht    21.01.2016.a. Tallinn (Liivalaia kohtumaja)
Väärteoasja number             4-15-5153
Kohtukoosseis                  Kohtunik Margot Mikler
Sekretär                       Moonika Rubizova
Väärteoasi                     Sergei Stassenko väärteoasi KarS § 218 lg 1 ja lg 3- 25-1
                               järgi

Menetlusalune isik             Sergei Stassenko, ik: 38312044918; elukoht: XXX,
                               Tallinn 13616; ei tööta, EV kodanik

Kohtuvälise menetleja          Politsei-   ja   Piirivalveameti  Põhja    prefektuuri
esindaja                       korrakaitsebüroo Kesklinna politseijaoskonna esindaja
                               Ruth Kotov

RESOLUTSIOON                   Süüdi tunnistada Sergei Stassenko 29.05.2015.a. toime
                               pandud väärteos KarS § 218 lg 1 ja lg 3 - § 25-1 järgi
                               ja mõista karistuseks arest 5 päeva.

                               Karistuse kandmise alguseks lugeda karistuse
                               kandmisele ilmumise päev. Kohustada Sergei
                               Stassenko´l       ilmuma       Põhja        Prefektuuri
                               Korrakaitsebüroo Arestimajja (Tallinn, Rahumäe tee
                               6) hiljemalt 01.03.2016.a. Tähtaegselt aresti kandmata
                               jätmisel kohaldada Sergei Stassenko suhtes
                               sundtoomist arestimajja.


Edasikaebamise kord            Kohtuotsuse peale võib edasi kaevata Tallinna
                               Ringkonnakohtule, teatades kirjalikult apellatsiooni
                               esitamisest Harju Maakohtu Liivalaia kohtumajale 7
                               päeva jooksul alates kohtuotsuse kuulutamisest ning
                               esitades apellatsiooni 15 päeva jooksul, alates päevast,
                               mil kohtuotsus on kohtumenetluse pooltele kohtus
                               tutvumiseks kättesaadav.


                                         1
Politsei- ja Piirivalveameti Põhja Prefektuuri Kesklinna politseijaoskonna patrullpolitseinik
Aire Maalman poolt on 29.05.2015.a. koostatud väärteoprotokoll AB 1471372 selle kohta, et
29.05.2015.a. kella 14:59 ajal Harjumaal Tallinna linnas toompuiestee 37 asuvast kauplusest
Selver pani kotti konjaki Hennessy VSOP ning seejärel möödus kassarivist, jättes tahtlikult
kauba eest tasumata kokku summas 47,90 eurot, pannes sellega toime varavastase süüteo
väheväärtusliku asja vastu, mille väärtus ei ületa kahtekümmend miinimumpäevamäära, kuid
tegu jäi lõpule viimata temast mitte olenevatel põhjustel. Kaup oli rikkumata ja tagastati
kauplusele.

Sellega Sergei Stassenko rikkus KarS § 199 lg 2 p 4 nõudeid ja pani toime KarS § 218 lg 1 ja
lg 3- § 25-1 järgi ettenähtud väärteo.

Menetlusalune isik kohtuistungile ei ilmunud. Asjaarutamisest oli ta teadlik.

Väärteomenetluse seadustiku § 41 lg 2 sätestab, et kutse antakse täisealisele isikule ning
vähemalt 14-aastasele või vanemale alaealisele allkirja vastu teatisel, millele märgitakse kutse
kätteandmise kord. Kui kutsutavale ei olnud võimalik kutset kätte anda, antakse see temaga
koos elavale vähemalt 14-aastasele perekonnaliikmele allkirja vastu teatisel ja märgitakse
kätteandmise aeg. Nähtuvalt materjalidest on Sergei Stassenkole kohtukutse edastatud
14.01.2016.a.

Seega on kohtul õigus eeldada, et Sergei Stassenko            on istungi toimumisest teadlik.
Kohtuistungi toimumise kuupäeval ta kohtuistungile ei ilmunud. Väärteomenetluse seadustiku
§ 90 lg 1 sätestab, et kui menetlusalusele isikule on asjaarutamise aeg ja koht teatavaks tehtud
ning ta on kutse enne asja arutamist kätte saanud, kuid ei ole taotlenud asja arutamise
edasilükkamist, arutatakse asja ilma menetlusaluse isikuta. Sellekohased tingimused on kohtu
hinnangul täidetud.

Kohtuvälise menetleja esindaja leidis, et Sergei Stassenko´t tuleks karistada KarS § 218 lg 1 ja
lg 3 - § 25-1 järgi kvalifitseeritava väärteo toimepanemise eest 5 päevase arestiga.

Kohus, hinnanud väärteoasjades kogutud tõendeid, analüüsinud neid kogumis, leiab, et isiku
süü 29.05.2015.a. toimepandud väärteos on tõendamist leidud järgmiste lubatavate tõenditega:
väärteoprotokolliga, milles Sergei Stassenko andis ütlusi, et ta võttis pudeli Hennessy konjakit
ja möödus kassadest ning ei maksnud selle eest (tl. 4); tunnistaja Arbo–Ingo Tamm
ülekuulamise protokolliga, milles tunnistaja on andnud ütlusi, et olles tööl Balti Jaama Selveris
Toompuiestee 37 Tallinnas 29.05.2015.a. kell 14:56, nägi kuidas mustas nahkjopes
meesterahvas sisenes kauplusesse ja läks alkoholi riiuli juurde ning võttis riiulist pudeli ja pani
kotti ning peale seda läks kassade poole ja väljus kassaliinidest jättes kauba eest tasumata. Isik
peeti kinni kohe peale kassaliinidest väljumisel ja toimetati turvaruumi. Turvakontrolli käigus
avastati meesterahva kotist 1 pudel Hennessy VSOP maksumusega 47,90 eurot, mille koha
puudus tšekk. Kaup oli korras ja tagastati kauplusele. Varguse kohta olemas ka videosalvestus
(tl. 5 – 6); isikusamasuse tuvastamise protokolliga (tl. 7); avaldusega nr 89, mille kohaselt
palutake vastutusele võtta isik, kes 29.05.2015.a. kell 14:59 jättis Balti jaama Selveris aadressil
Toompuiestee 37 tasumata kauba eest 47,90 eurot (tl. 8) ning toimiku teiste materjalidega.



                                                2
Vastavalt toimepandule tuleb isikut karistada. Sergei Stassenko´le karistuse mõistmisel tuleb
arvestada karistust kergendavaid ja raskendavaid asjaolusid ning õiguskorra kaitsmise huvisid
ja samuti võimalust mõjutada Sergei Stassenko´t edaspidi hoiduma süütegude toimepanemisest.
Kohus leiab, et Sergei Stassenko´t tuleb karistada lühiajalise arestiga, kuivõrd rahatrahvi
tasumine on raskendatud, isikul puudub töökoht ning eelnevad trahvid on isikul kõik tasumata.
Isikut on varem väärteokorras karistatud 7-l korral (tl. 10 – 12).

Väärteo eest kohaldatakse KarS § 218 lg 1 ja lg 3 – § 25-1 sätteid ja juhindudes VTMS § 83 p
2, § 107, § 108, § 109 sätteid.


/digitaalselt allkirjastatud/
Margot Mikler
Kohtunik




                                             3
