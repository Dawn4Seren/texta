                         KOHTUOTSUS
                              EESTI VABARIIGI NIMEL
                                TAGASELJAOTSUS

Kohus                         Tartu Maakohus
Kohtunik                      Marge Tamme
Otsuse tegemise aeg ja koht   15. detsember 2016.a, Valga kohtumaja,
Tsiviilasja number            2-16-119992
Tsiviilasi                    Suomen Luottovalvonta OY hagi Tatjana Stepanova vastu
                              võlgnevuse nõudes
Tsiviilasja hind              2 097,70 eurot
Menetlusosalised ja nende     Hageja: Suomen Luottovalvonta OY (Soome Vabariigi
esindajad                     registrikood 2400904-2; asukoht: Helsinki PL 311, 00181
                              Uusimaa, Soome Vabariik
                              Hageja lepinguline esindaja: K. K. (Viru Platsi Õigusbüroo OÜ;
                              telefon: +372 xxxx xxx; e-post: x)
                              Kostja: Tatjana Stepanova (isikukood: xxxxxxxxxxx; elu- ja
                              viibimiskoht teadmata)

RESOLUTSIOON
1. Rahuldada tagaseljaotsusega osaliselt Suomen Luottovalvonta OY hagi Tatjana
   Stepanova vastu võlgnevuse nõudes.
2. Välja mõista Tatjana Stepanova’lt Suomen Luottovalvonta OY kasuks:
   2.1. tagastamata põhivõlgnevus 917 (üheksasada seitseteist) eurot ja 50 senti;
   2.2. intress 105 (ükssada viis) eurot ja 03 senti;
   2.3. võla sissenõudmiseks kantud kuludest summas 20 (kakskümmend) eurot;
   2.4. sissenõutavaks muutunud viivis 763 (seitsesada kuuskümmend kolm) eurot ja 54
        senti;
3. Välja mõista Tatjana Stepanova’lt Suomen Luottovalvonta OY kasuks viivis 27 % aastas
   põhinõudelt (917,50 eurot) alates 15.12.2016.a. (kohtuotsuse tegemise päevast) kuni
   põhivõlgnevuse täieliku tasumiseni, kuid koos sissenõutavaks muutunud viivisega kokku
   mitte suuremas summas kui põhinõue.
4. Jätta välja mõistmata Tatjana Stepanova’lt Suomen Luottovalvonta OY kasuks
   sissenõudmisega seotud kulud summas 43,90 senti.
5. Tunnistada otsus tagatiseta viivitamata täidetavaks.


                                            1
6. Toimetada otsus kätte kostjale Ametlikud Teadaanded kaudu. Avaldada väljavõte ja
   kohtuotsuse resolutsioon väljaandes Ametlikud Teadaanded. Dokument loetakse
   avalikult kättetoimetatuks 15 päeva möödumisel väljavõtte väljaandes Ametlikud
   Teadaanded ilmumise päevast. (TsMS § 317 lg 1 p 1, lg 3, lg 4 p 3, lg 5).

7. Toimetada tagaseljaotsus hageja esindajale.

Menetluskulude jaotus ja kindlaksmääramine
8. Jätta 98 % hageja menetluskuludest Tatjana Stepanova kanda ja 2 % hageja
   menetluskuludest tema enda kanda.
9. Määrata Suomen Luottovalvonta OY menetluskulude rahaliseks suuruseks 340 (kolmsada
   nelikümmend) eurot.
10. Välja mõista Välja mõista Tatjana Stepanova’lt Suomen Luottovalvonta OY kasuks
    kasuks menetluskuluna 333 (kolmsada kolmkümmend kolm) eurot ja 20 senti ning viivis
    tasumata menetluskuludelt VÕS § 113 lg 1 sätestatud määras alates käesoleva otsuse
    jõustumisest kuni menetluskulude täieliku tasumiseni.
Apellatsioonkaebuse esitamine
11. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
    jooksul alates otsuse apellandile kättetoimetamisest, kuid mitte hiljem kui viie kuu
    möödumisel       otsuse   avalikult    teatavakstegemisest.   Ringkonnakohus       menetleb
    apellatsioonkaebust üksnes juhul, kui maakohtu otsuses on antud luba edasikaebamiseks või
    kui maakohtu otsuse tegemisel on selgelt ebaõigesti kohaldatud materiaalõiguse normi või on
    selgelt rikutud menetlusõiguse normi või on selgelt ebaõigesti hinnatud tõendeid ja see võis
    oluliselt mõjutada lahendit. Käesoleval juhul kohus edasikaebamiseks luba ei anna.
12. Apellatsioonkaebuse esitamise soovi korral tuleb hagejal kümne päeva jooksul otsuse
    kuulutamisest arvates teatada kohtule soovist esitada otsuse peale apellatsioonkaebus, et
    kohus otsust puuduoleva osaga täiendaks. Otsuse täiendamise korral hakkab
    apellatsioonkaebuse esitamise tähtaeg uuesti kulgema täiendava otsuse kättetoimetamisest
    arvates. Kui hageja kümne päeva jooksul kirjeldava ja põhjendava osata tehtud otsuse
    kuulutamisest arvates ei teata apellatsioonkaebuse esitamise soovist, loetakse, et ta on
    apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
13. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
    oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt või tagaseljaotsust ei võinud seaduse kohaselt teha. Kaja võib esitada
    tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
    kätte avalikult, võib kaja esitada 30 päeva jooksul alates päevast, kui kostja tagaseljaotsusest
    või selle täitmiseks algatatud täitemenetlusest teada sai. Kajalt tasutakse kautsjon.
    Kautsjonina tasutakse summa, mis vastab riigilõivule poolelt hagihinnalt, kuid mitte vähem


                                               2
   kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
   lõpuleviimiseks vajalik koos dokumentide ja nende lisade ärakirjadega vastavalt
   menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
14. TsMS § 444 lg 4 alusel jätab kohus käesolevast otsusest välja kirjeldava osa ja põhjendavas
    osas põhjendab vaid hagi osalist rahuldamata jätmist.
15. 25.04.2013.a sõlmisid Kaupmehe Järelmaks OÜ ja Tatjana Stepanova järelmaksulepingu nr
    xxxxxxx/xxxx, mille alusel omandas Kostja teleri Samsung 46’’ UE46Es6100, 3D.
    Järelmaksusummaks oli lepingu järgi 917,50 eurot ja lepingujärgseks intressimääraks
    30,1219% aasta kohta.
16. Kostja kohustus tasuma järelmaksusumma ja intressi osamaksete kaupa vastavalt Lepingus
    olevale maksegraafikule. Kostja nimetatud kohustust ei täitnud, mistõttu ütles Kaupmehe
    Järelmaks OÜ 25.09.2013.a Lepingu Kostjaga üles. Kaupmehe Järelmaks OÜ loovutas
    07.07.2015.a sõlmitud nõude loovutamise lepinguga Lepingust tuleneva nõude Kostja vastu
    Suomen Luottovalvonta OY’le.
17. 06.09.2016.a esitas Hageja Pärnu Maakohtule maksekäsu kiirmenetluse avalduse. Pärnu
    Maakohus tegi 15.09.2016 Kostjale makseettepaneku, kuid makseettepanekut ei õnnestunud
    mõistliku aja jooksul Kostjale kätte toimetada. 03.10.2016.a määrusega lõpetas Pärnu
    Maakohus maksekäsu kiirmenetlus ja nõue anti üle Tartu Maakohtule menetluse jätkamiseks
    hagimenetluses. 06.10.2016.a määrusega jättis Tartu Maakohus avalduse käiguta.
    24.10.2016.a esitas hageja nõuetekohase hagiavalduse. 26.10.2016.a määrusega võttis Tartu
    Maakohus hagi menetlusse. Kuna kostja elu- või viibimiskoht on teadmata toimetati
    kohtumaterjalid kostjale kätte avalikult Ametlikud Teadaanded kaudu (avaldati
    27.10.2016.a). Kostja ei ole hagile vastuväidet esitanud.
18. Kohus selgitab, et tulenevalt TsMS § 438 lg-st 1 ja § 436 lg-st 7 on kohtul tarbija vastu
    esitatud nõude lahendamisel kohustus kontrollida tüüptingimuste kehtivust ka siis, kui pooled
    ise ei ole sellele tuginenud (vt. ka Riigikohtu 30.10.2013.a otsust tsiviilasjas nr 3-2-1-106-13
    p 24; Riigikohtu 24.11.2011. a määrus tsiviilasjas nr 3-2-1-109-11, p 12; 17.06.2008. a otsus
    tsiviilasjas nr 3-2-1-56-08, p 13).
19. Hagiavalduse kohaselt on võla sissenõudmisega seotud kulu 63,90 eurot. Hagist nähtub, et
    võla sissenõudmisega seotud kulu on Kaupmehe Järelmaks OÜ poolt kostjale saadetud võla
    sissenõudmisega seotud kolm meeldetuletuskirja (05.07.2013.a, 23.07.2013.a ja
    03.09.2013.a) ja lepingu ülesütlemise teate (25.09.2013.a) kulu, mille tasumist nõuab hageja
    lepingu alusel vastavalt Kaupmehe Järelmaks OÜ hinnakirjale.
20. Kohus leiab, et lepingu tüüptingimus, mis sellist hinda vastavalt hinnakirjale nõuda lubab, on
    tühine. Tarbijakrediidilepingu nr xxxxxxx/xxxx üldtingimuste p 7.5 (hagiavalduse p 2.4)
    kohaselt on krediidisaaja kohustatud hüvitama krediidiandjale võla sissenõudmisega seotud
    mõistlikud kulud. Krediidisaajale ja lepinguga seotud isikutele lepingu rikkumise tõttu
    saadetud teadetega seotud kulud tuleb hüvitada vastavalt krediidiandja hinnakirjale.



                                               3
       Hagiavaldusest punktist 2.4.1 nähtub, et meeldetuletuskiri maksab 12,78 eurot ja teade
       lepingu ülesütlemisest maksab 25,56 eurot.
21. VÕS § 35 lg 1 kohaselt loetakse tüüptingimuseks lepingutingimust, mis on eelnevalt välja
    töötatud tüüplepingutes kasutamiseks või mida lepingupooled muul põhjusel ei ole eraldi läbi
    rääkinud ja mida tüüptingimust kasutav lepingupool (tingimuse kasutaja) kasutab teise
    lepingupoole suhtes, kes ei ole seepärast võimeline mõjutama tingimuse sisu.
22. Kohtu hinnangul on Kaupmehe Järelmaks OÜ ja kostja vahel 25.04.2013.a sõlmitud
    järelmaksuleping tüüptingimustel sõlmitud leping VÕS § 35 lg 1 mõistes. Lepingu
    lahutamatuks lisaks olevate üldtingimuste ja hinnakirja näol on tegemist tüüptingimustega.
23. VÕS § 42 lg 3 p 5 kohaselt lepingus, mille teiseks pooleks on tarbija, on ebamõistlikult
    kahjustav eelkõige tüüptingimus, millega nähakse ette, et teine lepingupool peab oma
    kohustuse rikkumise korral maksma tingimuse kasutajale ebamõistlikult suurt leppetrahvi,
    ebamõistlikult suurt kindlaksmääratud suuruses kahjuhüvitist või muud hüvitist, või kui teiselt
    lepingupoolelt võetakse võimalus tõendada tegeliku kahju suurust. VÕS § 42 lg 1 kohaselt on
    selline tüüptingimus tühine.
24. Kohus on seisukohal, et kindlaksmääratud tasu suurus peab olema mõistlikult põhjendatav.
    Hagiavalduse kohaselt on hageja saatnud kostjale kolm meeldetuletuskirja ja ühe lepingu
    ülesütlemise teate (kokku 4 kirja).
25. Kohus leiab, et hinnakirjas kindlaksmääratud meeldetuletuskirjade maksumus 12,78 eurot ja
    lepingu ülesütlemise teate maksumus 25,56 eurot on ebamõistlikult suur, seejuures arvestades
    kulu tööjõule ja tööajale ning sellega, et kirjade näol on tegemist sisuliselt tüüpkirjadega.
    Eeltoodust tulenevalt leiab kohus, et üldtingimuste p-st 7.5 ja hinnakirjast tulenev võlgnevuse
    sissenõudmistasu määr on tüüptingimusena tühine VÕS § 42 lg 3 p 5 alusel.
26. Kohtu hinnangul on mõistlik ja põhjendatud meeldetuletuskirjade ja lepingu ülesütlemise
    teate maksumus 5 eurot. Tartu Ringkonnakohus on 23.05.2016.a otsuses tsiviilasjas nr 2-15-
    107067 punktis 8.1.1 märkinud muu hulgas, et tühiselt kokkulepitud sissenõudmistasu
    ebamõistlikku suurust ilmestab hästi alates 1. oktoobrist 2015 kehtima hakanud VÕS § 1132,
    mis reguleerib sissenõudmiskulude hüvitamist tarbija poolt ja mille lg 1 kohaselt lepingu
    kehtivusajal võib majandus- või kutsetegevuses tegutsev võlausaldaja nõuda tarbijalt võla
    sissenõudmiskulude hüvitamist iga sissenõutavaks muutunud kohustuse kohta saadetava vaid
    ühe meeldetuletuskirja eest summas kuni 5 eurot. Võlaõigusseaduse ja tarbijakaitseseaduse
    muutmise seaduse eelnõu seletuskirja1 kohaselt on viie euro suurune ülempiir valitud
    põhjusel, et sellega on võimalik kehtiva Eesti Posti hinnakirja järgi katta ära kõik postikulud,
    seda ka juhul, kui tegemist on väljastusteatega kirjaga ja välismaale saadetava kirjaga. Samuti
    on 5 euro suurune hüvitis vastavuses lõikes 2 sätestatavate teise ja kolmanda tasulise
    meeldetuletuskirja hüvitise suurusega, mis on eelnõu kohaselt samuti 5 eurot. Samas ei kaasne
    5 euro suuruse hüvitise korduva maksmisega (nt juhul, kui tarbija on viivituses mitme
    järjestikuse maksega) tarbijale liiga suurt majanduslikku koormust.



1
    Kättesaadav http://eelnoud.valitsus.ee/main#OS2VkZT0

                                                      4
27. Eeltoodust tulenevalt mõistab kohus võla sissenõudmiseks kantud kuluna kostjalt hageja
    kasuks välja 20 eurot (4 × 5 eurot). Ülejäänud, so 43,90 eurot, osas tuleb sissenõudmisega
    seotud kulud jätta välja mõistmata.
28. Ülejäänud osas on hagi põhjendatud ning tuleb rahuldada.
Menetluskulud
29. Menetluskulud tuleb TsMS § 163 lg 1 alusel jaotada võrdeliselt hagi rahuldamise ulatusega.
30. Hagi rahuldatakse ligikaudu 98 % ulatuses. Seega jäävad hageja menetluskuludest 98 % kostja
    ja 2% hageja kanda. Kostja menetluskulud jäävad tema enda kanda.
31. TsMS § 175 lg 1 kohaselt kui menetlusosaline peab menetluskulude jaotust kindlaksmäärava
    kohtulahendi kohaselt kandma teist menetlusosalist esindanud lepingulise esindaja kulud
    mõistab kohus kulud välja põhjendatud ja vajalikus ulatuses. Lepinguline esindaja on
    menetlusosalist menetluses esindav advokaat või muu esindaja käesoleva seadustiku §-s 218
    sätestatu kohaselt.
32. Hagiavalduse kohaselt palub hageja kostjalt välja mõista menetluskuluna riigilõivu 250 eurot
    ning kantud õigusabikulu 225 eurot (ilma käibemaksuta).
33. Riigilõivu tasumise kohustus tuleneb seadusest, mistõttu on tegemist täies ulatuses vajaliku ja
    põhjendatud kuluga.
34. Arvestades nõude olemust, hagiavalduse tüüpvormi (seejuures üldjuhul sama hageja poolt
    esitatud hagiavaldustes vahetuvad üksnes põhiandmed, näiteks: nimed, lepingu numbrid,
    kuupäevad ja summad) ja asjaolu, et kohus lahendab asja kirjalikus menetluses kohtuistungit
    pidamata, peab kohus põhjendatuks ja vajalikuks õigusabikulu summas 90 eurot, mis vastab
    hageja lepingulise esindaja tunnimääraga.
35. Seega on hageja põhjendatud menetluskulud kokku 340 eurot (250 eurot riigilõiv ning 90
    eurot õigusabikulu). Kuna kostjal tuleb hageja menetluskuludest kanda 98 % ulatuses, siis
    tuleb kostjalt välja mõista hageja kasuks hageja menetluskulud 333,20 eurot.




/allkirjastatud digitaalselt/
Marge Tamme
Kohtunik




                                               5
