                        KOHTUOTSUS
                              EESTI VABARIIGI NIMEL

Kohus                          Harju Maakohus Liivalaia kohtumaja

Otsuse tegemise aeg ja koht    29.06.2016 Tallinnas

                               1-16-5246 (16230200424)
Kriminaalasja number

Kohtukoosseis                  kohtunik Janika Kallin

Kohtuistungi sekretär          Kertu Kuusik
                                                                                         1
Kriminaalasi                   Taivo Tiits süüdistuses karistusseadustiku (KarS) § 423
                               järgi kokkuleppemenetluses.
Ringkonnaprokurör              Rainer Amur

Süüdistatav                    Taivo Tiits

                               isikukood: 39507230223; kodakondsus: EV; emakeel: eesti
                               keel; elukoht: XXX; põhiharidus; töökoht: XXXOÜ; varem
                               kriminaalkorras karistatud 1-l korral:
                                   - 05.01.2016 Harju Maakohtu poolt mõisteti KarS §
                                       423’1 järgi tingimisi vangistus 1 kuu 27 päeva,
                                       katseajaga 1 aasta.
                               Tõkend: puudub.
Kaitsja                        Madis Mahlapuu (kohtuistungil ei osalenud)


RESOLUTSIOON
Juhindudes kriminaalmenetluse seadustiku (KrMS) § 256-1, § 256-5 lg 1 p 2, lg 2, § 239-
250, § 175 lg 1 p 4, 9, § 179 lg 1 p 2, § 180 lg 1, 3 kohus otsustas:

   1) Süüdi mõista Taivo Tiits KarS § 423 1 järgi ja karistada 2 (kahe) kuu pikkuse
      vangistusega.
   2) KarS § 65 lg 1; § 64 lg 1 alusel suurendada Taivo Tiitsule käesoleva kohtuotsuse
      alusel mõistetud ja ärakandmisele kuuluvat 2 (kahe) kuu pikkust vangistust
      eelmise, Harju Maakohtu 05.01.2016.a. otsuse alusel mõistetud karistuse - 1 (ühe)
      kuu ja 27 (kahekümne seitsme) päeva- ära kandmata osa võrra. Mõista Taivo
      Tiitsule liitkaristus – 3 (kolme) kuu ja 27 (kahekümne seitsme) päeva pikkune
      vangistus.
   3) KarS § 73 lg 1, 3 järgi jätta Taivo Tiitsule mõistetud ja ärakandmisele kuuluv 3
      (kolme) kuu ja 27 (kahekümne seitsme) päeva pikkune vangistus tingimisi
       täitmisele pööramata juhul kui Taivo Tiits ei pane 1 (ühe) aasta pikkuse katseaja
       jooksul toime uut, tahtlikku, kuritegu.
    4) KarS § 78 p 1 järgi hakkab Taivo Tiitsu katseaeg kulgema kohtuotsuse
       kuulutamisest, so 29.06.2016.a
    5) Välja mõista Taivo Tiitsult kaitsjatasu 72,00 eurot. Sundraha 645,00 eurot-jätta
       riigi kanda. Kriminaalmenetluse kulu tasuda kohtuotsuse jõustumisest arvates 3
       (kolme) kuu jooksul. Väljamõistetud menetluskulu tasuda Maksu- ja Tolliameti
       arveldusarvele EE351010052031000004 SEB pangas, EE502200221014193355
       Swedbankis,         EE873300333499990003          Danske         Bankis       või
       EE401700017002872300 Nordea pangas, märkides selgitusena „Taivo Tiits, 1-16-
       5246, menetluskulu“. Menetluskulu tasumiseks vajaminev viitenumber
       edastatakse makseinfona süüdimõistetu postiaadressile. Samuti on makseinfo
       koos kohtuotsusega kättesaadav e-toimiku süsteemi kaudu. Kui rahaline nõue ei
       ole täies ulatuses tähtaegselt tasutud, suunatakse nõuded täitemenetluse
       läbiviimiseks kohtutäiturile täitemenetluse seadustikus sätestatud korras ning
       süüdimõistetul tuleb kanda ka kohtuotsuse täitmisega seonduvad kulud.
 Edasikaebamise kord
 Kohtuotsuse peale on õigus esitada apellatsioon seoses kokkuleppemenetlust
 reguleerivate menetluse normide rikkumisega või kriminaalmenetlusõiguse olulise
 rikkumisega ning KrMS § 318 lg 4 sätestatud juhtudel. Süüdistatav ja kaitsja võivad
 esitada kokkuleppemenetluses tehtud kohtuotsuse peale apellatsiooni ka juhul, kui
 kokkuleppes kirjeldatud tegu ei ole kuritegu, see on karistusseadustiku järgi ebaõigesti
 kvalifitseeritud või kui süüdistatavale on kuriteo eest mõistetud karistus, mida seadus
 selle eest ette ei näe. Apellatsioonkaebuse esitamise soovist tuleb teatada kirjalikult
 Harju Maakohtu Liivalaia Kohtumajale 7 päeva jooksul alates kohtuotsuse
 kuulutamisest. Apellatsioon tuleb esitada 15 päeva jooksul alates kohtuotsuse
 kohtumenetluse pooltele kättesaadavaks tegemise päevast Tallinna Ringkonnakohtule
 Harju Maakohtu Liivalaia Kohtumaja kaudu.

 Kriminaalmenetluse kulude hüvitamise võib vaidlustada kohtuotsusest eraldi KrMS
 15.peatüki kohaselt, see on määruskaebe korras 10 päeva jooksul. Määruskaebus tuleb
 esitada Harju Maakohtu Liivalaia Kohtumajale.

Asjaolud:

Taivo Tiitsu süüdistatakse selles, et tema olles 30.03.2015 (tegu 30.01.2015) karistatud
Lääne Prefektuuri poolt LS § 201 lg 2 järgi ja 01.07.2015 (tegu 08.05.2015) karistatud Pärnu
Maakohtu poolt LS § 201 lg 2 järgi kvalifitseeritavate väärtegude toimepanemise eest s.o
korduva mootorsõiduki juhtimise eest vastava kategooria mootorsõiduki juhtimisõiguseta isiku
poolt, juhtis tahtlikult uuesti s.o süstemaatiliselt 11.10.2015 kella 13.15 ajal Tallinnas
Lasnamäe tänaval mootorsõidukit Volvo S40 registreerimismärgiga XXX omamata vastava
kategooria mootorsõiduki juhtimisõigust, millega rikkus süstemaatiliselt LS § 94 lg 1
/mootorsõidukit võib juhtida isik, kellel on vastava kategooria mootorsõiduki juhtimisõigus
ning kelle juhtimisõigust ei ole peatatud, ära võetud või kehtetuks tunnistatud või keda ei ole
juhtimisel kõrvaldatud/ nõuet ning põhjustas liiklusõnnetuse. Seega Taivo Tiits pani toime
mootorsõiduki juhtimise vastava kategooria mootorsõiduki juhtimisõiguseta isiku poolt
süstemaatiliselt s.o KarS § 423’1 järgi kvalifitseeritava kuriteo.

Kokkuleppe sisu, menetlusosaliste seisukohad:


                                                                                             2
Süüdistatava, tema kaitsja ja prokuröri vahel sõlmitud kokkuleppe alusel nõudis prokurör
kohtus süüdistatava süüdi mõistmist ja karistamist alljärgnevalt:

KarS § 4231 ettenähtud kuriteo toimepanemise eest süüdistatava karistamist vangistusega 2
(kaks) kuud. KarS § 65 lg 1 ja § 64 lg 1 alusel suurendada mõistetud vangistust Harju Maakohtu
05.01.2016 kohtuotsusega mõistetud vangistuse ära kandmata osa s.o 1 (üks) kuu 27
(kakskümmend seitse) päeva võrra ning mõista liitkaristuseks vangistus 3 (kolm) kuud 27
(kakskümmend seitse) päeva, mis jätta KarS § 73 lg 1 ja 3 alusel tingimisi täielikult täitmisele
pööramata, kui süüdimõistetu ei pane 1 (üks) aastase katseaja jooksul toime uut tahtlikku
kuritegu.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooniga, tekitatud kahju liigi- ja määraga ning
jõudsid kokkuleppele abiprokuröri poolt kohtus nõutava karistuse liigis ja määras.

Süüdistatav tunnistas end talle esitatud süüdistuses süüdi ning jäi kokkuleppe ja sellest tuleneva
karistuse juurde, kinnitades et sõlmis kokkuleppe vabatahtlikult.
Prokurör jäi kohtuistungil sõlmitud kokkuleppe juurde.

Kohtu seisukoht:
Kohtuliku arutamise põhjal tegi kohus järelduse, et Taivo Tiitsu poolt kokkuleppe sõlmimine
oli tema vaba tahe. Kohus nõustub kuriteo kvalifikatsiooniga, karistuse liigi ja määraga. Seega
tuleb Taivo Tiitsule mõista kokkuleppe kohane karistus.

Menetluskulud:
KrMS § 180 lg 1 järgi tasub menetluskulud süüdimõistetu. KrMS § 179 lg 1 p 2 järgi on
süüdimõistva kohtuotsusega kaasnev sundraha II astme kuriteo korral 1,5 palga alammäära;
Vabariigi Valitsuse 18.12.2015 määrusega nr 139 kehtestati töötasu alammääraks täistööajaga
töötamise korral 2,54 eurot tunnis ja 430 eurot kuus. Seega on sundraha II astme kuriteo
toimepanemise korral 645,00 eurot. Taivo Tiits pani toime II astme kuriteo, seega tuleks temalt
välja mõista sundraha 645,00 eurot.

KrMS § 175 lg 1 p 4 kohaselt loetakse menetluskuluks määratud kaitsjale makstud tasu. Taivo
Tiitsul oli kaitsja määratud riigi poolt; kaitsja poolt esitatud taotlused on rahuldatud 72,00 euro
ulatuses. Seega tuleks Taivo Tiitsult välja mõista kaitsjatasu 72,00 eurot.

Menetluspooled on kokku leppinud, et sundraha summas 645,00 eurot tuleb jätta riigi kanda.
KrMS § 245 lg 1 p 12 kohaselt kokkuleppesse märgitakse mh süüdistatava poolt hüvitatavad
kriminaalmenetluse kulud võimaluse korral absoluutsummana. Kohus märgib, et kuivõrd
menetluskulud on kokkuleppe osa ning pooled on selliselt kokku leppinud, siis kohus rahuldab
ning jätab sundraha summas 645,00 eurot riigi kanda.

KrMS § 180 lg 3 järgi võib kohus määrata, et menetluskulud tasutakse ositi. Kohtumenetluse
pooled on kokku leppinud, et menetluskulu, so kaitsjatasu summas 72,00 eurot tuleb Taivo
Tiitsul tasuda 3 kuu jooksul. Kohtu hinnangul, arvestades menetluskulude suurust võib Taivo
Tiits tasuda välja mõistetud menetluskulu 3 kuu jooksul arvates otsuse jõustumisest.


                                                                                                 3
/allkirjastatud digitaalselt/




                                4
