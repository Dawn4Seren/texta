                                                                                 1-16-249




                           KOHTUOTSUS
                               EESTI VABARIIGI NIMEL

Kohus                         Viru Maakohus

Otsuse tegemise aeg ja koht   29. jaanuar 2016, Narva kohtumaja

Kriminaalasja number          1-16-249 (15231501281)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Ogurova

Kriminaalasi                  Andrei Jevdokimovi süüdistuses KarS § 25 lg 2 - § 199 lg 2 p
                              9 järgi, kokkuleppemenetluse korras
Prokurör                      Viru Ringkonnaprokuratuuri abiprokurör Veronika Laur

Süüdistatav                   Andrei Jevdokimov

                              Elukoht: xxx; isikukood: 38906233714; Eesti Vabariigi
                              kodakondsus; algharidus; emakeel: vene keel; töökoht: xxx
                              Kriminaalkorras karistatud 2-l korral, neist viimane:
                              - 10.11.2009 Viru Maakohtu Jõhvi kohtumaja poolt KarS § 201
                              lg 1 järgi tingimisi vangistusega 6 kuud katseajaga 1 aasta ja 6
                              kuud
                              Tõkend- elukohast lahkumise keeld alates 14.09.2015.


Kaitsja                       Süüdistatav loobus kaitsja osalemisest

Kohtuistungi toimumise aeg    29.01.2016



RESOLUTSIOON

Tunnistada Andrei Jevdokimov süüdi KarS § 25 lg 2 - § 199 lg 2 p 9 järgi ning mõista talle
karistuseks 8 (kaheksa) kuud vangistust.

KarS § 68 lg 1 alusel arvata eelvangistuses viibitud aeg alates 30.07.2015 kuni 31.07.2015,
s.o 2 (kaks) päeva, alates 12.09.2015 kuni 14.09.2015, so 3 (kolm) päeva, kokku 5 (viis)
päeva karistusaja hulka ja mõista lõplikult ärakandmisele 7 (seitse) kuud ja 25

                                                                                            1
                                                                                   1-16-249
(kakskümmend viis) päeva vangistust.

Vastavalt KarS § 73 lg-tele 1 ja 3 jätta mõistetud vangistus täitmisele pööramata
tingimusel, et Andrei Jevdokimov ei pane 18-kuulise katseaja kestel toime uut tahtlikku
kuritegu.

Katseaja alguseks lugeda 29.01.2016.

Andrei Jevdokimovile valitud tõkend, elukohast lahkumise keeld, tühistada kohtuotsuse
jõustumisel.

Asitõendid:
   - CD-plaat jätta kriminaalasja juurde.

Mõista Andrei Jevdokimovilt riigituludesse välja menetluskulud: sundraha 645 (kuussada
nelikümmend viis) eurot, kaitsja Sergei Politševi poolt kriminaalasja eeluurimisel osutatud
õigusabi kulud 156 (ükssada viiskümmend kuus) eurot 72 senti.

Määrata, et Andrei Jevdokimovil on õigus tasuda väljamõistetud menetluskulud (summas
801,72 eurot) osade kaupa alates kohtuotsuse jõustumisele järgnevast kuust 1 (ühe) aasta
jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700006713 ning
selgitus „Andrei Jevdokimov, 1-16-249, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Andrei Jevdokimov on antud kohtu alla süüdistatuna KarS § 199 lg 2 p 9 - § 25 lg 2 järgi selles,
et tema, olles süstemaatiliselt varguseid toime pannud isik, taas 30.07.2015 kella 17.36 paiku,
viibides kaupluses Peetri Selver AS, mis asub Harjumaal aadressil Veesaare 2, Peetri alevik, Rae
vald, üritas varastada kauplusele kuuluvat kaupa, nimelt: angerjas tarrendis, 3 tükki,
maksumusega 19,90 eurot/tükk, kokku maksumusega 59,70 eurot; viin „Viru Valge Barbari“,
maksumusega 7,99 eurot, kokku summas 67,79 eurot, kuid oma tegevust ta lõpule viia ei
saanud, kuna teda pidas kaupluse turvatöötaja kinni.
Andrei Jevdokimov, olles süstemaatiliselt varguseid toime pannud isik, taas 12.09.2015 kella
18.06 paiku, viibides müügisaalis Maxima kaupluses asukohaga Tallinna maantee 19 Narvas,


                                                                                              2
                                                                                   1-16-249
püüdis varastada 0,2-liitrilise viina „Knjaz“ maksumusega 2,99 eurot, kuid oli peetud kaupluse
turvatöötaja poolt kinni.

Kooskõlas Andrei Jevdokimovi, tema kaitsja Sergei Politševi ja Viru Ringkonnaprokuratuuri
Narva osakonna abiprokuröri Veronika Lauri vahel 06.01.2016 sõlmitud kokkuleppega nõuab
prokurör kohtus süüdistatavale karistuseks KarS § 199 lg 2 p 9 -§ 25 lg 2 ettenähtud kuritegude
toimepanemise eest 8 kuud vangistust. KarS § 68 lg 1 alusel arvata karistusaja hulka
eelvangistuses viibitud aeg 30.07-31.07.2015.a, 12-14.09.2015, s.o 5 päeva ning lõplikuks
karistuseks mõista 7 kuud ja 25 päeva vangistust. KarS § 73 lg-te 1 ja 3 alusel palub prokurör
mõistetud karistust täitmisele mitte pöörata, kui Andrei Jevdokimov ei pane 1-aasta ja 6-kuulise
katseaja jooksul toime uut tahtlikku kuritegu. Süüdimõistva kohtuotsuse korral kuuluvad Andrei
Jevdokimovilt väljamõistmisele kriminaalmenetluse kulud kohtu poolt määratud ulatuses. KrMS
§ 180 lg-te 1 ja 3 alusel määrata, et Andrei Jevdokimovil on õigus tasuda väljamõistetud
menetluskulud osade kaupa alates kohtuotsuse jõustumisele järgnevast kuust 1 (ühe) aasta
jooksul.
Kohtuistungil avaldas Andrei Jevdokimov, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks ning kokkuleppe sõlmimisel
avaldas oma tõelist tahet.
Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Andrei Jevdokimovit
KarS § 25 lg 2 - § 199 lg 2 p 9 järgi vastavalt sõlmitud kokkuleppele.

Asitõendiks olev CD plaat tuleb jätta kriminaalasja juurde.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.


(allkirjastatud digitaalselt)

Astrid Asi
Kohtunik




                                                                                              3
