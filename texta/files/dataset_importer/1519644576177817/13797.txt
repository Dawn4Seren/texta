                         KOHTUMÄÄRUS
 Kohus                             Tartu Ringkonnakohus

 Määruse tegemise aeg              1.juuni 2016 (kirjalik menetlus)

 Kriminaalasja number              1-16-1001

 Kohtukoosseis                     Maarika Kuusk, Mati Kartau, Aarne Sarjas

 Vaidlustatud kohtulahend          Tartu Maakohtu (Tartu kohtumaja) 6. aprilli 2016 otsus

 Kaebuse esitaja ja kaebuse liik   Süüdimõistetu     Kunnar     Plans   (ik   38009172744),
                                   määruskaebus

RESOLUTSIOON

1.    Tühistada Tartu Maakohtu 6. aprilli 2016 kohtuotsus osaliselt, so osas millega kohus
kohustas Kunnar Plansi tasuma temalt väljamõistetud menetluskulud 1446,72 eurot ühe kuu
jooksul alates kohtuotsuse jõustumisest.

2.    Teha eelnimetatud osas uus otsus, millega määrata, et Kunnar Plans on kohustatud
tasuma temalt väljamõistetud menetluskulud 1446,72 eurot ühe aasta jooksul alates
kohtuotsuse jõustumisest.

3.    Muus osas jätta Tartu Maakohtu 6. aprilli 2016 kohtuotsus muutmata.

4.    Süüdistatava Kunnar Plans määruskaebus rahuldada.

5.    Kunnar Plansil tasuda p-s 2 väljamõistetud summa Maksu- ja Tolliameti
arveldusarvele SEB a/a EE351010052031000004, Danske Bank AS Eesti filiaal a/a
EE873300333499990003,     Nordea    Bank      Finland   PLC      Eesti    filiaal a/a
EE401700017002872300 või Swedbank a/a EE502200221014193355. Maksekorraldusele
märkida viitenumber 99916700020647 ja selgitus „Kunnar Plans, 1-16-1001, kohtukulud“.

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord: KrMS § 384 lg 2 ja § 387 lg 1 kohaselt võib määrusele esitada
määruskaebuse Tartu Ringkonnakohtule prokuratuur, advokaadist kaitsja või advokaadi
vahendusel teised kohtumenetluse pooled viieteistkümne päeva jooksul, alates päevast, mil
isik sai vaidlustatud määrusest teada või pidi teada saama.
ASJAOLUD JA MENETLUSE KÄIK

1.      Tartu Maakohtu 6. aprilli 2016 kohtuotsusega tunnistati Kunnar Plans süüdi KarS § 184 lg
2 p 2 järgi ning mõisteti talle karistuseks 3 aastat vangistust. KarS § 68 alusel arvatakse karistusaja
hulka K. Plansi eelvangistuses viibitud aeg. Karistuse kandmist hakatakse arvestama alates
29.08.2015. KarS § 64 lg 2 alusel jäeti Tartu Maakohtu 13.02.2013 otsusega K. Plansile KarS §
22 lg 2 - § 404 järgi mõistetud lõplik rahaline karistus 100 päevamäära iseseisvalt täitmiseks.
Tõkend vahistamine tühistub kohtuotsuse jõustumisel. KarS § 84 ja § 831 lg 1 alusel mõisteti
K. Plansilt välja 6560 eurot, mis tuleb tasuda alates kohtuotsusele järgnevast kuust ühe kuu
jooksul. K. Plansilt mõisteti välja menetluskulud 1446,72 eurot. Ülejäänud osas jäeti
menetluskulud riigi kanda. Menetluskulude tasumine määrati 1 kuu jooksul kohtuotsuse
jõustumisest.

2.     K. Plans esitas Tartu Maakohtu otsuse peale määruskaebuse, milles taotleb menetluskulude
tasumise edasilükkamist ühe aasta võrra. Esialgselt lootis ta, et suudab kohtukulud tasuda
vabatahtliku tähtaja jooksul, ent nüüd selgub, et see on võimatu.

3.     Prokuröri kirjalikus seisukohas leitakse, et maakohtu otsus tuleks tühistada K. Plansilt
menetluskulude tasumise korra osas ja teha uus otsus, millega võimaldada K. Plansil tasuda
menetluskulud KrMS § 180 lg 3 alusel ositi 12 kuu jooksul.
Prokurör märgib, et kirjalik kokkulepe süüdistatava ja prokuratuuri vahel sõlmiti ja allkirjastati
03.02.2016 ehk enne Riigikohtu lahendit asjas nr 3-1-1-7-16, millega sisustati KrMS § 245 lg 1 p
12 tähendust väljakujunenud praktikaga oluliselt erinevalt.

18.03.2016 toimunud kohtuistungil lubas kohus kirjalikke kokkuleppeid täiendada suuliste ja
protokolli kantavate kokkulepetega menetluskulude osas. Prokurör taotles osade menetluskulude
riigi kanda jätmist, menetluskulude summas 1446,72 eurot välja mõistmist K. Plansilt, mida KrMS
§ 180 lg-st 3 tulenevalt võimaldada tasuda ositi 12 kuu jooksul. K. Plans ja tema kaitsja kinnitasid,
et on nõus prokuröri taotletud menetluskulude jaotuse ja ositi tasumisega. Ositi tasumine on
põhjendatud K. Plansi varandusliku ja tervisliku olukorraga. Samuti tuleb tal täita teises
kriminaalasjas mõistetud rahalist karistust summas 320 eurot. Praeguses asjas on temalt
konfiskeerimise asendamiseks välja mõistetud 6560 eurot, mille tagamiseks on K. Plansi varad
arestitud.

Kahetsusväärselt on istungi protokoll just K. Plansi kokkuleppe avaldamise ja istungil kokku lepitu
kajastamise koha pealt puudulik, sest prokuröri ettepanek: „Menetluskulud jätta osaliselt riigi
kanda ja lubada neid kanda ositi. Ekspertiisi- ja kaitsjatasu välja mõista ning sundraha ja sõiduki
teisaldamise kulud jätta riigi kanda“, on protokolli tekstis sattunud K. Plansi sõnavõtu juurde.
Kogumis on protokollist siiski võimalik aru saada, et pooled on kokku leppinud nii menetluskulude
vähendamises, kui ka ositi täitmise võimaldamises.

Kuivõrd kohus kaldus poolte poolt kokkulepitust kõrvale, milleks kohtul KrMS § 248 lg 1 kohaselt
volitusi ei ole, rikkus kohus kokkuleppemenetlust reguleerivaid sätteid. Selle vea saab kõrvaldada
ringkonnakohtus uue otsuse tegemisega.

4.      Tartu Ringkonnakohtu kohtuniku 20.05.2016 määrusega jäeti K. Plansi määruskaebus
käiguta ning talle anti tähtaeg nõuetekohase kaebuse esitamiseks, milles oleks täpsustatud taotluse
sisu ja põhjendusi.

5.     K. Plans esitas selle peale talle antud tähtaja jooksul uue kaebuse, milles märgib, et sõlmis
prokuröriga kokkuleppe, et menetluskulud kuuluvad tasumisele 12 kuu jooksul alates kohtuotsuse
jõustumisest. Kuivõrd kohtuotsuses on kirjas, et menetluskulud tuleb tasuda 1 kuu jooksul, taotleb
K. Plans teha menetluskulude osas uue otsuse.

                                                  2
RINGKONNAKOHTU SEISUKOHT JA JÄRELDUSED

6.     Ringkonnakohus, tutvunud K. Plansi määruskaebusega, prokuröri kirjaliku seisukohaga
ning kriminaaltoimiku materjalidega, asub seisukohale, et vaidlustatav Tartu Maakohtu
kokkuleppemenetluses tehtud kohtuotsus tuleb tühistada osaliselt, s.o menetluskulusid puudutavas
osas. Teha uus otsus, millega võimaldada K. Plansil tasuda temalt välja mõistetud menetluskulud
1446,72 eurot ositi 1 aasta jooksul alates kohtuotsuse jõustumisele järgnevast kuust.

6.1     03.02.2016 sõlmisid prokurör J. Pajus, süüdistatav K. Plans ja tema kaitsja vandeadvokaat
Ahto Sirendi kokkuleppe, mille kohaselt taotleb prokurör kohtus K. Plansi süüditunnistamist ja
karistamist 4 aasta ja 6 kuu pikkuse vangistusega KarS § 184 lg 2 p 1 ettenähtud kuriteo
toimepanemise eest. KarS § 68 alusel arvatakse karistusaja hulka eelvangistuses viibitud aeg.
Karistuse kandmise aja alguseks loetakse 29.08.2015. KarS § 64 lg 2 alusel jääb iseseisvalt
täitmiseks Tartu Maakohtu 13.02.2013 otsusega KarS § 22 lg 2 - § 404 järgi mõistetud lõplik
rahaline karistus 100 miinimumpäevamäära, s.o 320 eurot. Pooled leppisid kokku ka selles, et
KarS § 831 lg 1 ja § 84 alusel kuulub konfiskeerimisele 6560 eurot, mis täidetakse Tartu Maakohtu
03.12.2015 määrusega 1-15-9985 arestitud sõiduauto Volkswagen Passat registreerimisnumbriga
XXX realiseerimisest saadavast rahast ja 15 euro ulatuses Politsei- ja piirivalveameti
tagatiskontole kantud sularahast. Kokkuleppele jõuti ka selles, et K. Plans kohustub hüvitama
järgnevad kriminaalmenetluse kulud: Narkootilise aine ekspertiisiakt nr 15E-AN1017
kogumaksumus 588 eurot (õiend kd I, lk 47), millest objektid 1-1, 2, 3 s.o 3x84=252 eurot seoses
K. Plansiga; objektid 1-2, 4, 5, 6 s.o 4x84=336 eurot seoses K. Plansi, I.K. i ja E.A. ega. DNA
ekspertiisiakt nr 15E-GE1180 maksumus 1140 eurot (õiend kd I, lk 60) seoses K. Plansi, I.K. i ja
E.A. ega. Narkootilise aine ekspertiisiakt nr 15E-AN1421 maksumus 252 eurot (kd IV, lk 48)
seoses E.A. e, K. Plansi ja I.K. iga. KrMS § 175 lg 1 p 4 alusel määratud kaitsjale makstud tasud:
K. Plansile osutatud õigusabi eest A. Sirendile 132,72 eurot (kd I, lk 161), 24 eurot (kd I, lk 166),
48 eurot (kd I, lk 174), 48 eurot (kd I, lk 181), toimikuga tutvumise eest 144 eurot, toimiku
tutvustamise eest 78 eurot, elektroonilise valve alla vabastamise taotlus ja istungil osalemine 72
eurot, kokkuleppemenetluse läbirääkimistel osalemise eest 24 eurot. Lisandub kaitsja tasu
osalemise eest kohtuistungil. KrMS § 175 lg 1 p 10 alusel sõiduki teisaldamisega seotud kulud:
OÜ-le Messauto makstud 299 eurot K. Plansile kuuluvate sõidukite teisaldamise eest (kd I, lk 142).
Samuti lasub K. Plansil kohustus tasuda süüdimõistva kohtuotsuse tegemisel sundraha esimese
astme süüteo toimepanemise eest 1075 eurot. Kokkuleppe on allkirjastanud abiprokurör,
süüdistatav ja tema kaitsja (kd VIII, tl 110-112).

6.2     Vaidlustatavast Tartu Maakohtu otsusest (kd IX tl 22-58) tuleneb, et maakohus on K. Plansi
süüditunnistamisel lähtunud kokkuleppes kokkulepitust ja on seda teinud ka
konfiskeerimisotsustust tehes, ent menetluskulude küsimuse lahendamisel on kohtuistungil
suuliselt täiendatud kokkuleppest hälbinud. Seetõttu leiab prokurör oma kirjalikus seisukohas, et
maakohus rikkus KrMS § 248 lg-t 1, kui kaldus poolte poolt kokkulepitust kõrvale. Prokurör
märgib, et menetluskulude tasumise osas lepiti kokku 12-kuuline periood. Sama kinnitab oma
määruskaebuses ka K. Plans.

6.3     Ringkonnakohus märgib, et maakohtul tuleb menetluskulude hüvitamise otsustuse
tegemisel juhinduda KrMS § 248 lg-st 1. Praegusel juhul ei kajastatud kokkuleppes
menetluskulude ositi hüvitamist 03.02.2016 sõlmitud kirjalikus kokkuleppes, ent kohtumenetluse
pooled olid selles küsimuses maakohtu 18.03.2016. a istungil ühte meelt. Seda on kinnitanud nii
K. Plans kui ka prokurör oma kirjalikus seisukohas. Eelnevast tulenevalt olnuks kohtul seega kaks
alternatiivi – kas aktsepteerida poolte taotlus või mitte. Kuna kohtul ei ole KrMS § 248 lg 1
kohaselt kokkuleppe muutmiseks volitusi, ei saa kohus hälbida poolte poolt kokkulepitust. Selline
viga annab KrMS § 318 lg 3 p 4 ja lg 4 kohaselt õiguse kokkuleppemenetluses tehtud maakohtu
otsust vaidlustada.

                                                 3
6.4    Praegusel juhul nähtub maakohtu otsusest, et selles kalduti süüdistatavalt menetluskulude
väljamõistmisel kohtuistungil poolte poolt kokkulepitust kõrvale. Nii K. Plans kui ka prokurör on
kinnitanud, et kriminaalmenetluse kulude osas lepiti kohtuistungil poolte nõusolekul kokku
menetluskulude tasumine ositi ühe aasta jooksul. Apellatsioonikohtul puudub alus sellise
kokkuleppe olemasolus kahelda. Riigikohus on leidnud, et eelnev kirjalik kokkulepe, mis on
KrMS § 245 lg 4 järgi sõlmitud, ei välista võimalust maakohtu istungi käigus kokkulepet
kohalolijate õigusi ja kohustusi puudutavas osas muuta ja täiendada. Olukorras, kus kokkuleppe
muutmine ei eelda uusi või lisaläbirääkimisi, toetavad sellist seisukohta ka menetlusökonoomika
huvid (vt RKKKm 3-1-1-47-16, p 7). Ringkonnakohus leiab, et ehkki maakohtupoolne kokkuleppe
muutmine on hinnatav olulise rikkumisena KrMS § 339 lg 2 mõttes, saab apellatsioonikohus vea
ise parandada, kuivõrd kokkuleppemenetlust reguleerivatest sätetest tuleb lähtuda ka
ringkonnakohtu menetluses. Samuti ei riku maakohtust erinev menetluskulude väljamõistmise
kord K. Plansi õigusi ja kohustusi, kuivõrd ositi tasumise võimaldamist on põhjendatud K. Plansi
varandusliku ja tervisliku olukorraga ning nõuetega teistes kriminaalasjades.

7.      Eeltoodut arvestades ja juhindudes KrMS §-st 390, § 339 lg-st 2 ja § 304 lg 4 p-st 5 tühistab
ringkonnakohus Tartu Maakohtu 06.04.2016. a kohtuotsuse K. Plansilt menetluskulude
väljamõistmises 1 kuu jooksul alates kohtuotsuse jõustumisest ja teeb selles osas uue lahendi,
millega mõista K. Plansilt välja menetluskulud 1 aasta jooksul kohtuotsuse jõustumisest.


 /allkiri/                                  /allkiri/                                 /allkiri/
 Maarika Kuusk                              Mati Kartau                               Aarne Sarjas




                                                 4
