                          KOHTUOTSUS
                               EESTI VABARIIGI NIMEL


 Kohus                              Viru Maakohus
 Otsuse tegemise aeg ja koht        27. detsember 2016, Rakvere kohtumaja
 Väärteoasja number                 4-16- 6562
 Kohtunik                           Kristel Vedro

 Väärteoasi                         Maick Meibaumi kaebus Politsei- ja Piirivalveameti Ida
                                    prefektuuri 22.08.2016 otsusele väärteoasjas nr 2590, 16,
                                    003518
 Kaebuse esitaja                    Menetlusalune isik: Maick Meibaum (isikukood
                                    39310105243), elukoht xxxx, ei tööta, e-post: xxxx
                                    Kohtuväline menetleja: Politsei- ja Piirivalveamet Ida
                                    prefektuur, esindaja Ave Uue, e-post: ppa@politsei.ee
 Vastustaja
                                    Väärteomenetluse seadustik (VTMS) § 123, § 132 p 2,
 Kirjalik menetlus                  § 135
 Õiguslik alus


RESOLUTSIOON:
  1. Maick Meibaumi kaebus rahulda osaliselt.
  2. Tühistada Politsei- ja Piirivalveameti Ida prefektuuri 22.08.2016 otsus väärteoasjas
     nr 2590, 16, 003518 osaliselt, karistuse mõistmise osas.
  3. KarS § 66 lg 2 ja 3 alusel võimaldada Maick Meibaumil tasuda rahatrahv summas
     480 eurot ositi 10 kuu jooksul, tasudes alates veebruarist 2017 igakuiselt vähemalt
     48 (nelikümmend kaheksa) eurot, lõpetades tasumise hiljemalt 31.11.2017.
  4. Rahatrahv tasuda kohtuvälise menetleja otsuses näidatud arveldusarvele.

Kohtuotsus pooltele kätte toimetada.

Edasikaebamise kord
Kohtuotsuse peale on õigus esitada kassatsioon Riigikohtule. Kui kohtumenetluse pool soovib
kasutada kassatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse kuulutamisest, välja arvatud väärteomenetluse seadustik (VtMS) §
156 lõikes 11 nimetatud juhul.


                                                                                          1
VtMS § 156 lõikes 11 kohaselt kui üks kohtumenetluse pool on VtMS § 156 lõikes 1 nimetatud
tähtaja jooksul teatanud kassatsiooniõiguse kasutamise soovist ega ole sellest loobunud, on
ülejäänud kohtumenetluse pooltel kassatsiooniõigus olenemata sellest, kas nad ise on
kassatsiooniõiguse kasutamise soovist teatanud.
Kassatsioon esitatakse Riigikohtule kirjalikult 30 päeva jooksul alates otsuse avalikult
teatavakstegemisest.
VTMS § 156 lg 2 kohaselt kohtumenetluse poole soovist kasutada kassatsiooniõigust või teate
esitamise järel kassatsiooniõiguse kasutamisest loobuda, teatab maakohus või ringkonnakohus
teisele kohtumenetluse poolele kirjalikult.
VTMS § 155 lg 2 kohaselt on kassatsiooni esitamise õigus menetlusaluse isiku advokaadist
kaitsjal, kohtuvälisel menetlejal või tema advokaadist esindajal.


Asjaolud ja kaebus

1. Politsei- ja Piirivalveameti Ida prefektuuri Rakvere politseijaoskonna patrullpolitseinik
Sander Urbas koostas menetlusalusele isikule Maick Meibaumile 25.07.2016 väärteoprotokolli
AB 1461488, mille kohaselt menetlusalune isik juhtis 24.07.2016 kell 23:25 mootorsõidukit
xxxx, r/m xxxx, Lääne-Viru maakonnas, Kadrina alevikus, Viitna tee, (Pärnu – Rakvere-
Sõmeru mnt ja Rakvere tee vahel), suunaga Pärnu- Rakvere-Sõmeru mnt poole. Juhtis
mootorsõidukit ning kontrollijale esitamiseks puudus kehtiv vastava kategooria mootorsõiduki
juhtimise õigust tõendav dokument. Isikul puudus esitamiseks isikut tõendav dokument. Juhtis
mootorsõidukit omamata vastava kategooria mootorsõiduki juhtimise õigust, kui juhtimisõigus
on LS § 106 lg 6 alusel kehtetuks tunnistatud alates 04.05.2016.
Menetlusalune isik rikkus sellega liiklusseaduse (edaspidi LS) § 88 lg 1, § 90 lg 1 p 1 nõudeid.
Väärtegu on kvalifitseeritud LS § 201 lg 2 ja LS § 242 lg 1 järgi.

2. Politsei- ja Piirivalveameti Ida prefektuuri Rakvere politseijaoskonna ennetus- ja
menetlustalituse menetlusteenistuse vanemväärteomenetleja Ave Uue koostas menetlusalusele
isikule Maick Meibaumile 22.08.2016 otsuse, mille kohaselt menetlusalune isik juhtis
24.07.2016 kell 23:25 mootorsõidukit Lääne-Viru maakonnas, Kadrina alevikus, Viitna tee,
(Pärnu – Rakvere-Sõmeru mnt ja Rakvere tee vahel), suunaga Pärnu- Rakvere-Sõmeru mnt
poole. Juhtis mootorsõidukit ning kontrollijale esitamiseks puudus kehtiv vastava kategooria
mootorsõiduki juhtimise õigust tõendav dokument. Isikul puudus esitamiseks isikut tõendav
dokument. Juhtis mootorsõidukit omamata vastava kategooria mootorsõiduki juhtimise õigust,
kui juhtimisõigus on LS § 106 lg 6 alusel kehtetuks tunnistatud.
Menetlusalune isik rikkus sellega LS § § 88 lg 1, § 90 lg 1 p 1 nõudeid. Väärtegu on
kvalifitseeritud LS § 201 lg 2 ja § 242 lg 1 järgi. Kuna LS § 201 lg 2 ja 242 lg 1 järgi
kvalifitseeritud väärtoed on toime pandud ühe teoga, määrati menetlusalusele isikule karistus
Karistusseadustik (edaspidi KarS) § 63 lg 1 ja LS § 201 lg 2 järgi rahatrahv 120 trahviühiku
ulatuses, so 480 eurot.

3. 08.09.2016 esitas menetlusalune isik Maick Meibaum Viru Maakohtu Rakvere kohtumajale
kaebuse, mille kohaselt ta tunnistab end süüdi ja palus võimalust vähendada karistust ja/või

                                                                                              2
tasuda rahatrahv ositi. Käesoleval ajal on ta töötu. Ta on läbinud järelkoolituse juhtimisõiguse
taastamiseks.

Vastus

4. Kohtuvälise menetleja esindaja oma kirjalikus vastustes menetlusaluse isiku Maick
Meibaumi kaebusele oli seisukohal, et kaebuse rahuldamiseks ja otsuse tühistamiseks alust ei
ole.

5. Rakvere politseijaoskonna ennetus- ja menetlustalituse menetlusteenistuse vanemkomissar
Mait Ever leidis, et Maick Meibaum on toime pannud temale inkrimineeritud väärteo ja
protokoll on koostatud õigesti.
Riigikohtu kriminaalkolleegiumi praktikas (RKL 3-1-1-99-09, 3-1-1-76-07 ) on osutatud sellele,
et kellegi tegelik karistuslik mõjutamine saab toimuda vaid inimese hoiakute muutmise kaudu ja
seega konkreetse isiku omadusi arvestades. Seetõttu peabki karistuse eripreventiivse eesmärgi
saavutamiseks (prognoosimaks milline karistusvõiks efektiivsemalt välistada edaspidi süütegude
toimepanemist) arvestama ka süüdase isikut.

 Menetlusaluse isiku karistusregistri andmetest nähtub, et isikul on 7 kehtivat liiklusalast
süüteokaristust, määratud karistused ei ole suutnud teda panna õiguskuulekalt käituma.

6. Liikluskasvatuse eesmärk on kujundada üksteisega arvestavaid liiklejaid, kellel on ohutu
liiklemise harjumused ja kes tajuvad liikluskeskkonda ning hoiduvad käitumast teisi liiklejaid
ohustavalt ja liiklust takistavalt. Iga õigusvastase teo toimepanemine ohustab üldist turvalisust.
Üldohtlike süütegude kaitsvaks õigushüveks on eelkõige inimese elu. Üheks vahendiks selle
eesmärgi täitmisel on rikkujate mõjutamine läbi selliste karistuste määramiste, mis mõjutavad
nende elukorraldust ja suunavad neid edaspidi rikkumisi mitte toime panema. Karistuse määramisel
arvestab kohtuväline menetleja toimepandud teo ohtlikkust ja asjaolu, et isikule inkrimineeritud
väärteo puhul on tegemist üha enam sageneva väärteoliigiga, mille karistamisse ei saa suhtuda
kergekäeliselt ja karistus peab olema piisav, et mõju avaldada ning peab toimima. Kohtuväline
menetleja palub jätta otsus muutmata ja Maick Meibaumi kaebus rahuldamata.


Kohtuotsuse põhjendused

7. VTMS § 123 lg 2 kohaselt maakohus arutab väärteoasja täies ulatuses, sõltumata esitatud
kaebuse piiridest, kontrollides kohtuvälise menetleja otsuse tegemise aluseks olnud faktilisi ja
õiguslikke asjaolusid.

8. Kohus, tutvunud menetlusaluse isiku ja kohtuvälise menetleja seisukohaga ning väärteoasja
materjalidega, leiab, et Maick Meibaumi kaebus tuleb rahuldada osaliselt, tühistada tuleb
Politsei- ja Piirivalveameti Ida prefektuuri 22.08.2016 otsus väärteoasjas nr 2590, 16, 003518
osaliselt, karistuse mõistmise osas, selliselt, et võimaldatakse Maick Meibaumil tasuda
rahatrahv ositi 10 kuu jooksul.



                                                                                                3
9. Menetlusalust isikut süüdistatakse Liiklusseaduse § 88 lg 1 ja 90 lg 1 p 1 rikkumises.

Liiklusseadus § 88 lg 1 kohaselt juhil peavad mootorsõiduki juhtimisel olema kaasas juhiluba
või muu juhtimisõigust tõendav dokument, mootorsõiduki registreerimistunnistus ja selle
haagise registreerimistunnistus või haagise registreerimistunnistuse koopia, mille on tõendanud
selle väljastanud asutus, ja muud dokumendid, mida nõuab seadus. Eestis registreeritud
mootorsõiduki või selle haagise puhul võib registreerimistunnistuse asendada koopiaga.

Liiklusseadus § 90 lg 1 p 1 kohaselt mootorsõidukit ei tohi juhtida isik, kellel ei ole vastava
kategooria või alamkategooria mootorsõiduki juhtimisõigust.

Liiklusseaduse § 106 lg 6 kohaselt kui esmase juhiloa omajal on mootorsõiduki juhtimisõigus
karistuseks ära võetud, tunnistatakse tema mootorsõiduki juhtimisõigus ja talle väljastatud
esmane juhiluba kehtetuks. Kui isikule on antud mõne mootorsõiduki kategooria juhtimisõigus
enne esmase juhiloa esmakordset väljastamist, siis nende mootorsõidukite kategooriate
juhtimisõigust ei tunnistata kehtetuks. Mootorsõiduki juhtimisõigust ja uut esmast juhiluba võib
ta taotleda pärast järelkoolituse läbimist ning liiklusteooria- ja sõidueksami edukat sooritamist.

10. Väärteomenetluses lasub tõendamiskoormis kohtuvälisel menetlejal. VTMS § 69 lg 2 p 3-
7 kohaselt tuleb väärteoprotokollis märkida tõendid, millest tulenevalt loetakse väärteo
tõendatuks. Väärteoprotokolli ja otsuse kohaselt lugenud menetlusaluse isiku süü tõendatuks
menetlusaluse isiku ülekuulamise protokolliga, tunnistaja ülekuulamise protokolliga,
isikusamasuse tuvastamise protokolliga, juhtimiselt kõrvaldamise otsusega.

11. KrMS § 61 lg 1 ja 2 kohaselt hindab kohus tõendeid nende kogumis oma siseveendumuse
kohaselt, kusjuures ühelgi tõendil ei ole ette kindlaksmääratud jõudu. Kohus loeb menetlusaluse
isiku Maick Meibaumi süü temale esitatud süüdistuses tõendatuks kohtuvälises menetluses
kogutud tõenditega: menetlusaluse isiku ülekuulamise protokolliga, tunnistaja ülekuulamise
protokolliga, isikusamasuse tuvastamise protokolliga, juhtimiselt kõrvaldamise otsusega.

12. Kohus loeb menetlusaluse isiku Maick Meibaumi süü temale esitatud süüdistuses
tõendatuks tunnistaja A R ütlustega. Tunnistaja ütluste kohaselt teostas ta koos
patrullpolitseinik Sander Urbasega 24.07.2016 liiklusjärelevalvet Kadrina asulas. 24.07.2016
kell 23: 25 peeti Viitna teel kinni sõiduauto xxxx, reg.märgiga xxxx. Sõiduauto liikus Pärnu-
Rakvere –Sõmeru mnt suunas. Sõiduautol ees lähituli ei põlenud. Sõiduki juhiks osutus Maick
Meibaum, kes ei teadnud, et talt on juhtimisõigus karistusena ära võetud.

13. Kohus loeb menetlusaluse isiku Maick Meibaumi süü tõendatuks veel menetlusaluse isiku
ütlustega, mille kohaselt ta tunnistab süüteo toimepanemist. Tal ei olnud esitada isikut
tõendavat dokument ega juhiluba, ta ei teadnud, et juhtimisõigus on väärteo otsusega ära
võetud, kuna pole otsust kätte saanud.

14. Kohus loeb menetlusaluse isiku Maick Meibaumi süü temale esitatud süüdistuses
tõendatuks isikusamasuse tuvastamise protokolliga, millest nähtub, et 24.07.2016 kell 23: 25


                                                                                                4
juhtis ta sõiduautot xxxx ja polnud esitada dokumente. Isikusamasus tuvastatud
rahvastikuregistrist andmete kontrollimisel.

15. Politsei- ja Piirivalveameti Ida Prefektuuri Rakvere politseijaoskonna 13.04.2016 otsusega
väärteoasjas nr 259016001303 on Maick Meibaum tunnistatud süüdi LS § 227 lg 2, 242 lg 1
järgi ja karistuseks mõisteti mootorsõiduki juhtimisõiguse äravõtmine kaheks kuuks. Otsus
jõustus 04.05.2016. LS § 106 lg 6 kohaselt kui esmase juhiloa omajal on mootorsõiduki
juhtimisõigus karistuseks ära võetud, tunnistatakse tema mootorsõiduki juhtimisõigus ja talle
väljastatud esmane juhiluba kehtetuks.

16. KarS § 2 lg 2 sätestab, et karistatakse teo eest, kui see vastab süüteokoosseisule, on
õigusvastane ja isik on selle toimepanemises süüdi. Menetlusalune isik pani seega toime LS §
242 lg 1 ja LS § 201 lg 2 järgi kvalifitseeritud väärteod, kuna need on toime pandud ühe teoga,
määrati nende eest KarS § 63 lg 1 alusel karistus LS § 201 lg 2 järgi. Karistuseks määrati
rahatrahvi 120 trahviühiku ulatuses s.o. 480 eurot.

17. KarS § 12 sätestab, et süüteokoosseis on käesoleva seadustiku eriosas või muus seaduses
sätestatud karistatava teo kirjeldus. KarS § 12 lg 2 kohaselt on süüteokoosseisu objektiivsed
tunnused seaduses kirjeldatud tegevus või tegevusetus ja seaduses sätestatud juhtudel sellega
põhjuslikus seoses olev tagajärg. Menetlusalusele isikule heidetakse ette tegevust, et ta juhtis
mootorsõidukit omamata vastava kategooria mootorsõiduki juhtimisõigust ja ei esitanud
kontrollijale kehtivat vastava kategooria mootorsõiduki juhtimise õigust tõendavat dokumenti
ja isikut tõendavat dokumenti.

18. Kohus leiab, et Maick Meibaum on oma tegevusega realiseerinud LS § 201 lg 2 järgi
kvalifitseeritud väärteokoosseisu, kuna jõustunud Politsei- ja Piirivalveameti Ida Prefektuuri
Rakvere politseijaoskonna 13.04.2016 otsusega oli tema juhtimisõigus ära võetud kaheks kuuks
ning 24.07.2016 juhtis ta mootorsõidukit omamata vastava kategooria mootorsõiduki
juhtimisõigust. Juhtimisõigus oli kehtetuks tunnistatud. Lisaks ei olnud tal esitada kontrollijale
kehtivat vastava kategooria mootorsõiduki juhtimise õigust tõendavat dokumenti ja isikut
tõendavat dokumenti. Eelnevast lähtuvalt on Maick Meibaumi käitumises tuvastatud LS § 201
lg 2 ja LS § 242 lg 1 sätestatud süüteo objektiivse koosseisu tunnused.

19. Kohus leiab, et Maick Meibaum pani väärteod toime hooletusest. KarS § 18 lg 3 kohaselt
on tegu pandud toime hooletusest, kui isik ei tea süüteokoosseisule vastava asjaolu esinemisest
kuid oleks tähelepaneliku ja kohusetundliku suhtumise korral pidanud ette nägema. Kohtu
hinnangul oleks Maick Meibaum pidanud enne sõiduauto rooli istumist kontrollima endal
kaasas oleva isikut tõendava dokumendi olemasolu ning juhtimisõiguse kehtivust. Eelnevast
lähtuvalt on Maick Meibaumi käitumises tuvastatud LS § 201 lg 2 ja LS § 242 lg 1 sätestatud
süüteo subjektiivse koosseisu tunnused.

20. Liiklusseaduse § 14 lg 2 kohaselt peavad kõik liiklejad ja muud isikud järgima liiklusalaste
õigusaktide nõudeid, olema liikluses hoolikad ja ettevaatlikud ning tagama liikluse sujuvuse, et
vältida ohu ja kahju tekkimist.

                                                                                                5
21. Tõendamist leidis, et ühe teona LS § 201 lg 2 sätestatud väärteo on süüliselt ja õigusvastasel
toime pannud menetlusalune isik. KarS § 2 lg 2 sätestab, et karistatakse teo eest, kui see vastab
süüteokoosseisule, on õigusvastane ja isik on selle toimepanemises süüdi. Tõendamist leidis, et
Liiklusseaduse § 201 lg 2 sätestatud väärteo on süüliselt ja õigusvastasel toime pannud
menetlusalune isik. Liiklusseadus § 201 lg 2 kohaselt karistatakse isikut, kes on kõrvaldatud
mootorsõiduki juhtimiselt või kelle mootorsõiduki või trammi juhtimisõigus on peatatud,
kehtetuks tunnistatud või kellelt on mootorsõiduki või trammi juhtimisõigus ära võetud,
rahatrahviga kuni 300 trahviühikut või arestiga. KarS § 48 kohaselt kohus võib väärteo eest
mõista aresti kuni kolmkümmend päeva. KarS § 56 lg 1 sätestab, et karistuse mõistmisel kohtu
poolt või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid. Menetlusaluse isiku karistust kergendavaks asjaoluks on KarS §
57 lg 1 p 3 kohaselt puhtsüdamlik kahetsus, raskendavad asjaolud puuduvad. Kohtuväline
menetleja on kohaldanud põhikaristust alla sanktsiooni keskmist määra.

22. Õiguskorra kaitsmise huvides tuleb isikule määrata karistus, mis peab andma hinnangu
normikehtivusse ja avaldama õiglase karistuse mõju ühiskonnas. Arvestades asjaolu, et
menetlusalusel isikul on seitse kehtivat väärteokaristust liiklusnõuete rikkumise eest, sh mitu
analoogse väärteo eest, on kohtuväline menetleja määranud Maick Meibaumile karistuse õiges
suuruses. Maick Meibaum on arestid ära kandnud ja tasumata on kaks rahatrahvi.

23. KarS § 66 lg 2,3 kohaselt kohus võib mõjuvatel põhjustel määrata rahatrahvi tasumise ositi,
kusjuures ositi tasutava karistuse täitmise tähtaeg ei tohi ületada ühte aastat. Maick Meibaum
on käesoleval ajal töötu. Põhjendatud on menetlusaluse isiku Maick Meibaumi taotlus
rahatrahvi ositi tasumiseks. Eeltoodu alusel tuleb Politsei- ja Piirivalveameti Ida prefektuuri
22.08.2016 otsus väärteoasjas nr 2590, 16, 003518 tühistada osaliselt karistuse mõistmise osas,
selliselt, et võimaldada Maick Meibaumil tasuda rahatrahv ositi 10 kuu jooksul.

24. Eeltoodud põhjendustel tuleb Maick Meibaumi kaebus rahulda osaliselt. Tühistada Politsei-
ja Piirivalveameti Ida prefektuuri 22.08.2016 otsus väärteoasjas nr 2590, 16, 003518 osaliselt,
karistuse mõistmise osas. KarS § 66 lg 2 ja 3 alusel võimaldada Maick Meibaumil tasuda
rahatrahv summas 480 eurot ositi 10 kuu jooksul, tasudes alates veebruarist 2017 igakuiselt
vähemalt 48 eurot, lõpetades tasumise hiljemalt 31.11.2017. Rahatrahv tasuda kohtuvälise
menetleja otsuses näidatud arveldusarvele.

(allkirjastatud digitaalselt)
Kristel Vedro
kohtunik




                                                                                                6
