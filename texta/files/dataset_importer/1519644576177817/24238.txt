                           KOHTUOTSUS
                                EESTI VABARIIGI NIMEL

Kohus                            Harju Maakohus

Otsuse tegemise aeg ja koht      06. veebruaril    2016.a Tallinn

Kriminaalasja number             1-16-963 (16231500156)

Kohtunik                         Eha Popova

Kohtuistungi sekretär            Julia Senkevitš


Kriminaalasi                     Peeter Vainuse süüdistuses KarS § 424 järgi kokkuleppemenetluses

Prokurör                         Natalia Duškina

                                 Peeter Vainus
Süüdistatav
                                 elukoht XXX; ik 35809200322,            Eesti Vabariigi kodanik,
                                 kõrgharidus, ei tööta, varem kriminaalkorras karistatud, viimati
                                 27.09.2012 Harju Maakohtu poolt KarS § 424 järgi vangistusega 3
                                 kuud, KrMS § 238 lg 2 alusel ärakandmisele 2 kuud vangistust KarS
                                 73 sätete kohaldamisega katseajaga 3 aastat, karistus kustumata

Kaitsja                          Leelo Viil


RESOLUTSIOON


Juhindudes KrMS § 173 lg 1 p 1; 175 lg 1 p 4,9; 248 lg 1 p 4 ; 256-4,         256-5; 311 ja 313

Tunnistada süüdi Peeter Vainus KarS § 424 järgi ja mõista karistuseks 6 (kuus) kuud vangistust.

KarS § 68 lg 1 alusel arvata karistuse hulka eelvangistuses viibitud aeg 04.02.2016 kuni 06.02.2016,
s.o 3 (kolm) päeva, ärakandmisele kuulub vangistus 5 (viis) kuud ja 27 (kakskümmend seitse)
päeva.

KarS § 74 lg 1 ja lg 3 alusel määrata, et mõistetud vangistust ei pöörata täitmisele kui, kui P. Vainus
ei pane 2 (kahe) aasta jooksul toime uut kuritegu ja täidab temale käitumiskontrolli ajaks määratud
kontrollnõudeid.       Määrata P. Vainusele kriminaalhooldaja Tallinna Vangla Ida-Harju
kriminaalhooldusosakonna juhataja määramisel. Katseajal on P. Vainus kohustatud järgima KarS
§ 75 lg 1 sätestatud kontrollnõudeid:
    - elama alalises elukohas XXX;
    - ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    - alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    - saama kriminaalhooldusametnikult eelneva loa elukohast lahkumiseks Eesti territooriumi
        piires kauemaks kui 15 päevaks;
    - saama kriminaalhooldusametnikult eelneva loa elu-, töö- või õppimiskoha vahetamiseks;
    - saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

KarS § 75 lg 2 p 2 ja 8 alusel kohustada P. Vainust käitumiskontrolli ajal mitte tarbima alkoholi ja
osalema sotsiaalprogrammis.

Vastavalt KarS § 50 lg 1 p 1 võtta P. Vainuselt     ära mootorsõiduki juhtimise õigus 4 (neljaks)
kuuks.

Vastavalt LS § 127 on P. Vainus kohustatud viie tööpäeva jooksul otsuse jõustumisest arvates
loovutama oma juhiloa Maanteeametile.

KarS § 83 lg 1 alusel konfiskeerida kuriteo toimepanemise vahend – mootorsõiduk Citroen Berlingo
registreerimismärgiga XXX koos võtmega ja registreerimistunnistusega, mis asub Politsei- ja
Piirivalveameti parklas Tallinnas, Rahumäe tee 6/1.

Kohaldada P. Vainuse suhtes kuni kohtuotsuse jõustumiseni tõkendina elukohast lahkumise keeldu.

Välja mõista P. Vainuselt riigituludesse sundraha 322,50 eurot ja menetluskulud 120 eurot. KrMS
§ 180 lg 3 alusel määrata, et menetluskulud tuleb tasuda 12 (kaheteistkümne) kuu jooksul
kohtuotsuse jõustumisest arvates. Osamaksete suurus, tasumise graafik ja makserekvisiidid on
märgitud kohtuotsuse lahutamatuks lisaks olevas makseinfos, mis edastatakse koos maksegraafiku
ja viitenumbriga kohtuistungi järgselt kätteandmise võimatusel isiku poolt avaldatud posti- või e-
postiaadressile või isiku kinnipidamiskohta. Menetluskulude graafikus osamakse tähtajaks tasumata
jätmise korral maksegraafik tühistada. Menetluskulude tasumist tõendav dokument esitada Harju
Maakohtu Liivalaia Kohtumaja kriminaalkantseleile. Kui rahalised nõuded ei ole täies ulatuses
tähtaegselt tasutud, suunatakse nõuded täitemenetluse läbiviimiseks kohtutäiturile täitemenetluse
seadustikus sätestatud korras ning süüdimõistetul tuleb kanda ka kohtuotsuse täitmisega seonduvad
kulud.

Edasikaebamise kord


Kohtuotsusele ei saa esitada kokkuleppemenetluses tehtud kohtuotsuse peale apellatsiooni, välja
arvatud juhul, kui tegemist on KrMS 9. peatüki 2. jao sätete rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318 lg
4). Apellatsiooniõiguse kasutamise soovist teatatakse otsuse teinud kohtule kirjalikult seitsme päeva
jooksul alates kohtuotsuse või selle resolutiivosa kuulutamisest. Apellatsioon esitatakse otsuse
Tallinna ringkonnakohtule kirjalikult 15 päeva jooksul alates päevast, mil kohtumenetluse poolel on
võimalik kohtus tutvuda kohtuotsusega. Vahistatud süüdistatav või tema kaitsja võivad esitada
apellatsiooni süüdistatavale kohtuotsuse koopia kätteandmisele järgnevast päevast alates
viieteistkümne päeva jooksul.


TUVASTATUD ASJAOLUD JA KOHTU SEISUKOHT

Peeter Vainust süüdistatakse selles, et ta juhtis tahtlikult 04.02.2016.a kella 20:46 ajal Harjumaal,
Raasiku vallas, Aruküla alevikus, Harju 25B juures mootorsõidukit Citroen Berlingo
registreerimismärgiga XXX, olles joobeseisundis (alkoholijoove 0,86 mg/l laiendmääramatusega ±
0,09 mg/l (lõplik tulemus 0,77 mg/l)).
Peeter Vainus rikkus liiklusseaduse § 69 lg 1 ja korrakaitseseaduse § 36 lg 1 /Juht ei tohi olla
joobeseisundis. Joobeseisund on alkoholi, narkootilise või psühhotroopse aine või muu joovastava
aine tarvitamisest põhjustatud terviseseisund, mis avaldub väliselt tajutavas häiritud või muutunud
kehalistes või psüühilistes funktsioonides ja reaktsioonides/ ning liiklusseaduse § 69 lg 2 p 1
/alkoholijoobes olevaks loetakse mootorsõidukijuht, trammijuht ja maastikusõidukijuht kui juhi ühes
grammis veres on vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem/ nõudeid.
Seega pani Peeter Vainus toime KarS § 424 järgi kvalifitseeritava kuriteo, s.o mootorsõiduki juhtimine
joobeseisundis.

Peeter Vainuse, tema kaitsja ja prokuröri vahel sõlmitud kokkuleppe kohaselt taotleb prokurör kohtus
Peeter Vainuse süüditunnistamist KarS § 424 järgi ja karistamist vangistusega 6 (kuus) kuud.

KarS § 68 lg 1 alusel tuleb eelvangistuses viibitud aeg 04.02.16 kuni 06.02.16, s.o 3 (kolm) päeva,
arvata karistusaja hulka, seega kandmisele kuulub vangistus 5 (viis) kuud ja 27 (kakskümmend seitse)
päeva.

Lähtuvalt KarS § 74 lg 1 ja 3 jätta vangistus tingimisi täielikult täitmisele pööramata, kui
süüdimõistetu ei pane 2 aasta pikkuse katseaja jooksul toime uut kuritegu ja täidab talle KarS §-s 75
lg 1 p 1-6 ja lg 2 p 2, ja 8 sätestatud käitumiskontrolli ajaks pandud kontrollnõudeid, mille kohaselt
süüdimõistetu kohustub:
              1)        elama kohtu määratud alalises elukohas;
              2)        ilmuma         kriminaalhooldaja        määratud       ajavahemike       järel
                        kriminaalhooldusosakonda registreerimisele;
              3)        alluma kriminaalhooldaja kontrollile oma elukohas ning esitama talle andmeid
                        oma kohustuste täitmise ja elatusvahendite kohta;
              4)        saama kriminaalhooldusametnikult eelneva loa elukohast lahkumiseks Eesti
                        territooriumi piires kauemaks kui viieteistkümneks päevaks;
              5)        saama kriminaalhooldusametnikult eelneva loa elu-, töö- või õppimiskoha
                        vahetamiseks;
              6)        saama kriminaalhooldusametnikult eelneva loa Eesti territooriumilt
                        lahkumiseks ja väljaspool Eesti territooriumi viibimiseks;
              7)       mitte tarvitama alkoholi;
              8)       osalema sotsiaalprogrammis.

KarS § 50 lg 1 p 1 alusel lisakaristuseks mõista mootorsõiduki juhtimise õiguse äravõtmine 4-ks
kuuks.
Kokkuleppest nähtuvalt nõustusid süüdistatav ja tema kaitsja süüdistuse sisu, kuriteo kvalifikatsiooni,
tekitatud kahju laadi ja suurusega ning jõudsid kokkuleppele prokuröri poolt kohtus nõutava karistuse
liigis ja määras. Süüdistatavale on selgitatud kohustust tasuda menetluskulud, so sundraha 322,50
eurot ja kaitsjatasu 96 eurot, millele lisandub kaitsja osalemisel kohtumenetluses täiendav kaitsjatasu,
mis samuti kuulub süüdistatava poolt hüvitamisele.

Kohtuistungil jäi süüdistatav sõlmitud kokkuleppe juurde. Kokkuleppe arutamise põhjal tegi kohus
järelduse, et süüdistatava P. Vainuse süü tunnistamine ja tema poolt kokkuleppe sõlmimine on olnud
tema tõelise tahte avaldus ning kriminaalasja menetlemisel on järgitud kokkuleppemenetluse sätteid.

Kohus leiab, et Peeter Vainus tuleb süüdi tunnistada KarS § 424 järgi ning mõista talle karistus
vastavalt kokkuleppele.

Samuti tuleb Peeter Vainuselt KarS § 83 lg 1 alusel konfiskeerida kuriteo toimepanemise vahend –
mootorsõiduk      Citroen    Berlingo  registreerimismärgiga      XXX       koos   võtmega    ja
registreerimistunnistusega.

KrMS § 180 lg 1 alusel kuuluvad P. Vainuselt väljamõistmisele kriminaalmenetluse kulud ning
süüdimõistva kohtuotsusega kaasnev sundraha. Kriminaaltoimiku andmetel on käesolevas
kriminaalasjas menetluskuluks kaitsjatasu kohtueelses menetluses ja kohtuistungil osalemise eest.
Süüdimõistva kohtuotsusega kaasnev sundraha II astme kuriteo puhul on KrMS § 179 lg 1 p 2 kohaselt
1,5 palga alammäära, s.o 645 eurot, mida kiirmenetluses vähendatakse, kuid mitte rohkem kui poole
võrra. Kohtu hinnangul ei esine süüdistatava puhul erandlikke asjaolusid, mille puhul oleks
põhjendatud menetluskulude osaline riigi kanda jätmine. Tulenevalt kohtuistungil esitatud taotlusest
peab kohus KrMS § 180 lg 3 alusel võimalikuks määrata menetluskulude hüvitamise ositi 12 kuu
jooksul alates kohtuotsuse jõustumisest.


Eha Popova
Kohtunik
