                         KOHTUOTSUS
                              EESTI VABARIIGI NIMEL

Kohus                           Pärnu Maakohus

Otsuse tegemise aeg ja koht     30. november 2016.a. Pärnu kohtumaja


Kriminaalasja number            1-16-5143 (14267000544)

Kohtukoosseis                   Kohtunik Rubo Kikerpill

Istungisekretär                 Jaanika Lusti

Prokurör                        Ringkonnaprokurör Elle Keeman

Kriminaalasi                    Margus Sepp süüdistuses KarS § 214 lg 2 p 1, § 199 lg 2 p 4 ja §
                                201 lg 2 p 1 järgi üldmenetluses
Süüdistatav
                                Margus Sepp
                                Isikukood või sünniaeg:      37910170277
                                Karistatus:                   kriminaalkorras karistatud, kehtivad
                                karistused:
                                1) Harju Maakohtu 27.12.2010 otsusega KarS § 200 lg 2 p 4
                                järgi mõisteti 2 aastat vangistust tingimuslikult, katseajaga 3
                                aastat (27.12.2010 – 26.12.2013);
                                2) Harju Maakohtu 14.09.2012 otsusega KarS § 320 lg 1 järgi
                                mõisteti rahaline karistus 200 päevamäära, so 640 eurot täitmise
                                tähtajaga 12 kuud.
                                Tõkend: kahtlustatavana kinni peetud 06.11.2014 kuni
                                07.11.2014, elukohast lahkumise keeld kehtis kuni 07.11.2015

RESOLUTSIOON                    Juhindudes KrMS § 248 lg 1 p 5, § 249, kohus
                                otsustas:


Süüdi tunnistada Margus Sepp ja karistuseks mõista:
   - KarS § 214 lg 2 p 1 järgi 6 (kuus) aastat vangistust;
   - KarS § 199 lg 2 p 4 järgi 6 (kuus) kuud vangistust;
   - KarS § 201 lg 2 p 1 järgi 6 (kuus) kuud vangistust.



                                                                                   Lk 1 / 5
KarS § 63 lg 2 ja § 64 lg 1 alusel lugeda kergemad karistused kaetuks raskemaga ja mõista
liitkaristuseks 6 (kuus) aastat vangistust.

KarS § 68 lg 1 alusel arvestada mõistetud karistusest maha eelvangistuses viibitud aeg
06.11.2014 kuni 07.11.2014, s.o 2 päeva, ja lugeda kandmata karistuseks 5 (viis) aastat, 11
(üksteist) kuud ja 28 (kakskümmend kaheksa) päeva vangistust.

KarS § 73 lg 1, 2, 3 alusel määrata, et koheselt kuulub ärakandmisele 6 (kuus) kuud
vangistust. Ülejäänud 5 (viie) aasta, 5 (viie) kuu ja 28 (kahekümne kaheksa) päeva pikkune
vangistus jätta täitmisele pööramata, kui Margus Sepp 5 (viie) aasta pikkuse katseaja jooksul
ei pane toime uut tahtlikku kuritegu.

Karistuse kandmise aja algust arvata alates karistuse kandmisele asumisest. Süüdimõistetul
ilmuda vanglasse kutse peale.

Tsiviilhagid.
Rahuldada esitatud tsiviilhagid ja mõista Margus Sepp`alt välja:
   - kannatanu M.S kasuks tsiviilhagi summas 350 eurot, milline kanda M.S arveldusarvele nr X;
   - kannatanu E. R kasuks tsiviilhagi summas 550 eurot, milline kanda E. R arveldusarvele nr
        X;
   - kannatanu A. A kasuks tsiviilhagi summas 750 eurot, milline kanda A. A arveldusarvele nr
        X Swedbank;
   - kannatanu K.O kasuks tsiviilhagi summas 700 eurot, milline kanda K.O arveldusarvele nr X
        SEB Pank.

Asitõendid.
KrMS § 126 lg 3 p 1 alusel jätta kriminaalasja materjalide juurde järgmised asitõendid:
2 CD plaati 06.03.2015 ja 25.03.2015 asitõendi vaatlusprotokollide juures.

Välja mõista Margus Sepp´alt menetluskulud riigituludesse KrMS § 173 lg 2 alusel: sundraha
1075 eurot, kannatanute töötasu, sõidu- ja ööbimiskulude hüvitus 101,89 eurot ning tasu riigi
õigusabi eest 960 eurot, kokku 2136,89 eurot.

KrMS § 180 lg 3 alusel võimaldada Margus Sepp´al menetluskulude tasumine ositi 12 kuu jooksul
alates jaanuarist 2017.a kuni detsembrini 2017.a iga kuu 15. kuupäevaks võrdsetes osades summas
178,07 eurot ning viimase osamakse summa on 178,12 eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700086490. Selgituseks märkida: menetluskulud, isiku nimi,
kriminaalasja number.

Kui rahalised nõuded pole täies ulatuses tähtajaks täidetud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.




                                                                                      Lk 2 / 5
Edasikaebamise kord

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul alates
otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSKÄIK

Käesolevas kriminaalasjas süüdistatakse Margus Sepp´a selles, et tema olles isik, keda on karistatud
röövimise toimepanemise eest 27.12.2010 Harju Maakohtu poolt ning mille karistus kustus
hiljemalt 27.12.2016,
- nõudis 14.05.2014 E. R algselt 1000 euro, seejärel 550 euro üleandmist, ähvardades
mittetasumisel avaldada häbistavaid andmeid (Margus Sepa valduses olevaid kompromiteerivaid
erootilise sisuga videolõike E. R) viimase sugulastele, sõpradele, tööandjale ja tütrele. E. R, kartes
ähvarduse täideviimist, maksis 550 eurot Margus Sepa X Swedbank (X) arvelduskontole, mis oli
Margus Sepa kasutuses. Margus Sepp tekitas E. R varalise kahju summas 550 eurot.
- nõudis 19.05.2014 M.S esialgselt 1000 euro, seejärel 500 euro üleandmist, ähvardades
mittetasumisel avaldada häbistavaid andmeid (Margus Sepa valduses olevaid kompromiteerivaid
erootilise sisuga pilte ja videolõigu M.S) viimase sugulastele, tööandjale ja tuttavatele. M.S, kartes
ähvarduse täideviimist, maksis 350 eurot Margus Sepa X Swedbank (X) arvelduskontole, mis oli
Margus Sepa kasutuses. Margus Sepp tekitas M.S varalise kahju summas 350 eurot.
- nõudis 05.06.2014 A. Alt 750 euro üleandmist, ähvardades mittetasumisel avaldada häbistavaid
andmeid (Margus Sepa valduses olevaid kompromiteerivaid erootilise sisuga pilte ja videolõiku A.
A) viimase perekonnale ja tuttavatele. A. A, kartes ähvarduse täideviimist, maksis 750 eurot K.O
SEB Pank arvelduskontole X. K.O teadmata raha päritolust, andis laekunud summa edasi Margus
Sepale. Margus Sepp tekitas A. Ale varalise kahju summas 750 eurot. Samuti
- nõudis Margus Sepp 16.08.2014 A. Alt 500 euro üleandmist ning seejärel 20.08.2014 jätkas
väljapressimist nõudes 350 eurot, ähvardades mittetasumisel avaldada häbistavaid andmeid
(Margus Sepa valduses olevaid kompromiteerivaid erootilise sisuga pilte) A. A tuttavatele
suhtlusportaalis Facebook ning tema poja ja poja sõpradele.
- nõudis 26.09.2014 esialgu M. V poolset pakkumist ning seejärel 06.10.2014 järgmiseks päevaks
600 euro üleandmist, ähvardades mittetasumisel avaldada häbistavaid andmeid (Margus Sepa
valduses olevaid kompromiteerivaid erootilise sisuga salvestisi K. M) viimase tuttavatele ja perele.
- nõudis 30.10.2014 K. M 600 euro üleandmist, ähvardades mittetasumisel avaldada häbistavaid
andmeid (Margus Sepa valduses olevaid kompromiteerivaid erootilise sisuga pilte ja videolõiku K.
M) viimase töökaaslastele, tuttavatele ja perele.
Eelpool kirjeldatud asjaoludest järeldub, et Margus Sepp pani kirjeldatud teod toime tahtlikult
varalise kasu saamise eesmärgil.
Seega Margus Sepp isikuna, kes on varem toime pannud röövimise, varalise kasu üleandmise
nõudmisega, kui on ähvardatud avaldada häbistavaid andmeid, pani toime KarS § 214 lg 2 p
1 alusel kvalifitseeritava kuriteo.

                                                                                        Lk 3 / 5
Samuti süüdistatakse Margus Sepp´a selles, et tema olles isik, keda on karistatud röövimise
toimepanemise eest 27.12.2010 Harju Maakohtu poolt ning mille karistus kustus 27.12.2016, võttis
hiljemalt 03.11.2014 ebaseadusliku omastamise eesmärgil Tallinna X tänav 14-14 asuvast korterist
K.O kuuluva fotoaparaadi Nikon D300s seeria nr X koos objektiiviga Nikkor 70-200mm f/2.8G
seeria nr X, mille väärtuseks on 1290 eurot. Nimetatud esemed viis Margus Sepp 03.11.2014 OÜ-
sse X võtmaks lühiajalist laenu summas 250 eurot.
Eelpool kirjeldatud asjaoludest järeldub, et Margus Sepp pani teo toime tahtlikult varalise kasu
saamise eesmärgil.
Seega Margus Sepp isikuna, kes on varem toime pannud röövimise, võõra vallasasja
äravõtmisega selle ebaseadusliku omastamise eesmärgil, pani toime KarS § 199 lg 2 p 4 alusel
kvalifitseeritava kuriteo.

Samuti süüdistatakse Margus Sepp´a selles, et tema olles isik, keda on karistatud röövimise
toimepanemise eest 27.12.2010 Harju Maakohtu poolt ning mille karistus kustus hiljemalt
27.12.2016, pööras 2014 suvel juulikuus tema valduses oleva, kuid K.Oile kuuluva sülearvuti
ASUS Transporter X väärtusega 700 eurot enda kasuks.
Sellise oma tegevusega jättis Margus Sepp omaniku kestavalt varast ilma ning muutis selle endale
kuuluvaks, kahjustades sellega võõrast omandit. Arvestades, et sülearvuti endale jätmises ilmneb
väliselt ka omastamistahe, on enda kasuks pööramine Margus Sepp käitumises tuvastatud
objektiivse teona, täites sellega omastamise objektiivse koosseisu tunnusena omastamistahte
manifesteerimise. Samuti on tuvastatud, et Margus Sepp sülearvuti hilisema pantimisega esines
võõra vallasasja omanikuna, väljendades omanikusarnast seisundit, sh nautides sellest saadavat
hüve, mistõttu on antud tegude puhul tegemist Margus Sepp poolt vara isiklikuks kasuks
pööramisega. Arvestades aga asjaolu, et süüdistataval puudus selliseks toiminguks õigused, on
toimunud vara enda kasuks pööramine ebaseaduslikult.
Eelpool kirjeldatud asjaoludest järeldub, et Margus Sepp pani teo toime tahtlikult varalise kasu
saamise eesmärgil.
Seega Margus Sepp isikuna, kes on varem toime pannud röövimise, tema valduses oleva
võõra vallasasja enda kasuks pööramisega, pani toime KarS § 201 lg 2 p 1 alusel
kvalifitseeritava kuriteo.

Prokurör ja süüdistatav kaitsja juuresolekul on sõlminud kokkuleppe, mille kohaselt prokurör nõudis
kohtus süüdistatavale karistuseks KarS § 214 lg 2 p 1 järgi 6 (kuus) aastat vangistust; KarS § 199 lg
2 p 4 järgi 6 (kuus) kuud vangistust; KarS § 201 lg 2 p 1 järgi 6 (kuus) kuud vangistust.
KarS § 63 lg 2 ja § 64 lg 1 alusel lugeda kergemad karistused kaetuks raskemaga ja mõista
liitkaristuseks 6 (kuus) aastat vangistust.
KarS § 68 lg 1 alusel arvestada mõistetud karistusest maha eelvangistuses viibitud aeg 06.11.2014
kuni 07.11.2014, s.o 2 päeva, ja lugeda kandmata karistuseks 5 (viis) aastat, 11 (üksteist) kuud ja 28
(kakskümmend kaheksa) päeva vangistust.

KarS § 73 lg 1, 2, 3 alusel määrata, et koheselt kuulub ärakandmisele 6 (kuus) kuud vangistust.
Ülejäänud 5 (viie) aasta, 5 (viie) kuu ja 28 (kahekümne kaheksa) päeva pikkune vangistus jätta
täitmisele pööramata, kui Margus Sepp 5 (viie) aasta pikkuse katseaja jooksul ei pane toime uut
tahtlikku kuritegu.

MAAKOHTU SEISUKOHT

Kriminaalasi saabus kohtusse üldmenetlusena, kuid süüdistatav ja prokurör on kaitsja juuresolekul
enne kohtuliku uurimise lõppu sõlminud ja esitanud kohtule kinnitamiseks kokkuleppe. Kohtuliku

                                                                                       Lk 4 / 5
arutamise põhjal tegi kohus järeldused, et süüdistatava süüditunnistamine ja kokkuleppe sõlmimine
on olnud süüdistatava tõelise tahte avaldus ja kriminaalasja menetlemisel on järgitud
kokkuleppemenetluse sätteid.
Tema käitumises teo õigusvastasust ja süüd välistavad asjaolud puuduvad. Karistust kergendavaid ja
raskendavaid asjaolusid ei ole. Süüdistatav tuleb süüdi tunnistada ning mõista karistus vastavalt
kokkuleppele.
Kehtivat tõkendit ei ole.

Tsiviilhagid.
Kannatanute M.S, E. R, A. A ja K.O poolt esitatud tsiviilhagid kuuluvad rahuldamisele ning VÕS §
1043, § 1045 lg 1 p 5, § 132 lg 1 ja 136 lg 1 alusel Margus Sepp´alt sissenõudmisele. Süüdistatav
tunnistab kokkuleppes esitatud tsiviilhagisid ja on nõus, et kohus rahuldab hagid.

Asitõendid.
KrMS § 126 lg 3 p 1 alusel jätta kriminaalasja materjalide juurde tõenduslikult olulised järgmised
asitõendid: 2 CD plaati 06.03.2015 ja 25.03.2015 asitõendi vaatlusprotokollide juures.

Kriminaalmenetluse seadustiku § 173 lg 2 sätestab, et menetluskulud hüvitab kohustatud isik
menetleja määratud ulatuses. Seega tuleb süüdlaselt välja mõista KrMS § 179 lg 1 p 1, § 175 ja §
180 lg 1 alusel riigituludesse sundraha 1075 eurot, kannatanute (K. M, M.S ja A. A) töötasu, sõidu-
ja ööbimiskulude hüvitus kokku 101,89 eurot ja tasu riigi õigusabi eest 960 eurot. KrMS § 180 lg 3
alusel ja arvestades isiku majanduslikku seisundit võimaldada süüdlasel menetluskulude tasumine
ositi 12 kuu jooksul.




/allkirjastatud digitaalselt/


Rubo Kikerpill
kohtunik




                                                                                     Lk 5 / 5
