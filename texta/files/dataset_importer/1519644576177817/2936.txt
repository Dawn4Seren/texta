                              KOHTUOTSUS

Kohus                      Harju Maakohus (Liivalaia kohtumaja)

Otsuse tegemise aeg ja      14.11.2016 Tallinn

koht

Väärteoasja number         4-16-7486 (2302,16,013591)

Kohtukoosseis              Kohtunik Janika Kallin

Kohtuistungi sekretär       Martin Kalamees

Väärteoasi                  Emil Valge väärteoasi liiklusseaduse (LS) § 201 lg 2 järgi.

Kohtuväline menetleja       Politsei- ja Piirivalveamet Põhja Prefektuur Korrakaitsebüroo
                            liiklusjärelevalvekeskus; asukoht: Rahumäe tee 6/1 Tallinn 11316;
                            kohtuistungil osales volitatud esindaja Triinu Riigor.

Menetlusalune isik         Emil Valge
                           isikukood: 36907260315; kodakondsus EV; emakeel: vene keel;
                           töökoht: ei ole teada; elukoht: XXXX; varem korduvalt nii kriminaal-
                           kui ka väärteokorras karistatud.

RESOLUTSIOON
Juhindudes väärteomenetluse seadustiku (VTMS) § 111, 113 lg 2 kohus o t s u s t a s:
   1. Süüdi mõista Emil Valge LS § 201 lg 2 järgi ja karistada arestiga 20 (kakskümmend
      päeva.
   2. Aresti kandmise aja algust hakata lugema reaalselt aresti kandmisele asumisest. Aresti
      kandmise kohaks määrata Põhja Prefektuuri Arestimaja (Rahumäe tee 6, Tallinn).
   3. Emil Valgel tuleb arest ära kanda hiljemalt 01.02.2016.a. Tähtaegselt aresti kandmata
      jätmisel kohaldada Emil Valge suhtes sundtoomist arestimajja.
Edasikaebamise kord
Kohtuotsuse peale saab apellatsiooni korras kaevata Tallinna Ringkonnakohtule.
Apellatsiooniõiguse kasutamise soovist tuleb kohtule teatada 7 päeva jooksul alates
kohtuotsuse lõpposa kuulutamisest. Kui üks kohtumenetluse pool on nimetatud tähtaja
jooksul teatanud apellatsiooniõiguse kasutamise soovist ega ole sellest loobunud, on ülejäänud
kohtumenetluse pooltel apellatsiooniõigus olenemata sellest, kas nad ise on apellatsiooniõiguse
kasutamise soovist teatanud. Kohtumenetluse poole soovist kasutada apellatsiooniõigust või
teate esitamise järel apellatsiooniõiguse kasutamisest loobuda teatab maakohus teisele
kohtumenetluse poolele kirjalikult.
                                                                                             1
 Apellatsiooniõiguse kasutamise korral tuleb apellatsioon Tallinna Ringkonnakohtule esitada
 15 päeva jooksul alates päevast, mil kohtuotsus on Harju Maakohtu Liivalaia kohtumaja
 kriminaalkantseleis tutvumiseks kättesaadav. Kohtuotsus on kättesaadav Harju Maakohtu
 Liivalaia kohtumaja väärteokantseleis 14.11.2016.a.

Asjaolud:
Politsei- ja Piirivalveameti Põhja Prefektuuri Korrakaitsebüroo Liiklusjärelvalvekeskuse poolt
25.09.2016 koostatud väärteoprotokolli nr 20160925181601 kohaselt juhtis Emil Valge 25.09.2016.a
kella 08:01 ajal Harjumaal, Pärnu mnt./Estonia pst. ristmiku juures mootorsõidukit Ford Galaxy, r/n
XXXX, omamata vastava kategooria mootorsõiduki juhtimisõigust, olles eelnevalt juhtimiselt
kõrvaldatud. Menetlusalune isik Emil Valge rikkus seega liiklusseaduse (LS) § 90 lg 1 p 1, 3
nõudeid, pannes toime väärteo, mis on kvalifitseeritav liiklusseaduse (LS) § 201 lg 2 järgi.

Menetlusosaliste seisukohad:

Kohtuväline menetleja: leidis, et menetlusalusele isikule süüksarvatav LS § 201 lg 2 järgi
kvalifitseeritud väärtegu on asjas kogutud tõenditega kinnitust leidnud. Kohtuväline menetleja palus
Emil Valge süüdi mõista LS § 201 lg 2 järgi kvalifitseeritavas väärteos ning taotles tema karistamist
arestiga 20 päeva. Kohtuvälise menetleja hinnangul on põhjendatud isikule aresti määramine: isik on
eelnevalt korduvalt väärteokorras karistatud, kuid mingeid järeldusi ta sellest teinud ei ole, jätkab
väärtegude toimepanemist.

Menetlusaluse isiku seisukoht:
Menetlusalusele isikule edastati kohtukutse, kutse võttis vastu isiku abikaasa J. Valge. VtMS § 41 lg
2 kohaselt antakse juhul, kui kutsutavale ei olnud võimalik kutset kätte anda, see temaga koos elavale
vähemalt 14-aastasele perekonnaliikmele. E. Valge kohtuistungile ei ilmunud, istungi edasi
lükkamise taotlust isik ei esitanud.

Kohtu seisukoht:
Kohtu hinnangul on võimalik asja arutada ilma menetlusaluse isiku osavõtuta: VtMS § 90 lg 1
kohaselt arutatakse asja ilma menetlusaluse isikuta, kui talle on asja arutamise aeg ja koht teatavaks
tehtud ning ta on kutse enne asja arutamist kätte saanud, kuid ei ole taotlenud asja arutamise
edasilükkamist.

Kohus, kuulanud ära menetlusaluse isiku ja kohtuvälise menetleja esindaja seisukohad ning hinnanud
väärteoasjas kogutud kirjalikke tõendeid kogumis, leiab, et LS § 201 lg 2 kvalifitseeritavate
väärtegude toimepanemine menetlusaluse isiku poolt väärteoprotokollide järgi on tõendatud.

LS § 201 lg 2 ettenähtud väärteo toimepanemise eest on karistusena ette nähtud rahatrahv kuni 300
trahviühikut või arest. Trahviühik on rahatrahvi baasisumma, mille suurus on neli (4) eurot.

Kohtu hinnangul on tõendatud, et Emil Valge 25.09.2016 kella 08:01 ajal Harju maakonnas, Pärnu
mnt/Estonia pst. juures juhtis mootorsõidukit, omamata vastava kategooria mootorsõiduki juhtimise
õigust, olles eelnevalt juhtimiselt kõrvaldatud: sõiduki juhtimiselt kõrvaldamise otsusega, millest
nähtub, et 25.09.2016.a kella 08:01 ajal kõrvaldati sõiduki Ford Galaxy, r/n XXXX, juhtimiselt Emil
Valge, kuna tal puudus vastava kategooria mootorsõiduki juhtimisõigus; õiendiga isikusamasuse
tuvastamise kohta, millest nähtub, et Emil Valge isikusamasus tuvastati politsei infosüsteemi kaudu;
maanteeameti liiklusregistri väljavõttega, millest nähtub, et Emil Valgel oli 20.09.2016.a
juhtimisõigus ära võetud; Politsei-ja Piirivalveameti 23.08.2016.a otsusest nähtub, et 23.08.2016.a


                                                                                                    2
võeti Politsei-ja Piirivalve otsusega ära Emil Valge juhtimisõigus 5 kuuks. Otsus jõustus
20.09.2016.a, see on edastatud isiku e-posti aadressile.

Teo õigusvastasust välistavad asjaolud puuduvad. Isik on süüvõimeline ning süüd välistavad asjaolud
puuduvad.

Karistus:

KarS § 56 järgi on karistamise aluseks isiku süü; karistuse mõistmisel arvestatakse kergendavaid ja
raskendavaid asjaolusid, tahtluse ja ettevaatamatuse liiki teo toimepanemisel, samuti võimalust
mõjutada süüdlast edaspidi hoiduma süütegude toimepanemisest ja õiguskorra kaitsmise huvisid.

LS § 201 lg 2 kohaselt on mootorsõiduki juhtimine, vastava kategooria mootorsõiduki
juhtimisõiguseta isiku poolt, kes on mootorsõiduki juhtimiselt kõrvaldatud, väärtegu ja selle
toimepanemise eest on ette nähtud karistus rahatrahv kuni 300 trahviühikut või arest.

Emil Valge pani talle süüksarvatud teo toime tahtlikult. Isiku karistust kergendavad ja raskendavad
asjaolud puuduvad. Emil Valget on eelnevalt korduvalt väärteokorras rahatrahvidega karistatud, kuid
mingeid järeldusi ta sellest teinud ei ole, vaid jätkab uute väärtegude toimepanemist. Seega ei ole
rahatrahvid talle mingisugust mõju avaldanud. Kohtu hinnangul ei ole Emil Valge isikuks, kelle
suhtes oleks antud asjas otstarbekas kohaldada rahatrahvi. Kohus märgib, et kehtiva juhtimisõiguseta
sõidukijuhi osalemine liikluses on äärmiselt taunitav. Juhiloa väljastamine kinnitab, et sõidukijuhil
on nõuetekohased oskused ja teadmised liikluses osalemiseks. Eeltoodut arvestades, leiab kohus, et
Emil Valgele tuleb mõista karistuseks LS § 201 lg 2 järgi arest 20 päeva. Emil Valgel tuleb arest ära
kanda hiljemalt 01.02.2016.a. Tähtaegselt aresti kandmata jätmisel kohaldada Emil Valge suhtes
sundtoomist arestimajja.




/allkirjastatud digitaalselt/




                                                                                                   3
