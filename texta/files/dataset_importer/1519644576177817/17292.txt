                     KOHTUOTSUS
                              EESTI VABARIIGI NIMEL
Kohus                           Viru Maakohus

Otsuse tegemise aeg ja koht    26.04.2016 Jõhvi kohtumaja


Kriminaalasja number           1-16-3439 (16244000501)

Kohtunik                       Anne PALMISTE

Kohtuistungi sekretär          Jane VÄLI

Tõlk                           Riina PALMI

Prokurör                       Natalja FIRSOVA

Asja läbivaatamise kuupäev     25.04.2016

                               Igor JELTSOVI süüdistus Karistusseadustiku §424
Kriminaalasi                   järgi
                                 kiir-kokkuleppemenetluses
                                 Igor JELTSOV
                                 sünd. 09.12.1969, isikukood 36912092221, xxx
                                 karistatud
                                     - Viru Maakohtu 07.03.2014 otsusega KarS
Süüdistatav                              §414 lg.1, §415 lg.1, §418 lg.1, §420 lg.1
                                         järgi vangistusega 1 aasta 11 kuud 27 päeva
                                         tingimisi katseajaga 3 aastat
                                 Oli kahtlustatavana kinni peetud 24.04.2016 –
                                 26.04.2016
Juhindudes KrMS §247, §248 lg.1 p.5, §249, §2565 lg.2, §306, §309 lg.3, §313, §315,
§318 lg,1 ja §319 lg.1, 2, maakohus


OTSUSTAS:


Süüdi tunnistada Igor JELTSOV Karistusseadustiku §424 järgi ning mõista
karistuseks rahaline karistus 80 päevamäära ulatuses, s.o. summas 800 (kaheksasada)
eurot.

Karistusseadustiku §68 lg.1 alusel arvata Igor JELTSOVI karistuse hulka tema
eelvangistuses viibitud aeg 24.04.2016 – 26.04.2016, s.o. 3 (kolm) päeva ja lõplikult

                                                                                   1
kuulub Igor JELTSOVIL kandmisele rahaline karistus 71 päevamäära ulatuses, s.o
summas 710 (seitsesada kümme) eurot.

Karistusseadustiku §65 lg.2 alusel liita mõistetud rahalisele karistusele 71
päevamäära ulatuses, s.o summas 710 (seitsesada kümme) eurot, Viru Maakohtu
07.03.2014 otsusega mõistetud karistus 1 (üks) aasta 11 (üksteist) kuud 27
(kakskümmend seitse) päeva vangistust ja mõista Igor JELTSOVILE liitkaristuseks
1 (üks) aasta 11 (üksteist) kuud 27 (kakskümmend seitse) päeva vangistust ja
rahaline karistus 71 päevamäära ulatuses, s.o. 710 (seitsesada kümme) eurot.

Karistusseadustiku §64 lg.2 alusel viiakse rahaline karistus täide iseseisvalt.

Vabastada Igor JELTSOV vahi alt kohtusaalis.

Karistusseadustiku §66 lg.1, 3 alusel määrata, et rahaline karistus 71 päevamäära
ulatuses, s.o. summas 710 (seitsesada kümme) eurot tuleb Igor JELTSOVIL tasuda
ositi 10 kuu jooksul alates kohtuotsuse jõustumisest, kusjuures ühe osa suurus ei või
olla väiksem kui 71 (seitsekümmend üks) eurot.

Rahaline karistus tuleb tasuda Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele märkida viitenumber 99916400003139 ning                selgitus   „Igor
JELTSOV 1-16-3439 rahaline karistus“.

Karistusseadustiku §50 lg.1 p.1 alusel kohaldada Igor JELTSOVILE lisakaristusena
sõiduki juhtimisõiguse äravõtmine tähtajaga 3 (kolm) kuud.

Liiklusseaduse §127 alusel on Igor JELTSOV kohustatud 5 (viie) tööpäeva jooksul
alates käesoleva kohtuotsuse jõustumisest loovutama oma juhiloa Maanteeametile.

Välja mõista Igor JELTSOVILT Kriminaalmenetluse seadustiku §179 lg.1 p.2 ja
§2565 lg.2 alusel sundraha summas 322 (kolmsada kakskümmend kaks) eurot 50
senti    ja   Kriminaalmenetluse     seadustiku §175 lg.1 p.4 alusel kaitsjale
(vandeadvokaat Arvo SUUBAN) kohtueelses menetluses makstud tasu eest 48
(nelikümmend kaheksa) eurot riigituludesse.

Kriminaalmenetluse seadustiku §180 lg.3 alusel määrata, et Igor JELTSOVI
menetluskulud summas 370 (kolmsada seitsekümmend) eurot 50 senti tuleb tasuda
ositi 12 (kaheteistkümne) kuu jooksul alates kohtuotsuse jõustumisest.

Sundraha ja menetluskulud tuleb Igor JELTSOVIL tasuda Maksu- ja Tolliameti
arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele märkida viitenumber 99916700030695 ning selgitus „Igor
JELTSOV 1-16-3439 kriminaalmenetluse kulud“

                                                                                       2
Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates päevast,
mil kohtumenetluse poolel on võimalik maakohtus tutvuda kohtuotsusega.

Kohtuotsusega on kohtumenetluse poolel võimalik tutvuda vahetult peale selle
väljakuulutamist 26.04.2016.


Süüdistus

Igor Jeltsovile on esitatud süüdistus selles, et ta juhtis xxx olles alkoholijoobes
Liiklusseaduse §69 lg.1, lg.2 p.1 mõttes. Kontrollimisel tõendusliku alkomeetriga
Dräger Alcotest 7110 EST, seeria nr.ARBK-0026 tuvastati Igor Jeltsovil
alkoholisisaldus väljahingatavas õhus 0,83 mg/l.

Seega pani Igor Jeltsov toime mootorsõiduki juhtimise joobeseisundis, s.o KarS
§424 järgi kvalifitseeritava kuriteo.


Kokkulepe

Abiprokurör Natalja Firsova, süüdistatav Igor Jeltsov ja tema kaitsja vandeadvokaat
Arvo Suubam sõlmisid 25.04.2016 kiir-kokkuleppe, mille kohaselt süüdistatav ja
tema kaitsja nõustusid esitatud süüdistuse sisu ja kuriteo kvalifikatsiooniga, ning
jõudsid kokkuleppele prokuröri poolt kohtus nõutavas karistuse liigis ja määras. KarS
§424 ettenähtud kuriteo toimepanemise eest nõuab prokurör kohtus süüdistatavale
karistuseks rahalise karistuse 80 päevamäära ulatuses, lähtudes miinimumpäevamäära
suurusest, mis on 10 €, s.o 800 €. KarS §68 lg.1 alusel arvata karistuse hulka
kinnipidamise aega 24.04.2016 – 26.04.2016, s.o 3 päeva ehk 9 päevamäära ning
lõplikuks karistuseks mõista rahaline karistus 71 päevamäära ulatuses, s.o 710 €.
KarS §65 lg.2, §64 lg.2 alusel suurendada selle kuriteo eest mõistetud karistust
07.03.2014 Viru Maakohtu otsuse järgi mõistetud karistuse 1 aasta 11 kuud 27
päeva vangistust võrra. Rahaline karistus viia täide iseseisvalt. KarS §66 lg.1 alusel
määrata karistuse tasumine ositi. Korraga tasutava rahalise karistuse osade suuruseks
määrata 71 eurot. Ositi tasutava karistuse täitmise tähtajaks määrata 10 kuud,
arvestades kohtuotsuse jõustumise tähtajast. KarS §50 lg.1 alusel võtta
lisakaristusena Igor Jeltsovilt ära mootorsõiduki juhtimise õigus tähtajaga 3 kuud.
Süüdistatavalt kuuluvad väljamõistmisele kriminaalmenetluse kulud, mis kuuluvad
tasumisele ositi 12 kuu jooksul.



Maakohtu istung

Abiprokurör Natalja Firsova jäi maakohtu istungil kokkuleppe juurde, palus Igor
Jeltsov KarS §424 järgi süüdi tunnistada ja mõista karistus vastavalt kokkuleppes
sätestatule.

                                                                                    3
Süüdistatav Igor Jeltsov jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.



Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahteavaldus
ja kriminaalasja menetlemisel on järgitud KrMS sätteid.
xxx

Kriminaalasja materjalidest nähtub, et kontrollimisel tõendusliku alkomeetriga Dräger
Alcotest 7110 EST nr.ARBK-0026 tuvastati süüdistataval alkoholisisalduse lõplikuks
mõõtetulemuseks 0,83 mg/l väljahingatavas õhus.

Vastavalt Liiklusseaduse §69 lg.1 ei tohi juht olla joobeseisundis.

Vastavalt Liiklusseaduse §69 lg.2 p.1 loetakse mootorsõidukijuht olevaks
alkoholijoobes, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või
rohkem.

Maakohus leiab, et Igor Jeltsov tuleb KarS §424 järgi süüdi tunnistada.

KarS §424 näeb karistusena ette rahalise karistuse või kuni kolmeaastase vangistuse.

Maakohus nõustub kokkuleppes sisalduva karistuse liigiga – rahaline karistus 80
päevamäära ulatuses – ja leiab, et raskema karistuse mõistmine ei ole käesolevas
asjas otstarbekas. Süüdistatav on varem küll kriminaalkorras karistatud, kuid mitte
liiklusalase süüteo eest ja tal on püsiv töökoht.

Samuti nõustub maakohus sellega, et nimetatud summast tuleb maha arvata
eelvangistuses viibitud 3 päeva, mis vastab üheksale päevamäärale ja asjaoluga, et
rahaline karistus tuleb tasuda 10 kuu jooksul. Süüdistatav tuleb vabastada vahi alt
kohtusaalis.

Lisaks nõustub maakohus ka lisakaristuse kohaldamise tähtajaga - 3 kuud. Maakohus
leiab, et eelnimetatud karistus koos lisakaristusega vastab toimepandud kuriteo
asjaoludele, raskusele ja süüdistatava isikule.

Vastavalt    KrMS §180       lg.1     kuuluvad     süüdimõistetult    väljamõistmisele
kriminaalmenetluse kulud.

Eeltoodu alusel kuuluvad süüdistatavalt väljamõistmisele kaitsjatasu kohtueelses
menetluses ja sundraha.

Süüdistatav Igor Jeltsov kinnitas maakohtu istungil, et kokkulepe on talle arusaadav,
selle sõlmimine oli tema vaba tahe ning ta palub kokkuleppe kinnitada.

                                                                                    4
Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 25.04.2016 abiprokurör Natalja Firsova,
süüdistatav Igor Jeltsovi ja tema kaitsja vandeadvokaat Arvo Suubani poolt sõlmitud
kokkuleppe.




(allkirjastatud digitaalselt)
Anne PALMISTE
kohtunik




                                                                                  5
