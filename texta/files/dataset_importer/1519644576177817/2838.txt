                                                                                 4-16-7329




                        KOHTUOTSUS
                              EESTI VABARIIGI NIMEL

Kohus                          Harju Maakohus
Otsuse tegemise aeg ja koht    14.novembril 2016, Tallinn Liivalaia kohtumaja
Väärteoasja number             4-16-7329
Kohtunik                       Leo Kunman

Väärteoasi                     Taavi Riives´e kaebus Politsei- ja Piirivalveameti Põhja
                               Prefektuuri Korrakaitsebüroo Liiklusjärelevalvekeskuse
                               28.09.2016 kiirmenetluse otsusele väärteoasjas nr
                               2302,16,013785 (10220151486628)
                               Kvalifikatsioon: LS § 239 lg 1 p 1
                               Toimepanemise aeg ja koht: 28.09.2016 kl 09:23, Suurtüki tn,
                               Tallinn, Harju maakond
Kaebuse esitaja                Taavi Riives (isikukood 38408190215, elukoht: XXXX, Eesti
                               Vabariigi kodanik)
Kohtuväline menetleja          Politsei- ja Piirivalveamet, Põhja Prefektuur Korrakaitsebüroo
                               Liiklusjärelevalvekeskus
RESOLUTSIOON

Juhindudes KarS § 47 lg 1, VTMS § 120 lg 1, § 132 p 2, § 133-135, § 155-156, kohus
otsustas:
       1. Tühistada Politsei- ja Piirivalveameti Põhja Prefektuuri Korrakaitsebüroo
           Liiklusjärelevalvekeskuse 28.09.2016 kiirmenetluse otsus väärteoasjas nr
           2302,16,013785 (10220151486628) ning teha väärteoasjas uus otsus.
       2. Mõista Taavi Riives´ele LS § 239 lg 1 p 1 alusel karistuseks rahatrahv 20
           trahviühiku ulatuses, s.o 80 (kaheksakümmend) eurot.
       3. Võimaldada Taavi Riives´el tasuda mõistetud rahatrahv 80 (kaheksakümmend)
           eurot osade kaupa 2 kuu jooksul arvates kohtuotsuse jõustumisest, s.o 40
           (nelikümmend) eurot igakuiselt viietestkümnendaks (15) kuupäevaks Politsei- ja
           Piirivalveameti Põhja Prefektuuri Korrakaitsebüroo Liiklusjärelevalvekeskuse
           28.09.2016      kiirmenetluse     otsuses väärteoasjas   nr    2302,16,013785
           (10220151486628) märgitud Rahandusministeeriumi arvele:
           • EE891010220034796011 SEB pangas,
           • EE93221023778606 Swedbank pangas,
           • EE403300333416110002 Danske pangas,
           • EE701700017001577198 Nordea pangas.
Kohustuslik on märkida viitenumber 10220151486628 ja selgitus rahatrahv, väärteoasi nr 4-
16-7329, Taavi Riives.
Kohtuotsus pööratakse täitmisele, kui päevast, mil kohtuotsus on kohtumenetluse pooltele
kohtus tutvumiseks kättesaadav, on möödunud edasikaebamise tähtaeg ja menetlusalune isik ei
ole rahatrahvi tasunud või kui menetlusalune isik või tema kaitsja ei ole otsuse peale kaebust
esitanud.
Edasikaebamise kord
Kaebuse esitaja advokaadist kaitsjal, kohtuvälisel menetlejal või tema advokaadist esindajal on
õigus esitada kassatsioonikaebus Riigikohtule Harju Maakohtu kaudu 30 päeva jooksul alates
päevast, mil kohtuotsus on pooltele tutvumiseks kättesaadav. Kassatsioonikaebuse esitamise
soovist tuleb kohtule kirjalikult teatada 7 päeva jooksul alates kohtuotsuse lõpposa
kuulutamisest.

Asjaolud ja menetluse käik
Harju Maakohtule laekus Taavi Riives´e kaebus Politsei- ja Piirivalveameti Põhja Prefektuuri
Korrakaitsebüroo Liiklusjärelevalvekeskuse 28.09.2016 kiirmenetluse otsusele väärteoasjas nr
2302,16,013785 (10220151486628) tl 1-3. Eelnimetatud otsusega karistati Taavi Riives´t LS §
239 lg 1 p 1 rikkumise eest rahatrahviga 120 eurot. Taavi Riives palub oma kaebuses
kergendada talle määratud karistust. Kaebuse esitaja tunnistab, et 28.09.2016 kl 09:20 paiku
asus juhtima talla kuuluvat sõiduautot Honda Civic Tourer registreerimismärk XXXX, enda
elukohast XXXXmaja eest. Enne sõidu alustamist ei kinnitanud nõuetekohaselt turvavööd ja
politsei poolt fikseeritud Suurtüki tn kl 09:23 oli juhtimise ajal turvavöö kinnitamata. Taavi
Riives mõistab, et politsei poolne sekkumine liiklusrikkumise tõkestamiseks ja ohu
ennetamiseks on vajalik. Taavi Riives leiab, et kohtuväline menetleja ei ole otsuse tegemisel ja
karistuse määramisel kaalutlusele võtnud KarS § 56 lg 1 alusel süüd kergendavaid asjaolusid.

Kohtuväline menetleja on esitanud kohtule kirjaliku seisukoha kaebuse suhtes (tl 7-9), milles
on seisukohal, et alused kiirmenetluse otsuse tühistamiseks kaebuses toodud põhjustel
puuduvad. LS § 33 lg 3 kohustub sõidukis millel on turvavööd juhti sõiduajal olema
nõuetekohaselt turvavööga kinnitatud. Seega lasub mootorsõiduki juhil kohustus veenduda
enne sõitma asumist turvavarustuse nõuetekohases kasutamises. Lohakus ja hoolimatus, mille
tulemusena juht teadlikult eirab temale pandud kohustust võib endaga kaasa tuua väga raskeid
tagajärgi. Turvavöö kaitseb sõiduki juhti vaid siis, kui see on kinnitatud ja õigesti. Auto 3-
punkti turvavöö koosneb kahest harust. Ülemine haru peab kulgema üle õla diagonaalis
vaagnani ning alumine üle vaagna ja reite ülaosa (mitte üle kõhu), paiknedes risti keha teljega.
Need kehapiirkonnad on kõige tugevamad löökidele vastustama. Turvavöö peab olema
võimalikult keha ligidal, ei tohi olla keerdunud ega kortsus. Peale kinnitamist tuleb turvavöö
täiendavalt veel pingutada, tõmmates diagonaalharu sellest umbes rinna kõrguselt kinni hoides
tugevasti ülespoole. Turvavöö diagonaalharu ei tohi kulgeda kaenla alt ja selle ülemine
kinnituspunkt peab olema reguleeritud õigele kõrgusele, jäädes õlanukist pisut ülespoole. Lahti,
lõdvalt või kaenla alt asetatud turvavöö ei hoia inimest paigal ning õnnetuse korral on võimalik
selle alt välja libisemine, mis võib kaasa tuua eluohtlikke vigastusi. Kinni ja õigesti asetatud
turvavöö leevendab kokkupõrkelööki ning suunab koormuse laiali rindkerele ja vaagnale, mis
on löögi suhtes enim vastupidavad inimkeha piirkonnad. Kinnitatud turvavöö hoiab
õnnetusjuhtumi korral inimest tema istekohal kinni, takistades teda autost välja paiskumast ning
rulluva auto alla jäämast. Lisaks on turvavöö kasutegur suur just väiksematel kiirustel
(asulakiirusel) toimuvate kokkupõrgete tagajärgede leevendamisel. Ilma turvavööta 80 kilo
kaaluv istuja paiskub 50 km/h kiirusel ette ligikaudu samasuguse jõuga nagu kolmetonnine
betoonblokk. Kaevatavas väärteoasjas on kohtuväline menetleja otsuse tegemisel õigesti
juhindunud õigusaktides sätestatust ning Riigikohtu korduvatest suunistest. Väärteoasjas tehtud
otsus on seaduslik ja põhjendatud. Taavi Riives´ele mõistetud karistus on kooskõlas KarS § 56
lg-s 1 sätestatud karistuse mõistmise üldalustega ning arvestab menetlusaluse isiku
eripreventiivset prognoosi ja õiguskorra kaitsmise huvisid.




                                                                                             2
Kohtuväline menetleja ning kaebuse esitaja on nõustunud kaebuse lahendamisega kirjalikus
menetluses.
Kohtuotsuse põhjendused

Kohus, tutvunud Taavi Riives´e kaebusega, kontrollinud väärteoasja materjale ning lähtudes
kohtuvälise menetleja seisukohast, leiab, et kaebuse saab vastavalt VTMS § 120 lg 1 lahendada
kirjalikus menetluses. VTMS § 123 lg 2 kohaselt arutab maakohus väärteoasja kaebemenetluses
täies ulatuses, sõltumata esitatud kaebuse piiridest, kontrollides kohtuvälise menetleja otsuse
tegemise aluseks olnud faktilisi ja õiguslikke asjaolusid.

28.09.2016 koostatud kiirmenetluse otsuse (VT lk 1) ja kombineeritud liiklusjärelevalve
teostamise protokolli (VT lk 1 pöördel) kohaselt 28.09.2016 kl 09:23 juhtis Taavi Riives
Tallinnas Suurtüki tn (Põhja pst ja Rannamäe tee vahel) mootorsõidukit Honda Civic Tourer
registreerimismärk XXXX, juhil ei olnud sõidu ajal turvavöö nõuetekohaselt kinnitatud.
Kombineeritud liiklusjärelevalve protokollis on märgitud kuupäev, kellaaeg, liikumise suund,
rikkumine ja protokolli koostaja. Väärteoasja materjalidest nähtuvalt on Taavi Riives tutvunud
VTMS § 19 sätestatud õiguste ja kohustustega (VT lk 2). Menetlusalune isik rikkus seega LS §
33 lg 3 ning pani toime LS § 239 lg 1 p 1 kvalifitseeritava rikkumise.

LS § 33 lg 3 järgi sõidukis, millel on turvavööd, peab juht olema sõidu ajal turvavööga
nõuetekohaselt kinnitatud, sama paragrahvi lõikes 6 sätestatu kohaselt ei pea juhil olema
turvavöö kinnitatud jääteel sõites; kui tema tööülesande täitmine on seostud peatustega, mille
vahemaa ei ületa 100 meetrit või kui tal on kaasas arstlik kirjalik otsus temal turvavöö
kasutamise vastunäidustatuse kohta. Nõuetekohane kinnitamine tähendab, et turvavöö peab
kulgema kaela juurest otse üle õla ja rindkere ning üle reite puusaliigese lähedalt. Liiklusseadus
(LS) § 239 lg 1 p 1 näeb ette karistuse kuni 50 trahviühikut. Menetlusalune isik märkis oma
ütlustes (VT toim lk 2), et juhtis mootorsõidukit kinnitamata turvavööga. Kohtu hinnangul ei
esine asjas ei kaebaja süüd ega tema käitumise õigusvastasust välistavaid asjaolusid. Kaebaja
ei juhtinud sõidukit jääteel, ei täitnud tööülesandeid ning ei ole esitanud politseiametnikele ka
arstliku kirjaliku otsuse turvavöö vastu näidustuse kohta. Taavi Riives´e süüline käitumine LS
§ 33 lg 3 nõuete rikkumisel on aset leidnud, tema poolt toime pandud ja tõendatud väärteoasjas
kogutud materjalidega (28.09.2016 koostatud kiirmenetluse otsus, kombineeritud
liiklusjärelevalve teostamise protokoll, menetlusaluse isiku ülekuulamise protokoll, CD/R,
karistusregistri väljavõte) ning väärtegu on õigesti kvalifitseeritud LS § 239 lg 1 p 1 järgi.

Kõik liiklejad on kohustatud järgima liiklusalaste õigusaktide nõudeid ja olema liikluses
hoolikad ja ettevaatlikud, et vältida ohtu ja kahju tekitamist. KarS § 15 lg 3 kohaselt on
väärteona karistatav nii tahtlik kui ka ettevaatamatu tegu. Vastavalt KarS § 16 lg 3 paneb isik
teo toime otsese tahtlusega, kui ta teab, et teostab süüteokoosseisule vastava teo ja tahab või
vähemalt möönab seda. Kaebajale määratud karistuse hindamisel lähtub kohus KarS § 56 lg 1
sätestatust, mille kohaselt on karistamise aluseks isiku süü ja karistuse mõistmisel kohtu poolt
või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid. Taavi Riives ei oma kehtivaid liikluskaristusi (VT lk 3).
Kaebusest selgub, et Taavi Riives mõistab oma rikkumist ning kahetseb, nendel asjaoludel peab
kohus võimalikuks määratud karistuse vähendamist. Riigikohtu kriminaalkolleegiumi praktikas
(RKL 3-1-1-99-09, 3-1-1-76-07) on osutatud sellele, et kellegi tegelik karistuslik mõjutamine
saab toimuda vaid inimese hoiakute muutmise kaudu ja seega konkreetse isiku omadusi
arvestades. Seetõttu peabki karistuse eripreventiivse eesmärgi saavutamiseks (prognoosimaks
milline karistus võiks efektiivsemalt välistada edaspidi süütegude toimepanemist) arvestama ka
süüdlase isikut.


                                                                                               3
VTMS § 132 p 2 alusel tühistab kohus kohtuvälise menetleja Taavi Riives´ele LS § 239 lg 1 p
1 järgi määratud karistuse osas ja teeb selles osas uue otsuse. Kohtu hinnangul on põhjendatud
isiku karistamine LS § 239 lg 1 p 1 järgi 20 trahviühiku ulatuses, s.o 80 (kaheksakümmend)
eurot. KarS § 66 lg 2 kohaselt võib kohus mõjuvatel põhjustel määrata rahatrahvi ositi. Kohus
on seisukohal, et on põhjendatud anda Taavi Riives´ele võimalus tasuda rahatrahv ositi 2 kuu
jooksul, s.o 40 eurot kuus.

Leo Kunman
Kohtunik




                                                                                           4
