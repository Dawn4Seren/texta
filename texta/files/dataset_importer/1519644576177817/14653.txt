                       KOHTUMÄÄRUS
Kohus                                Harju Maakohus, Tartu mnt kohtumaja

Kohtunik                             Merit Helm

Määruse tegemise aeg ja koht         24. mai2016.a, Tallinn
Tsiviilasja number                   2-16-5869

Tsiviilasi                           Tallinna kohtutäitur Kaja Lilloja asendaja Piret
                                     Altosaar taotlus XXXXOÜ juhatuse liikme XXXX
                                     kohustamiseks vara nimekirja esitamiseks ja
                                     vandega kinnitamiseks

Menetlusosalised ja nende            Avaldaja: Tallinna kohtutäitur Kaja Lilloja, Jõe 3, 10151
                                     Tallinn. E-post: kaja.lilloja@taitur.just.ee
esindajad
                                     Avaldaja esindaja: kohtutäituri asendaja Piret Altosaar,
                                     Jõe          3,        10151          Tallinn.     E-post:
                                     piret.altosaar@taituriabi.just.ee
                                     Sissenõudja: XXX (isikukood XXXX, XXXX, e-post:
                                     XXXX)
                                     Võlgnik: XXXXOÜ (registrikood XXXX, XXXX, e-post:
                                     XXXX)
                                     Võlgniku esindaja:       XXXX (isikukood XXXX,
                                     XXXX)
Asja läbivaatamine                   24.05.2016

Istungil osalenud isikud             Võlgnik XXXX



RESOLUTSIOON
   1. Lõpetada tsiviilasjas nr 2-16-5869 menetlus.
   2. Edastada kohtutäituri asendajale XXXXOÜ juhatuse liikme XXXX poolt
      esitatud materjalid.
   3. Edastada võlgnikule ja sissenõudjale kohtumäärus ning esitatud materjalid.
Edasikaebe kord
Määrusele võivad menetlusosalised ja kohtutäitur esitada määruskaebuse Harju Maakohtu
kaudu Tallinna Ringkonnakohtule 15 päeva jooksul kohtumääruse määruskaebuse esitajale
kättetoimetamisest.


Asjaolud ja määruse põhjendused
Kooskõlas tsiviilkohtumenetluse seadustiku (TsMS) § 476 lg-ga 1 esitas Tallinna kohtutäitur
Kaja Lilloja asendaja Piret Altosaar taotluse XXXXOÜ juhatuse liikme XXXX
kohustamiseks varade ja kohustuste nimekirja esitamiseks ja nimekirja vandega kinnitamiseks
ning vajadusel võlgniku suhtes sundtoomise ja aresti kohaldamiseks. Võlgnik ei ole
kohtutäiturile tähtajaks varade ja kohustuste nimekirja esitanud.

Maakohus võttis avalduse 04.05.2016 määrusega menetlusse.

Võlgnik esitas 24.05.2016 toimunud kohtuistungil kohtutäiturile varade nimekirja ja andis
võlgniku vande.

Kohus on seisukohal, et kuivõrd võlgnik on täitnud TMS § 61 sätestatud vande andmise ja
vara nimekirja esitamise kohustuse, on sellega kohtutäituri poolt kohtule esitatud nõue
täidetud, mistõttu tuleb asja menetlus lõpetada. Kohus edastab võlgniku vande ja vara
nimekirja kohtutäiturile.

Kohtutäitur esitas kohtule hagita asja avalduse. Kooskõlas TsMS § 477 lg 1 vaatab kohus
hagita asja läbi hagimenetluse sätete kohaselt, arvestades hagita menetluse kohta sätestatud
erisusi. Kuna kohtutäituri poolt esitatud avaldus on täidetud, tuleb menetlus asjas lõpetada
TsMS § 428 lg 2 alusel.


/allkirjastatud digitaalselt/
Merit Helm
kohtunik




                                                                                          2
