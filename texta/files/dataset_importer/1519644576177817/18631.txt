                         KOHTUOTSUS
                              EESTI VABARIIGI NIMEL
                                  (Tagaseljaotsus)

Kohus                          Harju Maakohus
Kohtunik                       Geete Lahi

Otsuse tegemise aeg ja koht    12.04.2016, Tallinn, Kentmanni kohtumaja

Tsiviilasja number             2-16-1437

Tsiviilasi                     XXX hagi XXX´i vastu elatise suurendamise nõudes
Tsiviilasja hind               495 eurot
Menetlusosalised ja nende      Hageja: XXX(isikukood XXX, elukoht XXX
esindajad                      Hageja seaduslik esindaja: XXX (isikukood XXX, elukoht XXX,
                               e-post: XXX);
                               Kostja: XXX (isikukood XXX, elukoht XXX, e-post: XXX).
Asja lahendamise viis          Kirjalik menetlus

RESOLUTSIOON

1. Rahuldada hagi tagaseljaotsusega.

2. Muuta tsiviilasjas nr 2-13-20147 Harju Maakohtu 13.06.2013 kohtumäärusega kinnitatud
elatise suurust ja mõista välja XXX´ilt XXX kasuks XXX ülalpidamiseks igakuine elatis
summas, mis vastab poolele Vabariigi Valitsuse poolt kehtestatud kuupalga alammäärale
(hetkel 215 eurot), alates 27.01.2016 kuni XXX täisealiseks saamiseni 25.04.2029.

3. Väljamõistetud elatis tuleb kanda XXXarveldusarvele XXXXXXXXXX Swedbank AS-is
hiljemalt vastava kuu 26-ndaks päevaks, selgitusse märkida „XXX elatis“.

4. XXX´l on õigus väljamõistetud elatise käsutamiseks.

5. Tagaseljaotsus kuulub viivitamatule täitmisele.

6. Jätta hageja menetluskulud täies ulatuses kostja kanda.

7. Määrata kostjalt väljamõistetavate menetluskulude rahaliseks suuruseks 0 eurot.
 Edasikaebamise kord
 Hagejal on õigus esitada apellatsioonkaebus Tallinna Ringkonnakohtule 30 päeva jooksul, alates
 kohtuotsuse kättetoimetamisest, kuid mitte hiljem kui viie kuu möödumisel esimese astme kohtu
 otsuse avalikult teatavakstegemisest. Kui kaebuse esitaja ei taotle apellatsioonkaebuse lahendamist
 kohtuistungil, on ringkonnakohtul õigus lahendada apellatsioonkaebus kirjalikus menetluses.

 Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
 tegemise aluseks, oli tingitud mõjuvast põhjusest. Kaja võib esitada sõltumata mõjuva põhjuse
 olemasolust, kui hagile vastamata jätmise puhul oli hagi kostjale või tema esindajale kätte
 toimetatud muul viisil kui isiklikult allkirja vastu üleandmisega või elektrooniliselt. Kaja võib
 esitada tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
 kätte avalikult, võib kaja esitada 30 päeva jooksul alates päevast, kui kostja sai tagaseljaotsusest
 või selle täitmiseks algatatud täitemenetlusest teada. Koos kajaga tuleb kohtule esitada kõik asja
 ettevalmistamise lõpuleviimiseks vajalik, s.o tsiviilkohtumenetluse seadustiku (TsMS) § 394
 nõuetele vastav kirjalik hagiavalduse vastus koos lisadega. Kajalt tasutakse kautsjonina summa,
 mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
 1500 eurot.

 Kohus selgitab, et vastavalt TsMS § 187 lg-le 6 peab menetlusabi taotlemise korral menetlusabi
 taotleja seaduses sätestatud tähtaja järgimiseks tegema tähtaja kestel ka menetlustoimingu, mille
 tegemiseks ta menetlusabi taotleb, eelkõige esitama kaebuse. Kaebuse põhjendamiseks või
 riigilõivu tasumiseks või kaebuses esineva sellise puuduse kõrvaldamiseks, mis on seotud
 menetlusabi taotlemisega, annab kohus sellisel juhul mõistliku tähtaja pärast menetlusabi andmise
 taotluse lahendamist, kui nimetatud taotlus ei olnud esitatud põhjendamatult või tähtaja
 pikendamise eesmärgil. See ei välista menetlustähtaja ennistamist.

 Tsiviilkohtumenetluse seadustiku (TsMS) § 444 lõike 3 kohaselt võib kohus tagaseljaotsuse teha
 kirjeldava ja põhjendava osata.

/allkirjastatud digitaalselt/


Geete Lahi
Kohtunik




                                                                                              2
