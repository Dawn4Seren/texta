                          KOHTUMÄÄRUS
Kohus                              Harju Maakohus, Tartu mnt kohtumaja
Kohtunik                           Meeli Kaur
Kohtujurist                        Merilin Saava
Määruse tegemise aeg ja koht       16. veebruar 2016. a, Tallinn
Tsiviilasja number                 2-16-2269
Tsiviilasi                         „XXX“           SIA   avaldus   välisriigi   kohtulahendi
                                   tunnustamiseks ja täidetavaks tunnistamiseks
Menetlustoiming                    avalduse lahendamine
Menetlusosalised ja nende          Avaldaja „XXX“ SIA (Läti Vabariigi registrikood XXX),
esindajad                          lepinguline esindaja vandeadvokaat Margus Sorga
                                   Puudutatud isik XXX(isikukood XXX)
Asja läbivaatamine                 kirjalik menetlus
RESOLUTSIOON
   1. Võtta „XXX“ SIA avaldus menetlusse.
   2. Avaldus rahuldada.
   3. Tunnustada ja tunnistada Eesti Vabariigis täidetavaks Hamburgi Maakohtu
        (Landgericht Hamburg) 30.09.2014 tagaseljaotsus asjas nr 330 O 268/14 XXX
        suhtes, millega mõistetakse XXX„XXX“ SIA kasuks välja 140 853,29 eurot, millele
        lisandub intress 5% alates 14.09.2014 ja 206 067,98 eurot, millele lisandub intress
        5% alates 14.09.2014, ning mille eest loovutab „XXX“ SIA XXXle oma sellele
        nõudele vastava jaotise pankrotimenetluses XXX vara üle (Hamburgi
        Amtsgericht’i menetluses olev kohtuasi nr. Az. 67a IN 445/10).
   4. Avaldajal      on   õigus esitada   täidetavaks     tunnistatud   kohtulahend    Eesti
        kohtutäiturile täitmiseks pärast käesoleva määruse jõustumist.
Menetluskulude jaotus
Avaldaja menetluskulud jätta avaldaja kanda.
Edasikaebamise kord


                                               1
    Kohtumääruse peale võib esitada määruskaebuse Tallinna Ringkonnakohtule määruse teinud
    kohtu kaudu. Määruskaebuse esitamise tähtaeg on üks kuu alates määruse kättetoimetamisest,
    välisriiki kättetoimetamise puhul kaks kuud kättetoimetamisest.

   Asjaolud
1. „XXX“ SIA (avaldaja) esitas 11.02.2016 Harju Maakohtule avalduse, milles palub tunnustada
   ja tunnistada Eesti Vabariigi territooriumil täidetavaks Hamburgi Maakohtu 30.09.2014
   tagaseljaotsus asjas nr 330 O 268/14 XXX (võlgnik) suhtes.

   Maakohtu põhjendused
2. Kohus, tutvunud esitatud avaldusega leiab, et see vastab tsiviilkohtumenetluse seadustikus
   sätestatud nõuetele ja ei esine menetlusse võtmisest keeldumise aluseid.

3. Tsiviilkohtumenetluse seadustiku (TsMS) § 619 lg 1 p 1 kohaselt tsiviilasjas tehtud Euroopa
   Liidu liikmesriigi kohtulahendite ja muude täitedokumentide tunnustamisele ja täitmisele
   Eestis kohaldatakse käesolevas seadustiku sätestatud üksnes ulatuses, milles ei ole sätestatud
   teisiti välislepingus või Euroopa Parlamendi ja nõukogu määruses (EL) nr 1215/2012.

   Euroopa Parlamendi ja nõukogu määruse (EL) nr 1215/2012, 12. detsember 2012,
   kohtualluvuse ning kohtuotsuste tunnustamise ja täitmise kohta tsiviil- ja kaubandusasjades
   (uuesti sõnastatud) artikkel 66 lg 1 kohaselt käesoleva määruse sätteid kohaldatakse üksnes 10.
   jaanuaril 2015 või pärast seda algatatud kohtumenetluste, ametlikult koostatud või ametlike
   dokumentidena registreeritud ametlike dokumentide ja kinnitatud või sõlmitud kohtulike
   kokkulepete suhtes. Käesolevas asjas taotleb avaldaja kohtulahendi tunnustamist ja täidetavaks
   tunnistamist lahendi suhtes, mis on tehtud 30.09.2014. Seega kuulub kohaldamisele määrus
   (EÜ) nr 44/2001 (edaspidi Brüsseli I määrus). Brüsseli I määruse artikkel 38 lg 1 kohaselt
   liikmesriigis tehtud ning selles riigis täitmisele pööratavat otsust täidetakse teises liikmesriigis,
   kui see on mõne huvitatud isiku taotlusel seal täidetavaks kuulutatud. Brüsseli I määruse artikli
   41 järgi kuulutatakse kohtuotsus täitmisele pööratavaks kohe pärast artiklis 53 nimetatud
   vorminõuete täitmist ilma artiklite 34 ja 35 kohase kontrollimiseta. Poolel, kelle vastu täitmist
   taotletakse, ei ole menetluse selles staadiumis õigust teha taotluse kohta mingeid esildisi.

4. Brüsseli I määruse artikkel 53 lg 1 sätestab, et kohtuotsuse tunnustamist või selle täitmist
   taotlev asjaosaline esitab kohtuotsuse koopia, mis vastab selle ehtsuse kindlakstegemiseks
   vajalikele tingimustele. Sellele lisaks tuleb esitada tunnistus, kasutades Brüsseli I määruse V
   lisas esitatud tüüpvormi (artikkel 53 lg 2). Liikmesriigi kohus on Brüsseli I määruse artiklis 54
   sätestatud nõuetekohaselt täidetud tunnistuse välja andnud 03.02.2015, mille kohaselt kuulub
   päritoluliikmesriigis kohtulahend täitmisele XXX suhtes. Kohtuotsuse tunnustamata jätmise
   asjaolusid ei esine.

5. TsMS § 172 lg 1 järgi hagita menetluses kannab menetluskulud isik, kelle huvides lahend
   tehakse. Kui hagita menetluses osaleb mitu isikut, võib kohus otsustada, et menetluskulud
   kannab täielikult või osaliselt mõni menetlusosaline, kui see on asjaolusid arvestades õiglane,
   muu hulgas siis, kui see menetlusosaline esitas põhjendamatu taotluse, väite või tõendi.

   Avaldaja taotleb menetluskulude (riigilõiv 55 eurot) jätmist puudutatud isiku kanda. Kohus
   leiab, et kuna käesolev lahend tehakse avaldaja huvides, siis tuleb jätta avaldaja menetluskulud
   tema enda kanda. Puudutatud isik käesolevas menetlusstaadiumis menetluskulusid kandnud ei
   ole. TsMS § 178 lg 1 kohaselt menetluskulude jaotust saab vaidlustada üksnes selle
   kohtulahendi peale edasi kaevates, millega menetluskulude jaotus kindlaks määrati.

                                                    2
   Hüvitatavate menetluskulude suurust saab vaidlustada selle kohtulahendi peale edasi kaevates,
   millega menetluskulude rahaline suurus kindlaks määrati.

6. Tulenevalt Brüsseli I määruse artiklist 42 lg 2 toimetatakse täitmismäärus poolele, kelle vastu
   täitmist taotletakse, koos kohtuotsusega, kui seda kõnealusele poolele pole juba kätte
   toimetatud. Kumbki pool võib täitmismääruse taotluse kohta tehtud otsuse edasi kaevata
   (määruse artikkel 43 lg 1).

7. Brüsseli I määruse artikli 47 lg 3 järgi aja jooksul, mis on artikli 43 lg 5 kohaselt ette nähtud
   täitmismääruse peale apellatsioonkaebuse esitamiseks, ning kuni kaebuse selgumiseni ei tohi
   võtta muid täitemeetmeid kui kaitsemeetmed selle poole vara suhtes, kelle suhtes täitmist
   taotletakse. Nimetatud sätte eesmärgiks on see, et enne ei saa täitmismenetlust võlgniku suhtes
   alustada, kui võlgnikul on olnud võimalus esitada oma seisukohad. Seda saab pool, kelle vastu
   täitmist taotletakse, teha tulenevalt Brüsseli I määruse artiklist 41 ja artiklist 43 täitmismääruse
   peale määruskaebust esitades (artikli 43 lg 2 kohaselt apellatsioonkaebus täitmismääruse
   peale).


   /digitaalselt allkirjastatud/
   Meeli Kaur
   Kohtunik




                                                    3
