                                                                                  4-16-1640




                           KOHTUOTSUS
                                EESTI VABARIIGI NIMEL


Kohus                               Harju Maakohus
Otsuse tegemise aeg ja koht         28. märts 2016, Tallinn
Väärteoasja number                  4-16-1640 (2302,16,000806)
Kohtunik                            Märt Toming
Väärteoasi                          Lauri Ande kaebus Põhja Prefektuuri korrakaitsebüroo
                                    liiklusjärelevalvekeskuse liiklusmenetlustalituse vanem-
                                    väärteomenetleja Merilyn Linnas 10.02.2016 otsusele nr
                                    2302,16,000806 Lauri Ande karistamises LS § 201 lg 2
                                    ettenähtud väärteo toimepanemise eest rahatrahviga 150
                                    trahviühiku ulatuses, s.o 600 eurot.
Menetlusest osa võtnud isikud       Kohtuväline menetleja: Põhja Prefektuuri korrakaitse-
                                    büroo liiklusjärelevalvekeskuse liiklusmenetlustalitus.
                                    Menetlusalune isik: Lauri Ande, ik 38103246527,
                                    elukoht: XXX
RESOLUTSIOON                        Kirjalik menetlus VTMS § 120 korras
 1. Jätta Lauri Ande kaebus Põhja Prefektuuri korrakaitsebüroo liiklusjärelevalvekeskuse
     liiklusmenetlustalituse vanemväärteomenetleja Merilyn Linnas 10.02.2016 otsusele nr
     2302,16,000806 Lauri Ande karistamises LS § 201 lg 2 ettenähtud väärteo
     toimepanemise eest rahatrahviga 150 trahviühiku ulatuses, s.o 600 eurot rahuldamata.
 2. Jätta       Põhja       Prefektuuri       korrakaitsebüroo      liiklusjärelevalvekeskuse
     liiklusmenetlustalituse vanemväärteomenetleja Merilyn Linnas 10.02.2016 otsus nr
     2302,16,000806 Lauri Ande karistamises LS § 201 lg 2 ettenähtud väärteo
     toimepanemise eest rahatrahviga 150 trahviühiku ulatuses, s.o 600 eurot muutmata ja
     tühistamata.
 3. Kohtuvälise menetleja otsusega määratud rahatrahv 150 trahviühiku ulatuses, s.o 600
     (kuussada) eurot tuleb edasikaebe tähtaja, s.o 30 päeva jooksul tasuda vaidlustatud
     otsuses märgitud Rahandusministeeriumi arvelduskontole, märkides ära kohustusliku
     viitenumbri 10220165021406.
 4. VTMS § 204 lg 3 kohaselt, juhul, kui süüdlane ei ole tasunud rahatrahvi täies ulatuses
     kohtuotsuse peale edasikaebamise tähtaja jooksul, saadab lahendit täitmisele pöörav
     asutus kümne päeva jooksul kohtutäiturile lahendi koopia, millele on tehtud märge
     jõustumise kohta.
Edasikaebamise kord
Kohtuotsusele võib menetlusaluse isiku advokaadist kaitsja, kohtuväline menetleja või tema
advokaadist esindaja esitada kassatsioonkaebuse. Kui kohtumenetluse pool soovib kasutada

                                             1
kassatsiooniõigust, peab ta sellest kirjalikult teatama maakohtule seitsme päeva jooksul alates
kohtuotsuse lõpposa kuulutamisest. Kui üks kohtumenetluse pool on seitsmepäevase tähtaja
jooksul teatanud kassatsiooniõiguse kasutamise soovist ega ole sellest loobunud, on ülejäänud
kohtumenetluse pooltel kassatsiooniõigus olenemata sellest, kas nad ise on kassatsiooniõiguse
kasutamise soovist teatanud. Kassatsioon esitatakse Riigikohtule kirjalikult 30 päeva jooksul
alates otsuse avalikult teatavakstegemisest. Kohtuotsus on Harju Maakohtu Liivalaia
kohtumaja kantseleis Liivalaia 24 tutvumiseks kättesaadav alates otsuse kuulutamisest, s.o
alates 28.03.2016. Kui kassatsioonkaebuse esitamise soovist 7 päeva jooksul ei teatata,
jõustub kohtuotsus 05.04.2016. Kassatsiooniõiguse soovist 7 päevase teatamistähtaja jooksul
teatamise korral on kassatsiooni esitamise viimane tähtaeg 27.04.2016. Kui
kassatsioonkaebuse esitamisest teatamise järgselt kassatsiooni ei esitata, jõustub kohtuotsus
28.04.2016.
Kaebuse läbivaatamisel kohus tuvastas:
Põhja Prefektuuri korrakaitsebüroo liiklusjärelevalvekeskuse liiklusmenetlustalituse
vanemväärteomenetleja Merilyn Linnas 10.02.2016 otsusega nr 2302,16,000806 karistati
Lauri Andet LS § 201 lg 2 ettenähtud väärteo toimepanemise eest rahatrahviga 150
trahviühiku ulatuses, s.o 600 eurot selles, et menetlusalune isik 19.01.2016 kell 13.40 Tallinn-
Pärnu-Ikla mnt 26. kilomeetril Harju maakonnas juhtis mootorsõidukit, omamata vastava
kategooria mootorsõiduki juhtimise õigust kui juhtimisõigus on karistusena ära võetud
(karistuse aeg 23.11.2015 – 22.03.2016). Nimetatud käitumisega rikkus menetlusalune isik
LS § 90 lg 1 p 1 nõudeid ning pani toime LS § 201 lg 2 ettenähtud väärteo.
Otsusele esitas menetlusalune isiku alljärgneva kaebuse.
Kaebuse esitaja on kaebuses märkinud, et juhtimisõiguse puudumise eest ei saa trahvida, sest
juhtimisõigus oli tal olemas. Saatis politseile kaebuse ja nad ei olnud talle vastanud, seega ei
teadnud, et otsus on jõustunud. Politsei enne peatumise märguannet sõitis temale järgi ilma
vilkurite märguandeta, kuna sõitis 90ga ja politsei lähenes talle märgatava kiirusega, siis nad
rikkusid seadust, sest ületasid lubatud sõidukiirust. Rikuti § 15 punkti 1. Kaebuses taotletakse
otsuse tühistamist väärteoasjas ja lõpetada menetlus.
Kohtuvälise menetleja esindaja seisukoht
Kohtuväline menetleja nõustub kaebuse läbivaatamisega kirjalikus menetluses.
Kaebuses maakohtule L.Ande palub tühistada kohtuvälise menetleja otsus ning lõpetada
menetlus, kuivõrd tal oli mootorsõiduki juhtimise õigus olemas. Kohtuväline menetleja,
tutvunud L.Ande kaebusega ning väärteoasja materjalidega asub seisukohale, et alused
kohtuvälise menetleja otsuse tühistamiseks kaebuses toodud põhjendustel puuduvad. LS § 96
lg 2 sätestatu kohaselt juhtimisõigust tõendatakse liiklusregistri andmete alusel või käesoleva
paragrahvi lõikes 1 nimetatud juhtimisõigust tõendava dokumendi alusel. Kui liiklusregistri
andmetel on mootorsõiduki juhtimisõigus seaduse alusel peatunud, peatatud või karistuseks ära
võetud, juhindutakse liiklusregistri andmetest.
Maanteeameti Liiklusregistri väljatrükilt nähtub, et L.Ande´lt on mootorsõiduki juhtimisõigus
ära võetud alates 23.11.2015 kuni 22.03.2016.a. Seega oli tal keeld 19.01.2016.a.
mootorsõidukit juhtida.
Lähtuvalt eelpool toodust asub kohtuväline menetleja seisukohale, et väärteoasjas kogutud
tõendid on usaldusväärsed ja L.Ande käitumine on õigesti kvalifitseeritud LS § 201 lg 2
ettenähtud väärteona. Väärteo menetlemisel ei ole kohtuvälise menetleja poolt rikutud
väärteomenetlusõigust, mis tingiks väärteomenetluse lõpetamise ning asjas ei esine VTMS §
29 lg 1 p 1 sätestatud väärteomenetlust välistavaid asjaolusid. Kohtuväline menetleja palub
jätta kaebus rahuldamata.
Maakohtu seisukoht kirjaliku menetluse võimalikkuse ja süüteokoosseisu osas:
Menetlusalune isik on kaebuses märkinud, et ta kohtuistungist osa võtta ei soovi. Ka
kohtuväline menetleja on oma kirjalikus seisukohas nõustunud kaebuse läbivaatamisega
kirjalikus menetluses. Seetõttu leiab kohus, et kuivõrd menetluse pooled ei ole soovinud
kohtuistungist osa võtta, lahendatakse kaebus kirjalikus menetluses.
                                               2
Kohus, tutvunud kohtule esitatud kaebuse, kohtuvälise menetleja kirjaliku seisukoha ja
kohtule edastatud väärteotoimikuga, asub alljärgnevale seisukohale.
Tulenevalt asjaolust, et VTMS § 123 lg 2 kohustab maakohut arutama väärteoasja täies
ulatuses, sõltumata esitatud kaebuse piiridest, kontrollides kohtuvälise menetleja otsuse
tegemise aluseks olnud faktilisi ja õiguslikke asjaolusid, peab kohus sellele järgnevalt
lahendama VTMS § 133 loetletud küsimused.
VTMS § 133 kohaselt peab kohus seega välja selgitama, kas ei esine väärteoasjas VTMS § 29
sätestatud väärteomenetlust välistavaid asjaolusid (p 1), kas leidis aset tegu, milles
menetlusalust isikut süüdistatakse (p 2), kas teo on toime pannud menetlusalune isik (p 3), kas
tegu on väärtegu ning kas see on õigesti kvalifitseeritud (p 4), kas karistus väärteo eest
määrati selleks pädeva kohtuvälise menetleja poolt (p 5), kas väärteo menetlemisel
kohtuvälise menetleja poolt on järgitud väärteomenetlusõigust (p 6), kas menetlusalusele
isikule karistuse määramine on toimunud kooskõlas karistuse kohaldamise alustega (p 7), kas
väärteomenetlus ei kuulu lõpetamisele VTMS § 30 sätestatud alustel (p 8) ning kas lõpetada
väärteomenetlus ja kohaldada karistusseadustiku §-s 87 sätestatud alaealisele kohaldatavaid
mõjutusvahendeid või anda väärteoasja materjalid üle alaealiste komisjonile (p 9), kuidas
lahendada taotlus hüvitada süüteomenetluses tekitatud kahju süüteomenetluses tekitatud kahju
hüvitamise seaduse kohaselt (p 10).
Antud juhul inkrimineeritakse menetlusalusele isikule väärteoprotokolli ja vaidlustatud otsuse
kohaselt LS § 201 lg-s 2 ettenähtud süüteo toimepanemist.
Vastavalt LS § 201 lg 2 sätetele karistatakse mootorsõiduki-, maastikusõiduki või trammi
juhtimise eest vastava kategooria mootorsõiduki või trammi juhtimisõiguseta isiku poolt, kes
on mootorsõiduki, maastikusõiduki või trammi juhtimiselt kõrvaldatud või kelle
mootorsõiduki või trammi juhtimisõigus on peatatud, kehtetuks tunnistatud või kellelt on
mootorsõiduki või trammi juhtimisõigus ära võetud, rahatrahviga kuni 300 trahviühikut või
arestiga.
Väärteoasjas kogutud tõenditest, sh menetlusaluse isiku enese ja tunnistaja Marek Pello
ütlustest nähtuvalt juhtis menetlusalune isik 19.01.2016 kella 13.40 ajal Tallinn-Pärnu-Ikla tee
26. kilomeetril mootorsõidukit Opel Insignia Sports Tourer registreerimismärgiga XXX.
L.Ande on oma ütlustes märkinud, et oli veendumusel, et otsus ei ole jõustunud kuna kirjutas
vastulause politseile.
Kohus leiab, et kaebuses esitatud väited ja menetlusaluse isiku ülekuulamisprotokollis
märgitud väited ei ole vaidlustatud otsuse tühistamise aluseks ega välista ka menetlusaluse
isiku käitumises väärteokoosseisu sisaldumist.
Menetlusaluse isiku eelmise LS § 227 lg 2 järgi kvalifitseeritud väärteo kohta on 06.10.2015
koostatud väärteoprotokoll, mille koopia menetlusalune isik on kätte saanud samal päeval.
Nimetatud väärteoprotokollis on üheselt arusaadavalt märgitud, et kohtuvälise menetleja
lahend on kohtuvälise menetleja juures kättesaadav alates 06.11.2015 ning menetlusalune isik
on selle märke alla kirjutanud, et ta on protokolliga tutvunud, mida ta on kinnitanud oma
allkirjaga. Seega oli menetlusalune isik teadlik sellest, et kohtuvälise menetleja tehtav otsus
on kättesaadav alates 06.11.2015. Väärteoprotokolli pöördel on märge selle kohta, et
menetlusalusel isikul ja tema kaitsjal on õigus esitada kohtuvälisele menetlejale väärteoasjas
vastulause ja tõendid ning tutvuda kohtuvälise menetleja juures väärteotoimikuga 15 päeva
jooksul alates väärteoprotokolli kättesaamisest. Menetlusaluse isiku ütlustest nähtuvalt olevat
ta esitanud kohtuvälisele menetlejale vastulause, millest saab järeldada, et menetlusalune isik
on tutvunud ka väärteoprotokolli pöördel oleva õigusega esitada vastulauset. Samas ei nähtu
väärteoprotokollist ega tulene ka väärteomenetluse seadustikust, et vastulause esitamine
muudaks väärteoprotokollis märgitud kohtuvälise menetleja juures kohtuvälise menetleja
lahendi kättesaadavuse päeva või välistaks üldse kohtuvälise menetleja poolt lahendi
tegemise. Seega oli menetlusalusele isikule üheselt teada, et kohtuväline menetleja teeb
lahendi sõltumata vastulause esitamisest ja see lahend on kättesaadav alates 06.11.2015.
                                               3
Asjaolu, et menetlusalune isik ei tunne huvi kohtuvälise menetleja lahendi ja selles vastu
võetud karistusotsuse vastu, ei muuda kohtuvälise menetleja lahendit olematuks.
Kuna väärteoasja materjalidest ei nähtu, et menetlusalune isik oleks viieteistkümne päeva
jooksul lahendi kättesaadavuse päevast arvates esitanud maakohtule kaebust kohtuvälise
menetleja 29.10.2015 otsusele, millega menetlusalust isikut karistati LS § 227 lg 2 ettenähtud
väärteo toimepanemise eest juhtimisõiguse äravõtmisega 4 kuuks, siis viieteistkümne päeva
möödudes otsuse kättesaadavuse päevast kohtuvälise menetleja otsus jõustus ning alates
23.11.2015 kuni 22.03.2016 oli menetlusaluselt isikult mootorsõiduki juhtimisõigus ära
võetud ning seda sõltumata sellest, kas menetlusalune isik täitis LS § 127 sätestatud juhiloa
Maanteeametile loovutamise kohustuse või mitte.
Seega oli menetlusalune isik 19.01.2016 isikuks, kellelt oli sõiduki juhtimisõigus karistusena
ära võetud. Vastavalt LS § 90 lg 1 p 1 sätetele ei tohi mootorsõidukit juhtida isik, kellel ei ole
vastava kategooria või alamkategooria mootorsõiduki juhtimisõigust ning juhul, kui isik,
kellelt on mootorsõiduki juhtimisõigus ära võetud, juhib mootorsõidukit, paneb isik toime LS
§ 201 lg 2 ettenähtud väärteo.
LS § 96 lg 1 kohaselt peab mootorsõidukijuhil olema kehtiv juhtimisõigust tõendav dokument
ning lõike 2 kohaselt tõendatakse juhtimisõigust liiklusregistri andmete alusel või
liiklusseaduse § 96 lõikes 1 nimetatud juhtimisõigust tõendava dokumendi alusel. Kui
liiklusregistri andmetel on mootorsõidukijuhi juhtimisõigus seaduse alusel peatunud, peatatud
või karistuseks ära võetud, juhindutakse liiklusregistri andmetest. Liiklusregistri andmetest
nähtuvalt oli L.Ande andmetesse tehtud märge mootorsõiduki juhtimisõiguse äravõtmise
kohta ajavahemikus 23.11.2015 kuni 22.03.2016 ning see märge tulenes L.Ande suhtes tehtud
ja jõustunud karistusotsusest. Sellest tulenevalt oli liiklusregistris kohane ja väärteootsusest
tulenev märge juhtimisõiguse äravõtmise kohta ning 19.01.2016 puudus L.Andel
juhtimisõigus, mistõttu pani L.Ande toime LS § 90 lg 1 p 1 sätestatud keelu rikkumise ja LS §
201 lg 2 ettenähtud väärteo.
Seetõttu leiab kohus, et eeltoodud asjaoludega on väärteokoosseisu olemasolu menetlusaluse
isiku käitumises tuvastatud ja puuduvad väärteoasjas VTMS § 29 sätestatud väärteomenetlust
välistavad asjaolud VTMS § 133 p 1 mõttes. Samuti on tuvastatud, et menetlusalusele isikule
süüks arvatud tegu on aset leidnud (§ 133 p 2) ning selle on toime pannud menetlusalune isik
(§ 133 p 3). Kuna menetlusalune isik juhtis mootorsõidukit ajal, mil temalt oli mootorsõiduki
juhtimisõigus karistusena ära võetud, siis rikkus menetlusalune isik LS § 90 lg 1 p 1
sätestatud keeldu ja tegemist on väärteoga LS § 201 lg 2 mõttes ja see süütegu on õigesti
kvalifitseeritud (§ 133 p 4).
Vaidlustatud otsusest nähtuvalt määras menetlusalusele isikule karistuse Põhja prefektuuri
korrakaitsebüroo liiklusjärelevalvekeskuse liiklusmenetlustalituse vanemväärteomenetleja
Merilyn Linnas, kes on täidesaatva riigivõimu volitustega asutuse ametnik VTMS § 9 p 1 ja §
10 lg 1 mõttes ning kuivõrd tegemist on politseiametnikuga, siis VTMS § 10 lg 31 mõttes on
vaidlustatud otsuse koostaja pädev otsust koostama (§ 133 p 5).
Väärteoasja materjalidest ei ilmnenud, et kohtuväline menetleja oleks kohtuvälises menetluses
väärteoasja menetledes või otsust koostades jätnud järgimata väärteomenetlusõiguse nõudeid
(§ 133 p 6).
Vaidlustatud otsusest nähtuvalt karistati menetlusalust isikut LS § 201 lg 2 ettenähtud väärteo
toimepanemise eest rahatrahviga 150 trahviühiku ulatuses, s.o 600 eurot. Vastavalt LS § 201
lg 2 sätetele karistatakse mootorsõiduki-, maastikusõiduki või trammi juhtimise eest vastava
kategooria mootorsõiduki või trammi juhtimisõiguseta isiku poolt, kes on mootorsõiduki,
maastikusõiduki või trammi juhtimiselt kõrvaldatud või kelle mootorsõiduki või trammi
juhtimisõigus on peatatud, kehtetuks tunnistatud või kellelt on mootorsõiduki või trammi
juhtimisõigus ära võetud, rahatrahviga kuni 300 trahviühikut või arestiga. Arvestades, et KarS
§ 47 lg 1 kohaselt võib väärteo eest kohaldada rahatrahvi 3 kuni 300 trahviühikut, siis tuleneb,
et kohtuväline menetleja on menetlusalusele isikule väärteo eest määranud rahatrahvi
ettenähtud sanktsiooni keskmises määras. Arvestades süü suurust puudub ka alus
väärteomenetluse lõpetamiseks VTMS § 30 alusel (§ 133 p 7 ja p 8). Väärteoasja
                                                4
materjalidest ja menetlusaluse isiku isikuandmetest nähtuvalt on menetlusaluse isiku puhul
tegemist täisealise isikuga, mistõttu puuduvad ka alused väärteoasja lõpetamiseks ja
alaealisele kohaldatavate mõjutusvahendite kohaldamiseks VTMS § 133 p 9 mõttes. Kuivõrd
menetlusalune isik ei ole esitanud taotlust süüteomenetluses tekitatud kahju hüvitamiseks, siis
puudub ka alus seda asjaolu analüüsida (§ 133 p 10).
Väärteoasja materjalidest nähtuvalt juhtis menetlusalune isik sõidukit 19.01.2016, kusjuures
menetlusalusele isikule kätte antud väärteoprotokolli koopiast nähtuvalt oli kohtuvälise
menetleja lahend kohtuvälise menetleja juures kättesaadav alates 06.11.2015. Seejuures ei
nähtu väärteoasja materjalidest, et menetlusalune isik oleks pärast vastulause esitamist huvi
tundnud kohtuvälise menetleja otsuse vastu, kuigi pidi eeldama, et otsus on tehtud ja teda on
karistatud. Samas saanuks menetlusalune isik teda ennast puudutavaid andmeid igal ajahetkel
kontrollida, kuid ei kaebusest ega väärteoasja materjalidest ei nähtu, et menetlusalune isik
seda vajalikuks pidanud. Seejuures nähtub menetlusaluse isiku karistusandmetest, et
menetlusalust isikut on 2015. aasta jooksul karistatud eelnevalt juba kolmel korral LS § 227
lg 2 ettenähtud väärteo toimepanemise eest ning uuesti 06.10.2015 samalaadse väärteo
toimepanemiselt kinnipidamisel pidi ta ka varasemate karistuste osas rikkaliku kogemuse
pinnalt teadma, et järgneb uus karistus ning kohaldatavaks karistuse liigiks ei pruugi enam
olla rahatrahv, sest selline karistusliik ei ole teda sundinud õiguskuulekusele. Sellistest
asjaoludest teeb kohus järelduse, et menetlusalune isik on temale LS § 201 lg 2 järgi
inkrimineeritud väärteo toime pannud vähemalt kaudse tahtlusega.
Süüd ja õigusvastasust välistavaid asjaolusid kohus ei tuvastanud.
Seega on tõendamist leidnud, et menetlusalune isik rikkus LS § 90 lg 1 p 1 sätestatud
keeldu ja pani toime LS § 201 lg 2 ettenähtud väärteo.
Karistuse määramine
Ülalpool on kohus juba menetlusalusele isikule inkrimineeritud väärteo koosseisu ja selle eest
määratava karistuse välja toonud, mistõttu ei hakka neid enam kordama.
Vastavalt KarS § 56 lg 1 sätetele on karistamise aluseks isiku süü. Karistuse mõistmisel kohtu
poolt või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid. Märkida tuleb ka seda, et kehtiva kohtupraktika kohaselt tuleb
karistuse mõistmisel võtta lähtepunktiks karistusseadustiku eriosa normi sanktsiooni
keskmine määr. Seejärel tuvastatakse süüdistatava süü suurus ning karistust kergendavad ja
raskendavad asjaolud, mille põhjal saadakse konkreetse süüdlase süü suurusele vastav
karistuse määr. Sellele järgnevalt arvestatakse eri- ja üldpreventiivseid eesmärke.
Hinnates menetlusaluse isiku süü suurust talle LS § 201 lg 2 järgi inkrimineeritava süüteo
toimepanemisel, tuleb asuda seisukohale, et tegemist on keskmise süüga, kuivõrd sellise
iseloomuga väärteos sisalduva süü suurust ei ole võimalik hinnata numbrilise näidu alusel,
erinevalt väärteokoosseisudest, millise kvalifitseerimise aluseks on mõõtevahendiga saadud
numbriline näit. Nagu kohus juba eelpool leidis, siis väärtegu on toime pandud vähemalt
kaudse tahtlusega, kuna menetlusalune isik pidanuks pärast väärteoprotokolli koopia
kättesaamist huvi tundma kohtuvälise menetleja otsuse kohta, kuivõrd varasema kogemuse
pinnalt karistuste osas oli menetlusalune isik teadlik sellest, et väärteoprotokolli koostamisele
järgneb kohtuvälise menetleja otsus, millega pannakse talle kas rahaline kohustus rahatrahvi
tasumise näol või võetakse ära mootorsõiduki juhtimisõigus.
Süü kõrval arvestatakse ka karistust kergendavate ja raskendavate asjaolude olemasolu.
Väärteootsusest nähtuvalt ei ole selliseid asjaolusid tuvastatud, mistõttu ei ole ka asjaolusid,
mis saaks mõjutada karistuse määramist ettenähtud sanktsioonist alla- või ülespoole.
Lisaks eelmärgitule tuleb karistuse määramisel lähtuda ka võimalusest mõjutada süüdlast
edaspidi süütegude toimepanemisest hoiduma ja õiguskorra kaitsmise huvidest. Väärteoasjas
leiduvatest menetlusaluse isiku karistusandmetest nähtuvalt on menetlusalust isikut 2015.
                                            5
aasta jooksul karistatud neljal korral liiklusalaste väärtegude toimepanemise eest ning
eranditult LS § 227 lg 2 ettenähtud väärtegude toimepanemise eest. Omaks võetud
karistuspraktika kohaselt võib ka keskmise süü korral määrata või mõista karistuse ettenähtud
sanktsiooni keskmisest määrast suuremana kui varem korduvalt karistatud isikus on vaja
kinnistada arusaama keelunormi kehtivusest. Käesoleval juhul on menetlusalust isikut
korduvalt liiklusalaste väärtegude toimepanemise eest karistatud ning need karistused ei ole
sundinud menetlusalust isikut liikluses õiguskuulekusele. Sellest tulenevalt tuleb asuda
seisukohale, et eripreventiivsetest eesmärkidest lähtuvalt on kohtuvälise menetleja otsusega
ettenähtud sanktsiooni keskmises määras määratud karistus põhjendamatult leebe. Samas ei
saa kohus kaebemenetluses kaebuse esitaja olukorda halvendada, mistõttu tuleb määratud
karistust lugeda proportsionaalseks.
Puutuvalt õiguskorra kaitsmise huvidesse peab kohus vajalikuks märkida, et õiguskorra alla
kuulub ka liikluskord. Liikluses on aga suurima ohu allikaks teistele liiklejatele
mootorsõiduki juhid, kes ei täida korrektselt liiklusnõudeid. Seejuures peaksid mootorsõiduki
juhina osalema liikluses isikud, kellel on selleks õigus ja kellelt ei ole juhtimisõigust ära
võetud. Menetlusaluse isiku karistusandmed viitavad sellele, et ta on liikluses ohtlik ja seda
ka siis, kui tal on olnud juhtimisõigus. Käesoleval juhul asus ta aga mootorsõidukit juhtima
isikuna, kellel selleks üldse õigus puudus. Seetõttu leiab kohus, et ka õiguskorra kaitsmise
huvidest lähtuvalt oli menetlusaluse isiku karistamine vähemalt ettenähtud sanktsiooni
keskmises määras põhjendatud.
Kaebuses on märgitud ka seda, et politsei sõiduk lähenes temale kiirusega, mis ületas lubatud
suurimat sõidukiirust ja politseiametnikust juht rikkus sellega LS § 15 p 1 nõudeid. Kohus
jätab taolise kaebuse väite tähelepanuta, kuivõrd kaebemenetluses ei saa kohus väljuda
väärteoprotokolli piirest ega menetlusalusele isikule etteheidetavast teost ning asuda
tuvastama kõrvaliste isikute käitumist. Kaebuse esitaja karistusandmed viitavad üheselt
sellele, et menetlusalune isik on teadlik sellest, milliseid vahendeid kasutatakse LS § 227
ettenähtud väärteokoosseisu tuvastamisel. Seega teab kaebuse esitaja ka seda, et sellise teo
toimepanemist tõendatakse mitte kaebuse ühe lausega, vaid taadeldud mõõtevahendi näiduga,
mis on saadud pädeva mõõtja poolt mõõtevahendit kasutades ja asjakohast mõõtemetoodikat
järgides.
Kokkuvõtvalt asub kohus seisukohale, et kaebuse lahendamisel ei ilmnenud menetlus- või
materiaalõiguse ebaõiget kohaldamist ning ka kaebuse argumentides ei osutatud sellistele
minetustele, millega kaasneks või võiks kaasneda kohtuvälise menetleja otsuse muutmine või
tühistamine. Seega puudub õiguslik alus kohtuvälise menetleja seadusliku ja põhjendatud
otsuse muutmiseks või tühistamiseks ning esitatud kaebus tuleb jätta rahuldamata.




Märt Toming
kohtunik
/allkirjastatud digitaalselt/




                                              6
