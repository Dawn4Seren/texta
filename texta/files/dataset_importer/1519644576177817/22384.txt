                                                                                2-16-2243




                            KOHTUMÄÄRUS
Kohus                               Pärnu Maakohus
Kohtunik                            Tambet Grauberg
Kohtujurist                         Eneli Kivi
Määruse tegemise aeg ja koht        01. märts 2016.a, Pärnu kohtumaja
Tsiviilasja number                  2-16-2243
Tsiviilasi                          OÜ Halinga hagi OÜ Obama vastu käsunduslepingu nr
                                    2015-4 hinna alandamiseks 0 euroni ja mõista välja 105
                                    640,80 eurot ja intress
Menetlusosalised ja nende           Hageja: OÜ Halinga, registrikood: 10021090; asukoht:
esindajad                           Tehnokeskuse, Loomse küla, Halinga vald, 87222
                                    Pärnumaa
                                    Hageja lepinguline esindaja: advokaat Gretta Oltjer-
                                    Timberg, Advokaadibüroo LEXTAL; asukoht: Rävala 4,
                                    10143 Tallinn; e-post: *
                                    Kostja: OÜ Obama; registrikood: 11591530; asukoht:
                                    Tornimäe 7-72, 10145 Tallinn
                                    Kostja seaduslik esindaja: A L, isikukood: *; asukoht: *
Menetlustoiming                     Hagi menetlusse võtmise lahendamine, kirjalik menetlus
RESOLUTSIOON
1. Keelduda menetlusse võtmast OÜ Halinga hagi OÜ Obama vastu, kuna hageja ei
   kõrvaldanud tähtaegselt hagiavalduses puuduseid, s.o ei põhjendanud hagiavalduses
   välja toodud nõudeid ning ei esitanud tõendeid, mis kinnitaksid avalduse aluseks olevaid
   asjaolusid.
2. Jätta rahuldamata OÜ Halinga avaldus hagi tagamiseks, kuna avaldaja ei
   kõrvaldanud tähtaegselt hagi tagamise avalduses puuduseid, s.o ei esitanud põhistatud
   hagi tagamise avaldust ning ei tasunud hagi tagamise tagatist.
3. Edastada määrus menetlusosalistele.
Menetluskulude jaotus
Jätta menetluskulud hageja kanda.
Edasikaebamise kord

Hagiavalduse menetlusse võtmisest keeldumise määruse peale võib hageja esitada
määruskaebuse Tallinna Ringkonnakohtule Pärnu Maakohtu Haapsalu kohtumaja kaudu
määruskaebuse 15 päeva jooksul arvates määruse kättetoimetamisest.

Asjaolud, menetluse käik
                                                                                             1
                                                                                     2-16-2243
OÜ Halinga esitas 11.02.2016.a Pärnu Maakohtule hagiavalduse OÜ Obama vastu
käsunduslepingust tuleneva hinna alandamiseks ja ülemäära makstu tagastamist või kahju
hüvitamiseks või tagastada hageja poolt kostjale tasutud summa alusetu rikastumise sätete alusel.

8.04.2015.a sõlmisid hageja ja OÜ Obama käsunduslepingu nr 2015-4. Kostjat esindas juhatuse
liige A L. Käsunduslepingu kohaselt oli kostja kohustatud töötama välja meetmed ja tegevuskavad
hageja majandustegevuse efektiivsemaks muutmiseks, finants- ning juhtimisarvestuse paremaks
korraldamiseks, kohustuste restruktureerimiseks ja täiendava kapitali kaasamiseks, tagamaks
hageja tegevuse jätkuvus ja kasumlikkus, samuti nõustada ja abistada hagejat meetmete ja
tegevuskavade elluviimisel. Samuti kohustus kostja kaitsma hageja huvisid suhetes ostjate,
tarnijate, krediidiasutuste, valitsemis- ja järelevalveinstitutsioonide ning muude hageja
majandustegevusega seotud isikutega. Kostja kohustus osalema hageja juhatuse liikmete ja
töötajate valikul, töösuhteid reguleerivate dokumentide koostamisel, organisatsiooni struktuuri
ning organisatsioonikultuuri kujundamisel. Käsunduslepingu kohaselt võis kostja
käsunduslepingut vajadusel täita ka selliselt, et kostja esindaja kaasatakse hageja juhatusse.
Ajavahemikul 27. juuli 2015 kuni 26. november 2015 oli A L hageja ainuke juhatuse liige.
Käsunduslepingu järgi oli hagejale kostja poolt osutatavate teenuste kirjeldus üldine ja
deklaratiivne, mistõttu teenuste osutamine täpse ajakava ja täpsema sisu osas lubasid lepingu
pooled kokku leppida jooksvalt lepingu täitmise käigus. A L koostas hageja juhatuse tööplaani
ning esitas selle hageja nõukogule. Hageja hinnangul tööplaani ega käsunduslepingut kostja ei
täitnud. 23.11.2015.a teatas A L hageja nõukogu esimehele ja omanikule, et tal puudub kavatsus
nõukogule aru anda. Samal päeval ütles kostja käsunduslepingu vastavalt käsunduslepingule üles.
26. novembril kutsuti A L hageja juhatusest käsunduslepingu ülesütlemise avalduses nimetatud
tagasikutsumise palvest tulenevalt tagasi.

Käsunduslepingu kohaselt pidi hageja tasuma käsunduslepingu alusel osutatud teenuse eest
kostjale tasu 8000 eurot kuus, millele lisandub käibemaks. Välislähetuste korra või teenuse
osutamisel väljaspool Eestit tulnuks hagejal kostjale tasuda veel täiendavalt lisaks 32 eurot päevas,
millele lisandub käibemaks, samuti tasuma transpordi- ja majutuskulud. Käsunduslepingu alusel
esitas kostja hagejale arved kogusummas 126 544,02 eurot, millest hageja on tasunud kõik peale
kahe viimase, s.o 105 640,80 euro suuruse summa. Osaliselt tasus käsunduslepingust tulenevaid
arveid kostjale hageja esindajana A L ise. 24.11.2015.a esitas kostja hagejale arve nr 150048
summas 12 000 eurot käsunduslepingu nr 2015-4 alusel 2015. aasta novembri kuu eest. Nimetatud
arve tasumisest on hageja keeldunud, sest kostja pole osutanud hagejale kokku lepitud teenust.
10.02.2016.a esitas hageja kostjale korduva hinna alandamise avalduse, milles selgitas, et kuivõrd
kostja ei ole hagejale käsunduslepingust tulenevaid kohustusi täitnud ning käsunduslepingu alusel
hagejale teenust üldse osutanud, on kostja täitnud käsunduslepingut mittekohaselt, millest
tulenevalt tuleb käsunduslepingu alusel tasutavat hinda alandada 0 euroni. Hageja osundas hinna
alandamise avalduses, et peab hageja ja kostja vahel sõlmitud käsunduslepingut eraldiseisvaks
juhatuse liikme lepingust, mille hageja on sõlminud A L-ga. 11.02.2016 osundas kostja, et hageja
poolt edastatud hinna alandamise avaldus on põhjendamatu ning kostja ei nõustu hinna
alandamisega.

OÜ Halinga esitas 11.02.2016.a Pärnu Maakohtule taotluse hagi tagamiseks. Taotluse kohaselt on
hageja arvamusel, et arvestades kostja eelnevat pahauskset käitumist seadusest tulenevate
kohustuste täitmisel ning sellest johtuvat vara kostja 2 poolt võõrandamise riski, on hädavajalik
hagi viivitamatu tagamine. Hagejale teadaolevalt hagejal registreerimisele kuuluvat vara kostjal
Eesti Vabariigis ei ole ning asub seisukohale, et hagi on võimalik tagada ainult kostja kontode
arestimisega. Hageja hinnangul, kui hagi jääb tagamata, siis võivad hagejale tekkida negatiivsed
tagajärjed kostja arvelduskonto kohtumenetluse aegsest käsutamisest. Kostja võib arvelduskonto
kohtumenetluse ajal tühjendada või koormata, mille tulemusena muutub hagi rahuldava
                                                                                                  2
                                                                                   2-16-2243
kohtuotsuse täitmine võimatuks. Isegi, kui hageja kohtuvaidluse võidab ning tema kasuks
mõistetakse ülalmärgitud summad välja, ei saa hageja neid reaalselt kostjalt sisse nõuda, kuivõrd
kostja on end varatuks muutnud. Hagi tagamise vajalikkust põhistab hageja eelkõige kostja ja tema
juhatuse liikme pahauskse käitumisega. Hagis ja sellele lisatud tõendites on kirjeldatud kostja ja
tema juhatuse liikme pahauskset käitumist hageja majandustegevuse korraldamisel ja juhtimisel.
Hageja arvamuse kohaselt kostja pahauskne ning seadusevastane käitumine annab põhjendatud
aluse arvata, et kui hagi jääb tagamata ning hageja kasuks kohtulik hüpoteek seadmata, teeb kostja
kõik endast oleneva, et muuta hageja jaoks positiivse kohtuotsuse täitmine võimatuks. Seega on
reaalne oht, et kostja jätkab pahauskset käitumist ning asub muutma end varatuks, et hoida kõrvale
tema vastu esitatud nõuete täitmisest. Hageja teatab, et tema suhtes on algatatud
saneerimismenetlus. Hageja palub jätta tagatis täielikult nõudmata eelkõige ilmse ebaõigluse
kaalutlustel, sest hageja rahalised vahendid on piiratud ning hagejal ei ole võimalik tasuda kogu
nõutavat tagatist.

Pärnu Maakohtu 12.02.2016.a määrusega kohus jättis hagiavalduse ja hagi tagamise avalduse
käiguta ning andis hagejale puuduste kõrvaldamiseks tähtaja, s.o 14 päeva kohtumääruse
kättesaamisest.

Kohtumääruse põhjendus

TsMS § 3401 lg 1 sätestab, et kui menetlusosalise esitatud avaldus ei vasta vorminõuetele või on
esitatud muude puudustega, mida saab kõrvaldada määrab kohus tähtaja puuduse kõrvaldamiseks
ja jätab menetlusdokumendi seniks käiguta. Sama paragrahvi lg 2 sätestab, et kui kohtu määratud
tähtpäevaks puudusi ei kõrvaldata, jäetakse avaldus menetlusse võtmata ja tagastatakse, juba
menetlusse võetud avaldus, taotlus või kaebus aga jäetakse läbi vaatamata.

TsMS § 384 lg-le 2 kohaselt kui hagi tagamise avaldus ei vasta seaduses sätestatud nõuetele ja
puuduse saab ilmselt kõrvaldada, annab kohus avaldajale tähtaja puuduse kõrvaldamiseks.
Puuduse õigeaegse kõrvaldamata jätmise puhul jätab kohus hagi tagamise avalduse rahuldamata.

12.02.2016.a määrusega kohus kohustas hagejat põhjendama hagiavalduses välja toodud nõudeid
ning esitama tõendeid, mis kinnitaksid avalduse aluseks olevaid asjaolusid. Sama määrusega
kohus andis hagejale tähtaja põhistatud hagi tagamise avalduse esitamiseks ning hagi tagamise
taotluselt tagatise maksmiseks. Hageja esindajale tehti kohtumäärus e-toimikus nähtavaks
12.02.2016.a ning kohtumäärus toimetati samal päeval hageja esindajale kätte. Hageja oli
kohustatud hagiavalduse ja hagi tagamise taotluse puudused kõrvaldama hiljemalt 26.02.2016.a.
Hageja puuduseid ei kõrvaldanud.

Eeltoodust tulenevalt on kohus seisukohal, et kuna hagejale on antud tähtaeg puuduste
kõrvaldamiseks ning hageja ei ole tähtaegselt puuduseid kõrvaldanud, tuleb keelduda hagi
menetlusse võtmisest ning hagi tagamise taotlus tuleb jätta rahuldamata.

Menetluskulud

TsMS § 173 lg 1 ja 2 kohaselt asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita menetluse
avaldus või teistmisavaldus jäetakse menetlusse võtmata või läbi vaatamata või asja menetlus
lõpetatakse. Menetluskulude jaotus tuleb kohtulahendis märkida ka siis, kui menetlusosalised seda
ei taotle.


                                                                                               3
                                                                              2-16-2243
TsMS § 168 lg 1 järgi hageja kannab menetluskulud, kui kohus keeldub avaldust menetlusse
võtmast ja tagastab selle. Eeltoodust tulenevalt jätab kohus menetluskulud hageja kanda.

TsMS § 372 lg 5 alusel võib hagiavalduse menetlusse võtmisest keeldumise määruse peale hageja
esitada määruskaebuse.

/allkirjastatud digitaalselt/
Tambet Grauberg
kohtunik




                                                                                          4
