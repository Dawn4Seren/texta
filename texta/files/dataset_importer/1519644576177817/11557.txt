                                                                   Kriminaalasi nr. 1-16-5288




                             KOHTUOTSUS
                                   EESTI VABARIIGI NIMEL


29. juunil 2016.a. Tallinnas
Harju Maakohus koosseisus
kohtunik               Margot Mikler
sekretär               Moonika Rubizova juuresolekul
ringkonnaprokurör Rainer Amur osavõtul
arutas kokkuleppemenetluse korras avalikul kohtuistungil kriminaalasja

Arno KIKKAS
Ik 39803102016, EV kodanik, algharidus (7 klassi), emakeel – eesti keel, töötab XXX, elukoht:
XXX, varem kriminaalkorras karistamata, neli kehtivat väärteokaristust, tõkend – ei ole
kohaldatud

süüdistuses KarS § 424 järgi.

Kriminaalasja kohtulikul uurimisel kohus

                                             tuvastas
Arno Kikkas´t süüdistatakse selles, et tema tahtlikult juhtis omamata vastava kategooria
mootorsõiduki juhtimise õigust 09.04.2016 kella 01.45 ajal Harjumaal Rae vallas Tallinna Ringtee
5. km-l mootorsõidukit Ford Sierra registreerimismärgiga XXX, olles joobeseisundis (alkoholi
väljahingatavas õhus 0.81 mg/l), rikkudes seeläbi LS § 69 lg 1 ja KorS § 36 lg 1 /Juht ei tohi olla
joobeseisundis. Joobeseisund on alkoholi, narkootilise või psühhotroopse aine või muu joovastava
aine tarvitamisest põhjustatud terviseseisund, mis avaldub väliselt tajutavas häiritud või muutunud
kehalistes või psüühilistes funktsioonides ja reaktsioonides/ ning LS § 69 lg 2 p 1 /alkoholijoobes
olevaks loetakse mootorsõidukijuht, trammijuht ja maastikusõidukijuht kui juhi ühes grammis
veres on vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem/ nõudeid.

Arno Kikkas pani toime mootorsõiduki joobeseisundis juhtimise s.o KarS § 424 järgi
kvalifitseeritava kuriteo.

Juhindudes KrMS § 245 sätetest on ringkonnaprokurör Rainer Amur, süüdistatav Arno Kikkas ja
tema kaitsja Urmas Simon käesolevas kriminaalasjas sõlminud kokkuleppe selles, et
ringkonnaprokurör taotleb kohtus KarS § 424 järgi ettenähtud kuriteo toimepanemise eest Arno
Kikkas´ele karistuseks vangistust 7 kuud. KarS § 68 lg 1 alusel arvata karistuse hulka
kahtlustatavana kinnipeetud olemise aeg 09.04.2016 s.o 1 päev. Seega lõplikuks karistuseks nõuab
prokurör kohtus süüdistatava karistamist vangistusega 6 kuud ja 29 päeva, mis jätta KarS § 73 lg
1 ja 3 alusel tingimisi täielikult täitmisele pööramata, kui süüdimõistetu ei pane 1 aastase katseaja
jooksul toime uut tahtlikku kuritegu.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta ja ringkonnaprokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Arno Kikkas temale KarS
§ 424 järgi ettenähtud kuriteo toimepanemises esitatud süüdistuses süüdimõistmisele ja temale
tuleb määrata karistus sõlmitud kokkuleppe kohaselt.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt,
kuulub Arno Kikkas´elt KrMS § 175 lg 1 p 9, § 179 lg 1 p 2 sätetest lähtuvalt väljamõistmisele II
astme kuriteos süüdimõistmisega kaasnev sundraha 1,5 palga alammääras, s.o. 645 eurot

Vastavalt KrMS § 175 lg 1 p 4 kohaselt tuleb Arno Kikkas´elt välja mõista riigi õigusabi korras
määratud kaitsjatasud, s.o. summas 96 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. KrMS § 180 lg 3 alusel jätte menetluskulud süüdistatava
kanda, mis tuleb tasuda 10 kuu jooksul alates kohtuotsuse jõustumisest.

Juhindudes KrMS § 173 lg 1 p 1; § 175 lg 1 p 4,9; § 179 lg 1 p 2, § 248 lg 1 p 5, 249; § 311; §
312; § 313; § 315, KarS § 68 lg 1, § 73 lg 1,3 kohus:

                                           otsustas

Süüdi tunnistada Arno KIKKAS KarS § 424 järgi ja mõista karistuseks 7 kuud vangistust.

KarS § 68 lg 1 alusel arvata Arno Kikkas´el eelvangistuses viibitud aeg 09.04.2016 s.o 1 päev
karistusaja hulka, kandmata karistus vangistus 6 kuud ja 29 päeva.

KarS § 73 lg 1 ja 3 alusel jätta vangistus tingimis kohaldamata ning mõistetud vangistust mitte
pöörata täitmisele, kui Arno Kikkas ei pane 1 aastase katseaja jooksul toime uut tahtlikku kuritegu.

KarS § 78 p 1 alusel arvestada Arno Kikkas´ele määratud 1 aastase katseaja algust alates
kohtuotsuse kuulutamisest, so alates 29.06.2016.a.

Menetluskulud
Välja mõista Arno Kikkas´elt 645 eurot sundraha ja kaitsjatasu 96 eurot riigi tuludesse.

Menetluskulud summas 741 eurot tasuda 10 kuu jooksul alates kohtuotsuse jõustumisest.

Makseinfo menetluskulude tasumiseks edastatakse Arno Kikkas´ele e-posti või posti teel. Samuti
on võimalik makseinfot saada Harju Maakohtu Liivalaia kohtumaja kantselei kaudu. Kui rahalised
nõuded ei ole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras ning süüdimõistetul tuleb kanda ka
kohtuotsuse täitmisega seonduvad kulud.

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
                                                 2
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.

Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule

/digitaalselt allkirjastatud/
Margot Mikler
Kohtunik




                                                3
