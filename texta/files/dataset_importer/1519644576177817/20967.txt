                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                           Tartu Maakohus
Kohtunik                        Marge Tamme
Otsuse tegemise aeg ja koht     17. märts 2016.a, Valga kohtumaja,
Tsiviilasja number              2-15-125933
Tsiviilasi                      Aktsiaselts Starman hagiavaldus Inese Vorobjova vastu
                                võlgnevuse nõudes
Tsiviilasja hind                336,59 eurot
Menetlusosalised ja nende       Hageja: Aktsiaselts Starman (registrikood 10069659; asukoht:
esindajad                       Akadeemia tee 28, Tallinn)
                                Hageja lepinguline esindaja: Kadri Timuska (OÜ Julianuse
                                Õigusbüroo; asukoht: A. Weizenbergi 20, 10150 Tallinn;
                                telefon: 6814 400; e-post: jurist@julianus.ee)
                                Kostja: Inese Vorobjova (isikukood xxxxxxxxxxx; elu- ja
                                viibimiskoht teadmata)

RESOLUTSIOON
1. Välja mõista Inese Vorobjova’lt Aktsiaselts Starman kasuks:
   1.1. tagastamata põhivõlgnevus 203 (kakssada kolm) eurot ja 43 senti;
   1.2. sissenõutavaks muutunud viivis 96 (üheksakümmend kuus) eurot ja 03 senti;
2. Välja mõista Inese Vorobjova’lt Aktsiaselts Starman kasuks viivis 0,05% päevas
   põhinõudelt (203,43 eurot) alates 26.01.2016.a. kuni põhivõlgnevuse täieliku tasumiseni.
3. Toimetada otsus kätte kostjale Ametlikud Teadaanded kaudu. Avaldada väljavõte ja
   kohtuotsuse resolutsioon väljaandes Ametlikud Teadaanded. Dokument loetakse
   avalikult kättetoimetatuks 15 päeva möödumisel väljavõtte väljaandes Ametlikud
   Teadaanded ilmumise päevast. (TsMS § 317 lg 1 p 1, lg 3, lg 4 p 3, lg 5).
4. Tunnistada otsus tagatiseta viivitamata täidetavaks.

5. Toimetada tagaseljaotsus hageja esindajale.

Menetluskulude jaotus ja kindlaksmääramine
6. Jätta menetluskulud Inese Vorobjova kanda.
7. Määrata Aktsiaselts Starman menetluskulude rahaliseks suuruseks 135 (ükssada
   kolmkümmend viis) eurot.
8. Välja mõista Inese Vorobjova’lt Aktsiaselts Starman kasuks menetluskuluna 135 (ükssada
   kolmkümmend viis) eurot ning viivis tasumata menetluskuludelt VÕS § 113 lg-s 1 sätestatud
   määras alates käesoleva otsuse jõustumisest kuni menetluskulude täieliku tasumiseni.
Apellatsioonkaebuse esitamine
9. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
   jooksul alates otsuse apellandile kättetoimetamisest, kuid mitte hiljem kui viie kuu
   möödumisel       otsuse   avalikult    teatavakstegemisest.   Ringkonnakohus       menetleb
   apellatsioonkaebust üksnes juhul, kui maakohtu otsuses on antud luba edasikaebamiseks või
   kui maakohtu otsuse tegemisel on selgelt ebaõigesti kohaldatud materiaalõiguse normi või on
   selgelt rikutud menetlusõiguse normi või on selgelt ebaõigesti hinnatud tõendeid ja see võis
   oluliselt mõjutada lahendit. Käesoleval juhul kohus edasikaebamiseks luba ei anna.
10. Apellatsioonkaebuse esitamise soovi korral tuleb hagejal kümne päeva jooksul otsuse
    kuulutamisest arvates teatada kohtule soovist esitada otsuse peale apellatsioonkaebus, et
    kohus otsust puuduoleva osaga täiendaks. Otsuse täiendamise korral hakkab
    apellatsioonkaebuse esitamise tähtaeg uuesti kulgema täiendava otsuse kättetoimetamisest
    arvates. Kui hageja kümne päeva jooksul kirjeldava ja põhjendava osata tehtud otsuse
    kuulutamisest arvates ei teata apellatsioonkaebuse esitamise soovist, loetakse, et ta on
    apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
11. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
    oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt või tagaseljaotsust ei võinud seaduse kohaselt teha. Kaja võib esitada
    tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
    kätte avalikult, võib kaja esitada 30 päeva jooksul alates päevast, kui kostja tagaseljaotsusest
    või selle täitmiseks algatatud täitemenetlusest teada sai. Kajalt tasutakse kautsjon.
    Kautsjonina tasutakse summa, mis vastab riigilõivule poolelt hagihinnalt, kuid mitte vähem
    kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
    lõpuleviimiseks vajalik koos dokumentide ja nende lisade ärakirjadega vastavalt
    menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
12. TsMS § 444 lg 4 alusel jätab kohus käesolevast otsusest välja kirjeldava ja põhjendava osa.
13. Hageja ja kostja sõlmisid 12.10.2012.a liitumise- ja teenuseosutamise lepingu nr x-xxxxxx,
    mille alusel hageja kohustus pakkuma kostjale L-ZuumiTV teenust ning sama lepinguga rentis
    kostja hagejalt teenuse kasutamiseks vajaminevaid seadmeid ning kostja kohustus saadud
    teenuste eest vastavalt esitatud arvetele õigeaegselt ja regulaarselt tasuma. Kostja ei ole oma
    kohustust täitnud.
14. Hageja esitas 30.11.2015.a Pärnu Maakohtu maksekäsuosakonna menetlusse maksekäsu
    kiirmenetluse avalduse, mille Pärnu Maakohtu maksekäsuosakond lõpetas 08.01.2016.a
    määrusega maksekäsu kiirmenetluse, kuna makseettepanekut ei õnnestunud Kostjale
    mõistliku aja jooksul kätte toimetada, ning andis asja üle Tartu maakohtule menetluse
    jätkamiseks hagimenetluses. 26.01.2016.a esitas hageja hagiavalduse Tartu Maakohtule.
    28.01.2016.a määrusega võttis Tartu Maakohus avalduse menetlusse. Kuna kostja elu- või
    viibimiskoht on teadmata toimetati kohtumaterjalid kostjale kätte avalikult Ametlikud
    Teadanded kaudu (avaldati 28.01.2016.a). Kostja ei ole hagile vastuväidet esitanud.

15. TsMS § 174 lg 1 ja menetluskulude jaotusest lähtudes tuleb mõista kostjalt hageja kasuks
    välja menetluskulu kokku 135 eurot järgmiselt:
   15.1. maksekäsu kiirmenetluse avalduselt tasutud riigilõiv summas 45 eurot;
   15.2. hagiavalduse esitamisel tasutud riigilõiv 30 eurot;
   15.3. hageja õigusabikulu 60 eurot. Hageja on küll palunud välja mõista õigusabikulu summas
         166,17 eurot, kuid arvestades nõude olemust, hagiavalduse tüüpvormi ja asjaolu, et
         kohus lahendab asja kirjalikus menetluses kohtuistungit pidamata, peab kohus
         põhjendatuks ja vajalikuks õigusabikulu summas 60 eurot (TsMS § 175 lg 1).

/allkirjastatud digitaalselt/
Marge Tamme
kohtunik
