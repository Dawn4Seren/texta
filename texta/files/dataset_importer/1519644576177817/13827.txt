                                 K O H T U O T S U S
                                        Eesti Vabariigi nimel
                                                                                           1-16-4227

01.juunil 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna juuresolekul,
abiprokuröri Katrin Tron ja süüdistatava Hannes Lundeni osavõtul arutas avalikul kohtuistungil
kokkuleppemenetluses kuriteoasja

Hannes Lunden, ik 35106240260, emakeeleks eesti keel, Eesti kodanik, keskharidusega, elukoht
XXX, vanaduspensionär, varem karistamata -
- süüdistuses KarS § 424 järgi.

Süüdistus: Hannes Lunden’it süüdistatakse selles, et tema juhtis tahtlikult 31.01.2016 kella 21.05
ajal Harjumaal, Tallinnas Rohula tänaval, Pärnu mnt poolt suunaga Pilliroo tänava poole
mootorsõidukit Ford Transit registreerimismärgiga XXX, olles joobeseisundis (EKEI ekspertiisiakti
nr 225T kohaselt on uuritaval Hannes Lunden´lt uuringu läbiviimiseks võetud veres etanoolisisaldus
2,49 mg/g +/- 0,06 mg/g). Sellise käitumisega rikkus Hannes Lunden liiklusseaduse § 69 lg 1 ja
korrakaitseseaduse § 36 lg 1 /Juht ei tohi olla joobeseisundis. Joobeseisund on alkoholi, narkootilise
või psühhotroopse aine või muu joovastava aine tarvitamisest põhjustatud terviseseisund, mis avaldub
väliselt tajutavas häiritud või muutunud kehalistes või psüühilistes funktsioonides ja reaktsioonides/
ning liiklusseaduse § 69 lg 2 p 1 /alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Sellega pani Hannes Lunden toime KarS § 424 järgi kvalifitseeritava kuriteo, s.o mootorsõiduki
juhtimise joobeseisundis.

Kokkuleppe sisu: Süüdistatava, tema kaitsja ja abiprokuröri vahel sõlmitud kokkuleppe kohaselt on
taotletav karistus süüdistatavale rahaline karistus 150 päevamäära ulatuses, so 1500 eurot. KarS §
50 lg 1 p 1 alusel võetakse Hannes Lundenilt lisakaristusena ära mootorsõiduki juhtimise õigus 3
kuuks.

Kohtuliku arutamise järeldused: Süüdistatav tunnistas ennast süüdi ja kinnitas, et ta on
kokkuleppest aru saanud ja nõustub sellega. Kohtuistungil süüdistatav ei soovinud kaitsja osavõttu.
Abiprokurör jäi samuti sõlmitud kokkuleppe juurde. Kohtuliku arutamise põhjal teeb kohus järelduse,
et süüdistatava poolt kokkuleppe sõlmimine on olnud tema tõelise tahte avaldus. Süüdistatava
käitumine on õigesti kvalifitseeritud ning ta tuleb süüdi tunnistada ning karistus mõista vastavalt
sõlmitud kokkuleppele.

KrMS § 180 lg 1 kohaselt hüvitab süüdimõistva kohtuotsuse korral menetluskulud süüdimõistetu,
mistõttu KrMS § 175 lg 1 p-de 3, 4, 9 ning § 179 lg 1 p 2 alusel süüdimõistetult välja mõista
riigieelarve tuludesse menetluskulud: ekspertiisikulud 38 eurot, kaitsjatasu 48 eurot ning
süüdimõistva kohtuotsusega kaasnev sundraha 645 eurot.

Arvestades eeltoodut ja juhindudes KrMS §-dest 248 lg 1 p 5; 175, 179, 180; 318, 319 kohus
                                            o t s u s t a s:
Süüdi tunnistada Hannes Lunden KarS § 424 järgi ja põhikaristuseks mõista rahaline karistus
150
(ükssada viiskümmend) miinimumpäevamäära ulatuses, s.o summas 1500 (üks tuhat viissada) eurot.

KarS § 50 lg 1 p 1 alusel lisakaristusena võtta Hannes Lunden ära mootorsõiduki juhtimise õigus 3
(kolmeks) kuuks.
LS § 127 alusel on Hannes Lunden kohustatud 5 (viie) tööpäeva jooksul otsuse jõustumisest arvates
loovutama juhiloa Maanteeametile.

KrMS § 175 lg 1 p 3, 4, 9 § 179 lg 1 p 2 ning § 180 lg 1 alusel välja mõista Hannes Lundenilt
riigieelarve tuludesse menetluskulud: ekspertiisikulud 38 eurot, kaitsjatasu 48 eurot ning
süüdimõistva kohtuotsusega kaasnev sundraha 645 eurot.

Menetluskulud tasuda ühe kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo rahalise karistuse ja menetluskulude tasumiseks lisatakse
kohtuotsusele eraldi dokumendina. Menetluskulude tasumiseks vajalik makseinfo koos viitenumbri
ja selgitusega tehakse avalikult teatavaks kohtu kantselei kaudu ja kättesaadavaks e-toimiku süsteemi
kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohtuotsuse peale on õigus apellatsioonikorras edasi kaevata Tallinna Ringkonnakohtule juhul, kui
on tegemist KrMS 9. ptk 2. jao sätete, KrMS § 339 lg 1 rikkumisega või kui kokkuleppes kirjeldatud
tegu ei ole kuritegu, see on karistusseadustiku järgi ebaõigesti kvalifitseeritud või kui süüdistatavale
on kuriteo eest mõistetud karistus, mida seadus selle eest ette ei näe (KrMS § 318 lg 4) 15 päeva
jooksul alates päevast, mil kohtumenetluse poolel on võimalik tutvuda kohtuotsusega, teatades
apellatsiooniõiguse kasutamise soovist 7 päeva jooksul alates kohtuotsuse kuulutamisest Harju
Maakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, see on määruskaebe korras 15 päeva jooksul.

Kohtunik
/allkirjastatud digitaalselt/




                                                                                                      2
