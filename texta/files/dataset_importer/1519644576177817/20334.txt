                            KOHTUOTSUS
                                 EESTI VABARIIGI NIMEL

Kohus                            Tartu Maakohus

Otsuse tegemise aeg ja koht 24. märts 2016 Valga kohtumaja, Valga Vabaduse 10

                                 1-16-2433 (kohtueelse menetluse nr 16282000077)
Kriminaalasja number

Kohtukoosseis                    Kohtunik Rita Kulberg

Kohtuistungi sekretär            Reelika Käis

Kriminaalasi                     Veiko Vilpark süüdistuses KarS § 121 lg 2 p 2 järgi
                                 kokkuleppemenetluses
Prokurör                         Valdo Gerassimov

                                 Veiko Vilpark isikukood 39601135717; elukoht xxxxxxx–
                                 xxxxxxxxxxxxxxxxxxxxxxxxxxxxxx;
                                 xxxxxxxxxxxxxxxxxxxxxxx;        emakeel      -    xxxxxxxxxx;
                                 xxxxxxxxxxxxxx;
                                 xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
Süüdistatav
                                 x; kriminaalkorras karistatud Tartu Maakohtu 20.01.2014
                                 otsusega KarS § 200 lg 1 järgi vangistusega 2 aastat KarS § 74
                                 sätete alusel tingimisi 2-aastase katseajaga; tõkendit ei ole
                                 kohaldatud

RESOLUTSIOON
Veiko Vilpark süüdi mõista KarS § 121 lg 2 p 2 järgi ning karistada vangistusega 6 (kuus) kuud.

KarS § 74 lg-te 1, 3 alusel määrata, et mõistetavat karistust 6 kuud vangistust täielikult täitmisele
mitte pöörata, kui Veiko Vilpark 18 (kaheksateist) kuulise katseaja jooksul ei pane toime uut
kuritegu ja täidab talle KarS § 75 lg 1 p-des 1-6 sätestatud kontrollnõudeid:
    1) elama          kohtu       määratud         alalises       elukohas        -        xxxxxxx–
    xxxxxxxxxxxxxxxxxxxxxxxxxxxxxx;
    2) ilmuma kriminaalhooldaja määratud ajavahemike järel kriminaalhooldusosakonda
    registreerimisele;
    3) alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha vahetamiseks.
   6) saama kriminaalhooldusametnikult eelneva loa Eesti territooriumilt lahkumiseks ja
   väljaspool Eesti territooriumi viibimiseks.

Katseaja algust arvata alates kohtuotsuse kuulutamisest, s.o alates 24.03.2016.

Välja mõista Veiko Vilparkilt menetluskuludena riigi õigusabi tasu 72 (seitsekümmend kaks)
eurot riigituludesse.

Menetluskuludest sundraha 645 eurot jätta riigi kanda.

Menetluskulud (kokku 72 eurot) tasuda 1 (ühe) kuu jooksul arvates kohtuotsuse jõustumisest
käesolevale kohtuotsusele lisatud makseinfos näidatud kontole ja viitenumbrile (märkides makse
selgituses: Menetluskulud asjas 1-16-2433).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega (KrMS § 339 lg 1). Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne
päeva jooksul alates otsuse avalikult teatavakstegemisest, s.o alates 24.03.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 24.03.2016
määruskaebuse esitamise teel otsuse teinud kohtule.

Süüdistus

Veiko Vilparkit süüdistatakse selles, et tema 12.02.2016 kella 23 ja 24 vahel
xxxxxxxxxxxxxx-xx, oma elukoha köögis tekkinud sõnavahetuse käigus tungis kallale
xxxxxxxxxxxxxxxxxxxxxxxxxxxxxxxxxxxxxxxxxx xxxxxxxxxx), lüües teda korduvalt
rusikaga vastu vasemat labakätt ja õlavart, tekitades kannatanu vasemale õlavarrele
hematoomi – seega füüsilist valu ja tervisekahjustuse.
Teise inimese tervise kahjustamisega, samuti valu tekitava kehalise väärkohtlemisega, mis on
toime pandud lähisuhtes, pani Veiko Vilpark toime KarS § 121 lg 2 p 2 järgi kvalifitseeritava
kuriteo.

Kokkuleppe sisu

Süüdistatava Veiko Vilparki, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS § 121 lg 2 p-s 2 ettenähtud kuriteo
toimepanemise eest 6 kuud vangistust. KarS § 74 lg-te 1, 3 alusel mõistetud vangistust
täielikult täitmisele mitte pöörata, kui Veiko Vilpark 18-kuulise katseaja jooksul ei pane toime
uut kuritegu ja täidab talle KarS § 75 lg 1 p-des 1-6 sätestatud kontrollnõudeid.



                                                                                       2 (3)
Kohtu järeldused

Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 121 lg 2 p 2 järgi ning talle tuleb mõista
kokkuleppekohane karistus.

Tulenevalt KrMS § 180 lg-st 1 hüvitab menetluskulud süüdimõistetu.
Käesolevas kriminaalasjas on menetluskuludeks süüdimõistva kohtuotsusega kaasnev
sundraha 1,5 palga alammäära suuruses summas, s.o 645 eurot ning riigi õigusabi korras
määratud kaitsjale makstav tasu 72 eurot, kokku 717 eurot.
Vastavalt süüdistatava Veiko Vilparki, tema kaitsja ja prokuröri vahel sõlmitud kokkuleppele
jätab kohus KrMS § 180 lg 3 alusel sundraha täies ulatuses riigi kanda. Ülejäänud
menetluskulud tuleb Veiko Vilparkilt välja mõista täies ulatuses.


/allkirjastatud digitaalselt/
Kohtunik Rita Kulberg




                                                                                   3 (3)
