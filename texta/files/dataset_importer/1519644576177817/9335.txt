                                                                                 4-16-5418




                           KOHTUOTSUS
                              EESTI VABARIIGI NIMEL
                                      Lõpposa
Kohus                            Harju Maakohus

Otsuse tegemise aeg ja koht      16. augustil 2016.a Tallinnas, Liivalaia kohtumajas

Kohtunik                         Katre Poljakova

Väärteoasi                       Väärteoasi   nr    4-16-5418   Daniil   XXXXX         süüdistuses
                                 Liikluseaduse (edaspidi LS) § 201 lg 2 järgi

Istungil osalenud isikud         Daniil XXXXX, isikukood XXXXX, EV kodanik, elukoht:
                                 xxxx; XXXX;
                                 menetlusaluse isiku seaduslik esindaja XXXXX; kohtuvälise
                                 menetleja Politsei - ja Piirivalveameti Põhja prefektuuri
                                 korrakaitsebüroo                        liiklusjärelvalvekeskuse
                                 liiklusmenetlustalituse esindaja Hannes Küünarpuu ja kaitsja
                                 advokaat Marina Leis, tõlk Natalia Senkevitš.

RESOLUTSIOON                     Juhindudes väärteomenetluse seadustiku §-dest 19 lg 3, § 83 p 2,
                                 107, 108, 109, 111 kohus otsustas:
1. Süüdi tunnistada Daniil XXXXX LS § 201 lg 2 ja ettenähtud väärteos ning määrata talle
   karistuseks arest 10 (kümme) päeva.
2. KarS § 69 lg 1 sätteid kohaldades asendada Daniil XXXXX mõistetud arest üldkasuliku
   tööga 10 tunni ulatuses (arvestusega, et ühele päevale arestile vastab 1 tund üldkasulikku
   tööd).
3. KarS § 69 lg 3 alusel määrata üldkasuliku töö tegemise tähtajaks 4 kuud alates kohtuotsuse
   jõustumisest.
 4. KarS § 69 lg 4 alusel määrata Daniil XXXXX üldkasuliku töö tegemise ajaks Politsei- ja
    Piirivalveameti Põhja Prefektuuri järelevalve alla.
 5. KarS § 69 lg 6 kohaselt kui isik hoiab üldkasulikust tööst kõrvale, ei järgi kontrollnõudeid
    või ei täida talle pandud kohustusi, võib kohus politseiasutuse taotluse alusel pöörata isikule
    mõistetud aresti täitmisele. Aresti täitmisele pööramisel arvestatakse karistusest kantuks
    isiku poolt tehtud üldkasulik töö, mille üks tund võrdub ühe päeva arestiga.
 6. Välja mõista Daniil XXXXX või viimase rahaliste vahendite puudumisel seaduslikult
    esindajalt XXXXX riigituludesse menetluskuluna:
    •   määratud kaitsjale makstud tasu summas 96 (üheksakümmend kuus) eurot.
 7. KrMS § 180 lg 3 alusel määrata, et menetluskulud tuleb tasuda ositi 12 kuu jooksul
    käesoleva kohtuotsuse jõustumisest arvates ja maksegraafikus märgitud osades, milline
    edastatakse Daniil XXXXX ja tema seaduslikule esindajale nende elukoha aadressile:
    Noorte tn 3-4, Maardu linn, Harju maakond. Daniil XXXXX või tema seadusliku esindaja
    poolt menetluskulude graafikus osamakse tähtajaks tasumata jätmise korral maksegraafik
    tühistada. Kui rahalised nõuded ei ole täies ulatuses tähtaegselt tasutud, suunatakse nõuded
    täitemenetluse läbiviimiseks kohtutäiturile täitemenetluse seadustikus sätestatud korras
    ning süüdimõistetul tuleb kanda ka kohtuotsuse täitmisega seonduvad kulud.


 Edasikaebamise kord
 Kohtuotsuse peale võib edasi kaevata Tallinna Ringkonnakohtule, teatades kirjalikult
 apellatsiooni esitamisest Harju Maakohtu Liivalaia kohtumajale 7 päeva jooksul alates
 kohtuotsuse   lõpposa    kuulutamisest    ning   esitades   apellatsiooni   15   päeva    jooksul
 ringkonnakohtule, alates päevast, mil kohtuotsus on kohtumenetluse pooltele kohtus
 tutvumiseks kättesaadav. Apellatsiooniteadete esitamise korral on kohtuotsuse terviktekst
 kättesaadav 15.septembril 2016.a.


Kohtunik Katre Poljakova /allkirjastatud digitaalselt/
