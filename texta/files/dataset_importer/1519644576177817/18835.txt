                            TARTU HALDUSKOHUS
                               Tartu kohtumaja
                           KOHTUMÄÄRUS
Kohtuasja number               3-16-693, 3-16-694, 3-16-695, 3-16-696, 3-16-697, 3-16-
                               698, 3-16-699, 3-16-700
Määruse kuupäev                11. aprill 2016

Kohtunik                       Tamara Hristoforova

Kohtuasi                       Politsei- ja Piirivalveameti taotlused Van Thanh Le, Van
                               Minh Tran’i, Van Hao Tran’i, Bat Thanh Dinh’i, Thi
                               Tra Nguyen’i, Manh Dung Tran’i, Thi Chi Vuong’i ja
                               Thi Thanh Nguyen’i kinnipidamiseks ja paigutamiseks
                               Politsei- ja Piirivalveameti kinnipidamiskeskusesse
Istungil osalenud isikud       Politsei- ja Piirivalveameti esindaja – Eero Mango
                               Isik, kelle kinnipidamist taotletakse – Van Thanh Le,
                               (sündinud 3. aprill 1990, Vietnamis)
                               Isik, kelle kinnipidamist taotletakse – Van Minh Tran
                               (sündinud 1. juuli 1983, Vietnamis)
                               Isik, kelle kinnipidamist taotletakse – Van Hao Tran,
                               (sündinud 5. märts 1984, Vietnamis)
                               Isik, kelle kinnipidamist taotletakse – Bat Thanh Dinh,
                               (sündinud 5. jaanuar 1988, Vietnamis)
                               Isik, kelle kinnipidamist taotletakse – Thi Tra Nguyen,
                               (sündinud 11. oktoober 1986)
                               Isik, kelle kinnipidamist taotletakse – Manh Dung Tran,
                               (sündinud 6. mai 1991)
                               Isik, kelle kinnipidamist taotletakse – Thi Chi Vuong,
                               (sündinud 9. september 1984)
                               Isik, kelle kinnipidamist taotletakse – Thi Thanh Nguyen,
                               (sündinud 29. oktoober 1996)
                               Juures olid istungisekretär Terje Kert ja tõlk Ngoc Tram
                               Lam Huu
Resolutsioon                   Anda luba väljasaadetavate Van Thanh Le, Van Minh
                               Tran’i, Van Hao Tran’i, Bat Thanh Dinh’i, Thi Tra
                               Nguyen’i, Manh Dung Tran’i, Thi Chi Vuong’i, Thi Thanh
                               Nguyen’i         kinnipidamiseks       ja     paigutamiseks
                               kinnipidamiskeskusesse alates 10. aprillist 2016 kuni
                               nende väljasaatmiseni Eesti Vabariigist, kuid mitte
                               kauemaks           kui       kaheks       kuuks.      Kuni
                                       kinnipidamiskeskusesse paigutamiseni võib isikud
                                       paigutada arestimajja.
 Edasikaebamise kord                  Määruse peale on õigus esitada määruskaebus Tartu
                                      Ringkonnakohtusse Tartu Halduskohtu kaudu 15 päeva
                                      jooksul, määruse kättetoimetamisest arvates

Asjaolud

1. Politsei- ja Piirivalveamet (PPA) esitas 10. aprillil 2016 Tartu Halduskohtule taotlused loa
saamiseks Van Thanh Le, Van Minh Tran’i, Van Hao Tran’i, Bat Thanh Dinh’i, Thi Tra
Nguyen’i, Manh Dung Tran’i, Thi Chi Vuong’i ja Thi Thanh Nguyen’i kinnipidamiseks ja PPA
kinnipidamiskeskusesse paigutamiseks väljasõidukohustuse ja sissesõidukeelu seaduse (VSS)
§ 23 lõike 1 alusel.
2. 08.04.2016 kell 23.30 ajal peeti Lõuna prefektuuri politseiametnike poolt Valga linnas Pikk
tn 3 asuvas garaažiboksist kinni kaheksa täisealist Vietnami Sotsialistlikku Vabariigi kodanikku
(kolm naisterahvast ja viis meesterahvast). Isikud nimetasid ennast Vietnami Sotsialistliku
Vabariigi kodanikeks Van Thanh Le (s 03.04.1990), Van Minh Tran (s 01.07.1983), Van Hao
Tran (s 05.03.1984), Bat Thanh Dinh (s 05.01.1988), Thi Tra Nguyen (s 11.10.1986), Manh
Dung Tran (s 06.05.1991) ja Thi Thanh Nguyen (s 29.10.1996). Isikutel oli olemas Vietnami
Sotsialistliku Vabariigi kodaniku passid. Isikutel puudusid seaduslikud alused Eestisse
saabumiseks ja Eestis ajutiseks viibimiseks. Isikuid kahtlustati ebaseaduslikus piiriületuses.
3. 8. aprillil 2016 võeti isikud ebaseaduslikult viibiva isikuna arvele ning igaühele neist
vormistati ettekirjutus Eestist lahkumiseks (koheselt sundtäidetav) ja kohaldati sissesõidukeeld
viieks aastaks isiku lahkumiskohustuse täitmise päevast alates. Isikute väidetel oli kõigi
vietnamlaste sihtriigiks kas Poola või Saksamaa, kus isikud lootsid leida tööd, et parandada
oma majanduslikku olukorda.
4. PPA selgitab, et isikute väljasaatmist ei ole võimalik korraldada 48 tunni jooksul, kuna
lennureisi korraldamine võtab rohkem aega. PPA on seisukohal, et järelevalvemeetmete
kohaldamine ei ole käesoleval juhul piisav muuhulgas, kuna puudub isikutel Eestis igasugune
teadaolev viibimiskoht või seos Eestiga ning puuduvad lähedased või lähisugulased. Lisaks
esineb võimalik põgenemise oht, kuna isikute reisieesmärgiks oli suunduda kas Poola Vabariiki
või Saksamaale. Ebaseaduslik riiki sisenemine viitab sellele, et isikud on valmis
õigusrikkumiseks majandusliku olukorra parandamise eesmärgil ning puudub põhjus arvata, et
nad sarnast käitumist tulevikus väldiks. VSS § 68 p 8 sätestab eelduse, et põgenemise oht esineb,
kui välismaalane on kinni peetud Eesti välispiiri ebaseadusliku ületamise tõttu ning ta ei ole
saanud luba või õigust Eestis viibida.
5. 10. aprillil 2016 toimunud kohtuistungil selgitasid kõik isikud, et jäävad varasemalt PPA-le
antud ütluste juurde. Kõik isikud selgitasid istungil, et nad ei tahtnudki Eestisse tulla, vaid
saatjad petsid neid. Alles pärast politseiametnike poolt kinni võtmist, said isikud aru, et on
Eestis. Neid saatnud isikud olid maskides ja sellepärast ei ole võimalik nende isikuid tuvastada.
Lisaks selgitasid isikud, et tahtsid tööle minna Poola Vabariiki või Saksamaale. Nad on nõus
kodumaale naasma.
6. Tartu Halduskohus tegi 10. aprillil 2016 ilma kirjeldava ja põhjendava osata määruse,
millega andis loa isikute kinnipidamiseks ja kinnipidamiskeskusesse paigutamiseks alates 10.
aprillist 2016 kuni nende väljasaatmiseni Eesti Vabariigist, kuid mitte kauemaks kui kaheks
kuuks. Kuni kinnipidamiskeskusesse paigutamiseni võib isikud paigutada arestimajja.



                                               2
Kohtu seisukoht

7. 10. aprillil 2016 tegi kohus määruse Van Thanh Le, Van Minh Tran’i, Van Hao Tran’i, Bat
Thanh Dinh’i, Thi Tra Nguyen’i, Manh Dung Tran’i, Thi Chi Vuong’i ja Thi Thanh Nguyen’i
kinnipidamiseks ja kinnipidamiskeskusesse paigutamiseks ilma kirjeldava ja põhjendava osata,
tuginedes halduskohtumenetluse seadustiku (HKMS) § 178 lõikele 3, § 169 lõikele 2 ning §
264 lõikele 4. Alljärgnevalt esitab kohus määruse põhjendused.
8. Kohus selgitab, et lahendab PPA taotlused kaheksa isiku kinnipidamiskeskusesse
paigutamiseks loa saamiseks ühe määrusega, kuna isikud peeti kinni ühes grupis ning nende
Eestisse saabumise asjaolud ning käesolevas menetluses tähtsust omavad muud asjaolud on
väga sarnased. Määrus kehtib sellegipoolest iga isiku suhtes eraldi ning selle vaidlustamine teda
puudutavas osas on samuti võimalik igaühel eraldi.
9. Vastavalt välismaalaste seaduse (VMS) § 43 lõikele 1 peab välismaalasel Eestisse
saabumiseks ja Eestis ajutiseks viibimiseks olema seaduslik alus. Sama paragrahv sätestab ka
välismaalase ajutise Eestis viibimise seaduslikud alused. Kuna Van Thanh Le-l, Van Minh
Tran’il, Van Hao Tran’il, Bat Thanh Dinh’il, Thi Tra Nguyen’il, Manh Dung Tran’il, Thi Chi
Vuong’il ja Thi Thanh Nguyen’il puuduvad nii Eesti Vabariigi kodakondsus, elamisluba kui ka
viisa, siis puuduvad neil ka Eestis viibimiseks õiguslik alus.
10. Kohus, olles kuulanud ära menetlusosaliste seletused ja läbi vaadanud esitatud materjalid,
asub seisukohale, et PPA taotlused isikute paigutamiseks VSS § 23 lõike 1 alusel PPA
kinnipidamiskeskusesse tuleb rahuldada.
11. VSS § 18 lg 1 kohaselt viiakse väljasaatmine lõpule 48 tunni jooksul välismaalase
kinnipidamisest arvates. Toimiku materjalidest nähtuvalt peeti isikud kinni 8. aprillil 2016 ning
8. aprillil 2016 on nende suhtes tehtud ettekirjutused Eestist lahkumiseks, mis on koheselt
sundtäidetavad. Seega on Van Thanh Le, Van Minh Tran, Van Hao Tran, Bat Thanh Dinh, Thi
Tra Nguyen, Manh Dung Tran, Thi Chi Vuong ja Thi Thanh Nguyen väljasaadetavad.
12. VSS § 23 lg 1 sätestab, et kui väljasaadetavat on vaja VSS § 15 lõikes 2 sätestatud alusel ja
lõikes 1 nimetatud põhimõtteid arvestades kinni pidada kauem kui 48 tundi, taotleb Politsei- ja
Piirivalveamet või Kaitsepolitseiamet halduskohtult loa väljasaadetava kinnipidamiseks ja
paigutamiseks kinnipidamiskeskusesse kuni kaheks kuuks. VSS § 23 lg 11 sätestab, et
halduskohus      annab     loa      väljasaadetava     kinnipidamiseks     ja    paigutamiseks
kinnipidamiskeskusesse kuni kaheks kuuks, kui esinevad VSS § 15 lõikes 2 sätestatud alused
ja lõikes 1 nimetatud põhimõtted.
13. VSS § 15 lg 1 sätestab, et välismaalast võib kinni pidada VSS § 15 lõikes 2 sätestatud alusel,
kui VSS-s sätestatud järelevalvemeetmeid ei ole võimalik tõhusalt kohaldada ning
kinnipidamine peab olema kooskõlas proportsionaalsuse põhimõttega ning kinnipidamisel peab
arvestama igal üksikjuhtumil välismaalasega seotud olulisi asjaolusid. VSS § 15 lg 2 sätestab,
et välismaalast võib kinni pidada, kui VSS-s sätestatud järelevalvemeetmete kohaldamine ei
taga lahkumiskohustuse täitmise tulemuslikkust ning eelkõige juhul, kui 1) esineb välismaalase
põgenemise oht; 2) välismaalane ei täida kaasaaitamiskohustust või 3) välismaalasel puuduvad
tagasipöördumiseks vajalikud dokumendid või nende hankimine vastuvõtvast või
transiidiriigist viibib.
14. Toimiku materjalidega on kindlaks tehtud, et isikud viibivad Eestis seadusliku aluseta. PPA
taotluste kohaselt ei ole isikuid võimalik kohe välja saata muuhulgas seetõttu, et lennureisi
korraldamine võtab rohkem aega. Kohus nõustub, et lennureisi ei ole üldjuhul võimalik
korraldada 48 tunniga, võttes arvesse ka isikute kinnipidamise ning asjaolude tuvastamisega
seotud toimingute teostamise vajadust. Asjas esineb VSS § 15 lg 2 punktis 1 sätestatud

                                                3
kinnipidamise alus ehk välismaalase põgenemise oht, kuna VSS § 68 p 8 kohaselt esineb
välismaalase põgenemise oht muuhulgas siis, kui välismaalane on kinni peetud Eesti välispiiri
ebaseadusliku ületamise tõttu ning ta ei ole saanud luba või õigust Eestis viibida. Kõik isikud
tunnistasid, et nende eesmärk oli minna Poola Vabariiki või Saksamaale, et teha seal tööd.
Kokkuvõtlikult on kohus seetõttu veendunud, et kõigi isikute eesmärgiks oli ebaseaduslik
piiriületus, kusjuures eeldatavaks sihtriigiks ei olnud Eesti.
15. Seega nõustub kohus PPA-ga, et käesolevaks ajaks on selge, et väljasaatmist ei ole võimalik
lõpuni viia 48 tunni jooksul ning esineb isiku põgenemise oht VSS mõttes. Kohtu hinnangul on
seetõttu isikute paigutamine kinnipidamiskeskusse arvestades PPA toodud argumente
põhjendatud, et PPA saaks korraldada isikute väljasaatmise. VSS § 10 lõikes 2 sätestatud
järelevalvemeetmed ei oleks käesoleval juhul piisavad muuhulgas seetõttu, et isikutel puudub
Eestis igasugune viibimiskoht. Kuigi asjaolu, et isikul ei oleks Eestis kuhugi minna, ei saa olla
temalt vabaduse võtmise aluseks, takistaks see ilmselgelt järelevalvemeetmete kohaldamist,
kuna VSS § 10 lõikes 2 sätestatud järelevalvemeetmed on oma iseloomult valdavalt niisugused,
mis eeldavad püsiva elukoha olemasolu Eestis.
16. Käesoleval ajal ei ole kohtul alust pidada isikute väljasaatmist võimatuks. Isikutel on
olemas passid ning seega on tõsikindlalt tuvastatud nende identiteet ja kodakondsus. Isikute
paigutamine kinnipidamiskeskusesse on proportsionaalne, kuna puuduvad muud võimalused
nende üle efektiivse järelevalve teostamiseks. Aktiivse koostööga PPA-ga isiku väljasaatmise
teostamiseks saavad isikud ise lühendada kinnipidamiskeskuses viibimise aega. Seega on kohus
seisukohal, et VSS § 23 lõikes 1 sätestatud eeldused on kõigi isikute suhtes täidetud.
17. Seetõttu on põhjendatud isikute paigutamine kinnipidamiskeskusesse ning kohus rahuldab
PPA taotluse ning annab loa Van Thanh Le, Van Minh Tran’i, Van Hao Tran’i, Bat Thanh
Dinh’i, Thi Tra Nguyen’i, Manh Dung Tran’i, Thi Chi Vuong’i, Thi Thanh Nguyen’i
kinnipidamiseks ja kinnipidamiskeskusse paigutamiseks alates 10. aprillist 2016 kuni nende
väljasaatmiseni, kuid mitte kauemaks kui kaheks kuuks. Kuni kinnipidamiskeskusesse
paigutamiseni võib paigutada isikud arestimajja VSS § 23 lg 4 alusel.

/allkirjastatud digitaalselt/

Tamara Hristoforova
kohtunik




                                               4
