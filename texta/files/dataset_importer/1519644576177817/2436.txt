                                                                                  1-16-10154




                           KOHTUOTSUS
                               EESTI VABARIIGI NIMEL

Kohus                         Viru Maakohus

Otsuse tegemise aeg ja koht   18. november 2016, Narva kohtumaja

Kriminaalasja number          1-16-10154 (16233001552)

Kohtunik                      Innokenti Menšikov

Kohtuistungi sekretär         Jelena Muttonen

Tõlk                          Irina Ogurova

Kriminaalasi                  Konstantin Savolaineni süüdistuses KarS § 424 järgi,
                              kokkuleppemenetluses, kiirmenetluse sätete järgi

Prokurör                      Viru Ringkonnaprokuratuuri abiprokurör Marina Zagorets

Süüdistatav                   Konstantin Savolainen

                              Elukoht: xxx; isikukood: 36910043729; määratlemata
                              kodakondsus; keskeriharidus; emakeel: vene keel; xxx
                              Varasem karistatus: varem kriminaalkorras karistatud 2-l korral,
                              neist viimane:
                              - 05.12.2014 Viru Maakohtu Narva kohtumaja poolt KarS § 424
                              järgi KarS § 74 lg 1 alusel tingimisi vangistusega 4 kuud
                              katseajaga 18 kuud.
                              Tõkend – elukohast lahkumise keeld alates 17.11.2016.

Kaitsja                       Süüdistatav loobus kaitsja osalemisest kohtumenetluses

Kohtuistungi toimumise aeg    18.11.2016


RESOLUTSIOON

Tunnistada Konstantin Savolainen süüdi KarS § 424 järgi ning mõista talle karistuseks 9
(üheksa) kuud vangistust.

Arvata KarS § 68 lg 1 alusel eelvangistuses viibitud aeg alates 16.11.2016 kuni 17.11.2016,
s.o 2 (kaks) päeva karistusaja hulka ja mõista lõplikult ärakandmisele 8 (kaheksa) kuud ja
28 (kakskümmend kaheksa) päeva vangistust.

                                                                                            1
                                                                                1-16-10154



KarS § 69 lg 1 alusel asendada Konstantin Savolainenile mõistetud ärakandmisele 8
(kaheksa) kuud ja 28 (kakskümmend kaheksa) päeva vangistust, 268 (kahesaja kuuekümne
kaheksa) tunni üldkasuliku tööga.

KarS § 69 lg 3 alusel määrata üldkasuliku töö tegemise tähtajaks 1 (üks) aasta alates
kohtuotsuse jõustumisest.

KarS § 69 lg 4 alusel kohustada Konstantin Savolainenit üldkasuliku töö tegemisel järgima
kontrollnõudeid vastavalt käesoleva seadustiku §-s 75 lg 1 sätestatule, nimelt:
 1) elama aadressil xxx;
 2) ilmuma kriminaalhooldaja määratud ajavahemike järel kriminaalhooldusosakonda
     registreerimisele;
 3) alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks Eesti territooriumi
     piires kauemaks kui viieteistkümneks päevaks;
 5) saama kriminaalhooldusametnikult eelneva loa elu-, töö- või õppimiskoha vahetamiseks.
 6) saama kriminaalhooldusametnikult eelneva loa Eesti territooriumilt lahkumiseks ja
     väljaspool Eesti territooriumi viibimiseks.

ning KarS § 75 lg 2 p 2 ettenähtud kohustust:
- mitte tarvitama alkoholi.

Kohtuotsuse jõustumisel võtta KarS § 50 lg 1 p 1 alusel Konstantin Savolainenilt 5 (viieks)
kuuks ära mootorsõiduki juhtimisõigus. Liiklusseaduse § 127 kohaselt on Konstantin
Savolainen kohustatud 5 (viie) tööpäeva jooksul alates kohtuotsuse jõustumisest
loovutama oma juhiloa Maanteeametile.

Tühistada Konstantin Savolainenile valitud         tõkend, elukohast lahkumise keeld,
kohtuotsuse jõustumisel.


Vastavalt KrMS § 2565 lg-le 2 välja mõista Konstantin Savolainenilt riigituludesse
menetluskulud: sundraha 322 (kolmsada kakskümmend kaks) eurot 50 senti, kaitsja Sergei
Politševi poolt kohtueelses menetluses osutatud õigusabi kulu 96 (üheksakümmend kuus)
eurot.

Määrata, et Konstantin Savolainenil on õigus tasuda väljamõistetud menetluskulud osade
kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700083613 ning
selgitus „Konstantin Savolainen, 1-16-10154, kriminaalmenetluse kulud“. Kui rahalised nõuded
pole täies ulatuses tähtaegselt tasutud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.
Edasikaebamise kord



                                                                                          2
                                                                                      1-16-10154

Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Asjaolud

Konstantin Savolainenile on esitatud süüdistus selles, et tema 16.11.2016 kella 11.30 paiku
juhtis joobeseisundis - tema ühes liitris väljahingatavas õhus alkoholisisaldus moodustab 1,37+/-
0,12 mg/l (alates 01.07.2011.a. loetakse LS § 69 alusel juht alkoholijoobes olevaks siis, kui tema
ühes liitris väljahingatavas õhus on vähemalt 0,75 milligrammi alkoholi) sõiduautot Chrysler
Grand Voyager (registrimärk xxx), sõites sellega Narvas, Puškini tänaval ja oli politseinike poolt
kinni peetud.

Oma tahtliku tegevusega Konstantin Savolainen pani toime mootorsõiduki juhtimise
joobeseisundis, s.t. KarS § 424 järgi kvalifitseeritava kuriteo.

Kooskõlas Konstantin Savolaineni, tema kaitsja Sergei Politševi ja Viru Ringkonnaprokuratuuri
Narva osakonna abiprokuröri Marina Zagoretsi vahel 18.11.2016 sõlmitud kokkuleppega KarS §
424 ettenähtud kuriteo toimepanemise eest nõuab prokurör kohtus süüdistatavale karistuseks 9
(üheksa) kuud vangistust. KarS § 68 alusel arvata eelvangistus 16.11.-17.11.2016 - kaks päeva
karistusaja hulka ja lõplikult määrata 8 (kaheksa) kuud 28 (kakskümmend kaheksa) päeva
vangistust. Vastavalt KarS § 69 lg.1 asendada 8 kuud 28 päeva vangistust üldkasuliku tööga ja
määrata Konstantin Savolainenile 268 (kakssada kuuskümmend kaheksa) tundi üldkasulikku
tööd. Vastavalt KarS § 69 lg.3 määrata üldkasulikku töö tegemise tähtajaks 12 (kaksteist)
kuud.Vastavalt KarS § 69 lg.4 üldkasulikku töö tegemisel peab Konstantin Savolainen täitma
KarS § 75 lg 1 sätestatud kontrollnõudeid: 1) elama kohtu määratud alalises elukohas; 2)
ilmuma kriminaalhooldaja määratud ajavahemike järel kriminaalhooldusosakonda
registreerimisele; 3) alluma kriminaalhooldaja kontrollile oma elukohas ning esitama talle
andmeid oma kohustuste täitmise ja elatusvahendite kohta; 4) saama kriminaalhooldusametnikult
eelneva loa elukohast lahkumiseks kauemaks kui viieteistkümneks päevaks; 5) saama
kriminaalhooldusametnikult eelneva loa elukoha ja töökohta vahetamiseks 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks. Kohustada Konstantin Savolainen`it käitumiskontrolli ajal KarS § 75
lg 2 p 2 alusel – mitte tarvitama alkoholi. KarS § 50 alusel mõista lisakaristuseks mootorsõiduki
juhtimise õiguse äravõtmine 5 (viieks) kuuks.

Kohtuistungil avaldas Konstantin Savolainen, et saab sõlmitud kokkuleppest aru, nõustub
sellega, andis vabatahtlikult nõusoleku kokkuleppemenetluse kohaldamiseks ning kokkuleppe
sõlmimisel avaldas oma tõelist tahet.

Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

                                                                                                3
                                                                                   1-16-10154



Kriminaalasjas kogutud tõendid annavad aluse mõista süüdi ning karistada Konstantin
Savolaineni KarS § 424 järgi ja kohaldada KarS § 50 lg 1 p 1 alusel lisakaristust vastavalt
sõlmitud kokkuleppele.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi ühe aasta jooksul alates kohtuotsuse jõustumisele järgnevast
kuust.

Kohus teeb kohtuotsuse tuginedes eeltoodule ning juhindudes KrMS § 248-249.

/allkirjastatud digitaalselt/

Innokenti Menšikov
kohtunik




                                                                                             4
