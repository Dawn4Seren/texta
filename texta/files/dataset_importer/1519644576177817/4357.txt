                                                                  Kriminaalasi nr 1-16-8791




                           KOHTUOTSUS
                               EESTI VABARIIGI NIMEL


 Kohus                             Tartu Maakohus

 Otsuse tegemise aeg ja koht       25. oktoober 2016. a, Jõgeva kohtumaja

 Kriminaalasja number              1-16-8791 (16249000138)

 Kohtunik                          Raina Pärn

 Kohtuistungi sekretär             Jana Kaaver

 Kriminaalasi                      Rene    Voitki   süüdistus      KarS     §    424     järgi
                                   kokkuleppemenetluses
 Prokurör                          Abiprokurör Liane Peets

 Süüdistatav                       RENE VOITK
                                   Isikukood             38711202741,              elukoht:
                                   xxxxxxxxxxxxxxxxxxxxxxxx, Eesti Vabariigi kodanik,
                                   emakeel: eesti keel, keskharidus, töökoht: Juta & Kaido
                                   OÜ-tisler;
                                   Kriminaalkorras kehtivaid karistusi ei ole;
                                   Väärteokorras kehtivaid karistusi ei ole.
                                   Tõkend: puudub.

RESOLUTSIOON

Süüdi tunnistada Rene Voitk KarS § 424 järgi ja mõista karistuseks 6 (kuus) kuud
vangistust.

KarS § 74 lg 1,3 alusel määrata, et Rene Voitkile mõistetud karistust ei pöörata täitmisele,
kui Rene Voitk ei pane 1 (ühe) aasta 6 -(kuue) kuulise katseaja jooksul toime uut kuritegu
ja täidab KarS §-s 75 sätestatud kontrollnõudeid:
    1) elada          kohtu          määratud           alalises         elukohas         –
        xxxxxxxxxxxxxxxxxxxxxxxxxxxxxxxxxxxxxxxxxxxxxxx
    2) ilmuda         kriminaalhooldaja         määratud          ajavahemike         järel
        kriminaalhooldusosakonda registreerimisele;
    3) alluda kriminaalhooldaja kontrollile oma elukohas ja esitada talle andmeid oma
        kohustuste täitmise ja elatusvahendite kohta;
   4) saada kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui 15 päevaks;
   5) saada kriminaalhooldusametnikult eelneva loa elu-, töö- või õppimiskoha
      vahetamiseks;
   6) saada kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.

Käitumiskontrolli    teostamiseks   määrata       Rene       Voitk             elukohajärgse
kriminaalhooldusosakonna kriminaalhooldaja järelevalve alla.

KarS § 78 p 1 kohaselt lugeda katseaja alguseks kohtuotsuse kuulutamise päev, s.o
25.10.2016. a.

KarS § 50 lg 1 p 1 alusel võtta Rene Voitkilt ära sõiduki juhtimise õigus 5 (viieks) kuuks.

Lisakaristuse kandmise aeg hakkab kulgema alates kohtuotsuse jõustumisest.

Liiklusseaduse § 127 kohaselt on isik, kelle suhtes on jõustunud juhtimisõiguse äravõtmise
otsus, kohustatud viie tööpäeva jooksul otsuse jõustumisest arvates loovutama oma
juhiloa Maanteeametile.


KrMS § 180 lg 1 alusel Rene Voitkilt välja mõista riigituludesse menetluskuludena
sundraha 645 (kuussada nelikümmend viis) eurot, uuringutasud 28 (kakskümmend
kaheksa) eurot ja riigi õigusabi kulu 66 (kuuskümmend kuus) eurot 72 senti.

KrMS § 180 lg 3 alusel määrata, et Rene Voitkil on õigus menetluskulud kogusummas
739 (seitsesada kolmkümmend üheksa) eurot 72 senti tasuda 1 (üks) aasta jooksul
kohtuotsuse jõustumisest alates. Rene Voitk on kohustatud maksma alates novembrist
2016. a igakuiselt hiljemalt kuu viimaseks kuupäevaks vähemalt 62 eurot kuni kogu
summa tasumiseni (viimane osamakse 57,72 eurot).

Riigi kasuks välja mõistetud menetluskulud tuleb tasuda Maksu- ja Tolliameti
arveldusarvele EE351010052031000004 (AS SEB Pank) või EE502200221014193355 (AS
Swedbank) või EE873300333499990003 (Danske Bank AS Eesti filiaal) või
EE401700017002872300 (Nordea Bank Finland PLC Eesti filiaal). Viitenumber
menetluskulude tasumisel on 99916700076659. Selgitusse tuleb märkida „1-16-8791,
menetluskulud, Rene Voitk“.

Maksegraafiku mittetäitmisel loetakse kõigi makseosade tähtaeg saabunuks ja suunatakse
kogu nõue täitemenetluse läbiviimiseks kohtutäiturile täitemenetluse seadustikus
sätestatud korras.

KrMS § 126 lg 3 p 1 alusel jätta kriminaalasja juurde asitõendiks olev CD-plaat
Häirekeskuse kõnesalvestisega.


Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav

                                              2
ja kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon tuleb esitada Tartu Ringkonnakohtule kirjalikult 15 päeva jooksul.


KOHTUOTSUSE PÕHIOSA
I Kokkuleppe sisu
Rene Voitkile on esitatud süüdistus KarS § 424 järgi selles, et tema 09.04.2016. a kella 18.03
paiku Jõgeva maakonnas Põltsamaa vallas Pilu külas Viruvere-Kureküla tee 3. kilomeetril
põhjustas liiklusõnnetuse, juhtides mootorsõidukit Honda Civic registreerimismärgiga xxxxxx,
sõitis ebaõigelt valitud sõidukiiruse tõttu paremkurvis teelt välja paremale poole kraavi ja rullus
katusele, olles alkoholijoobeseisundis, kus alkoholisisaldus tema veres vereproovi võtmise ajal
(09.04.2016 kell 19.40) oli 3,14±0,06 mg/g, k=2 kohta, millega rikkus liiklusseaduse § 69 lg 1
nõuet, mille kohaselt juht ei tohi olla joobeseisundis ja liiklusseaduse § 69 lg 2 p 1 nõuet, mille
kohaselt alkoholijoobes olevaks loetakse mootorsõidukijuhti, kelle ühes grammis veres on
vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem.

KarS § 424 järgi toimepandud kuriteo eest taotleb prokurör süüdistatavale kohtus karistuseks 6
kuud vangistust. KarS § 74 lg 1 ja 3 alusel mõistetud vangistust täielikult täitmisele mitte
pöörata, kui Rene Voitk 1 aasta ja 6 kuulisel katseajal ei pane toime uut kuritegu ja täidab talle
KarS § 75 sätestatud käitumiskontrolli ajaks pandud kontrollnõudeid ja kohustusi.
Käitumiskontrolli teostamiseks määrata Rene Voitk Tartu Vangla kriminaalhooldusosakonna
Jõgeva esinduse kriminaalhooldaja järelevalve alla. KarS § 50 lg 1 p 1 alusel Rene Voitkilt
võtta ära mootorsõiduki juhtimise õigus 5 kuuks.

Menetluskulu: verest etanoolisisalduse uuringute tasu - uuringuakt nr 773T 14 eurot ja
uuringuakt nr 199T 14 eurot, määratud kaitsja tasu prokuratuuris 66,72 eurot, sundraha 645
eurot, kokku 739,72 eurot. KrMS § 180 lg 3 alusel määrata menetluskulud tasumisele osade
kaupa ühe aasta jooksul, kohustades Rene Voitki tasuma alates kohtuotsuse kuulutamisele
järgnevast kuust igakuiselt hiljemalt viimaseks kuupäevaks menetluskulude katteks 62 eurot,
viimase, 12 osamakse suurus on 57,72 eurot.

Asitõend: CD-plaat helifailiga jätta kriminaaltoimikusse.

II Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ja
ta jääb selle juurde.
Prokurör jäi sõlmitud kokkuleppe juurde.
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid. Kriminaalasjas kogutud tõendid annavad aluse mõista Rene Voitki süüdi KarS § 424
järgi ja mõista talle karistuse ning lisakaristuse vastavalt sõlmitud kokkuleppele. Rene Voitkilt
tuleb välja mõista menetluskulud vastavalt sõlmitud kokkuleppele ning määrata need
tasumisele kokkuleppes märgitud viisil ja ulatuses.

                                                3
III Asitõendid
Kriminaalasja juures on asitõendiks CD-plaat Häirekeskuse kõnesalvestisega (tl 49), mis tuleb
jätta KrMS § 126 lg 3 p 1 alusel kriminaalasja juurde.


/allkirjastatud digitaalselt/
Raina Pärn
Kohtunik




                                             4
