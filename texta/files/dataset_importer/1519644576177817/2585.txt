                                                                             Väärteoasi nr 4-16-7765




                              KOHTUMÄÄRUS
Kohus                              Tartu Maakohus

Määruse tegemise aeg ja koht       17. novembril 2016.a Tartu kohtumaja, Kalevi 1.
Väärteoasja number                 4-16-7765 (2780,14,001754)

Täitmiskohtunik                    Ene Muts
Kohtuistungi sekretär              Kädi Leola
Väärteoasi                         Lõuna prefektuuri avaldus Fred Annukile määratud rahatrahvi
                                   asendamiseks arestiga KarS § 72 alusel
Menetlusalune isik                 Fred Annuk
                                   isikukood: 37907222719, elukoht:XXXX;                   e-post:
                                   XXXX
Kohtuvälise menetleja otsus        Lõuna prefektuuri 01.06.2014 otsusega LS § 224 lg 2 järgi
                                   määratud rahatrahv 200 trahviühikut, s.o 800 eurot.
Kohtutäitur                        Jane Rumjantseva

RESOLUTSIOON

VTMS § 211 lg 3 alusel jätta rahuldamata sissenõudja avaldus väärteoasjas nr 2780,14,001754
Fred Annukilt Lõuna prefektuuri 01.06.2014 otsusega määratud rahatrahvi asendamise kohta
arestiga või üldkasuliku tööga seoses rahatrahvi tasumisega.

Määruse koopia saata Lõuna prefektuurile ja kohtutäiturile Jane Rumjantsevale.

VTMS § 199 lg 4 järgi kirjalikus menetluses tehtud kohtumäärus jõustub selle tegemisest.




                                                                                                     1
Põhjendused.

Lõuna prefektuuri korrakaitsebüroo liiklusjärelevalvetalituse liiklusmenetlusteenistuse 01.06.2014
otsusega määrati Fred Annukile LS § 224 lg 2 järgi karistuseks rahatrahv 200 trahviühikut, s.o 800
eurot. Rahatrahvi tasumise tähtaeg määrati 15 päeva jooksul, hiljemalt 18.06.2014.a. Otsus jõustus
19.06.2014.a.
Võlgniku suhtes alustati täitemenetlus 24.07.2014. a.

Väärteoasjas nr 2780,14,001754 tehtud otsuse alusel ei ole kohtutäituril olnud võimalik trahvi täies
ulatuses sisse nõuda võlgnikul vara ja piisavate sissetulekute puudumise tõttu. Rahatrahv on tasumata
täies ulatuses.

Kohtutäitur teavitas kohtuvälist menetlejat 29.09.2016 rahatrahvi, s.o 800 euro täitmise võimatusest.
Sissenõudja tegi 27.10.2016. a taotluse 800 euro asendamiseks arestiga KarS § 72 alusel.

Fred Annuk teatas 16.11.2016.a Tartu Maakohtule, et temale määratud rahatrahv on tasutud.
Politsei- ja piirivalveamet kinnitas 17.11.2016.a Tartu Maakohtule saadetud e-kirjas, et 16.11.2016.a
on tasutud väärteoasjas 2780,14,001754 Fres Annukile määratud rahatrahv 800 eurot.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil põhjusel
võimalik või süüdlane on enne asendusaresti või üldkasuliku töö kohaldamist rahatrahvi tasunud, teeb
maakohus määruse, milles jätab sissenõudja avalduse rahatrahvi asendamise kohta arestiga või
üldkasuliku tööga rahuldamata.

Kohus jätab rahuldamata sissenõudja avalduse rahatrahvi asendamise kohta arestiga või üldkasuliku
tööga VTMS § 211 lg 3 alusel. Fred Annuk on väärteoasjas nr 2780,14,001754 Lõuna prefektuuri
01.06.2014.a otsusega määratud rahatrahvi täies ulatuses tasunud enne asendusaresti või üldkasuliku
töö kohaldamist. Seega on täitmisele pööratud otsus täidetud ja asenduskaristuse kohaldamise küsimus
ära langenud.

Kui võlgnik on enne asenduskaristuse kohaldamist rahatrahvi täies ulatuses tasunud, lõpetab TMS
§ 201 lg 3 kohaselt menetluse rahatrahvi sissenõudes kohtutäitur.


Ene Muts
täitmiskohtunik
/allkirjastatud digitaalselt/




                                                                                                        2
