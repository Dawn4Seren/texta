                             KOHTUMÄÄRUS
Kohus                                Pärnu Maakohus
Kohtunik                             Ruth Sild
Määruse tegemise aeg ja koht         29. juuli 2016. a Haapsalu kohtumaja
Tsiviilasja number                   2-16-11447
Tsiviilasi
                                     K V hagi H D vastu abielu lahutamise nõudes

Menetlusosalised ja nende            Hageja K V, isikukood *, elukoht *
esindajad                            Kostja H D, isikukood *, elukoht hagiavalduse järgi *,
                                     rahvastikuregistris elukoha andmed puuduvad, kuna
                                     elamisloata-õiguseta isik
Menetlustoiming                      Hagi menetlusse võtmisest keeldumine


RESOLUTSIOON

1.     Keelduda menetlusse võtmast K V hagi H D vastu abielu lahutamise nõudes, kuna
tsiviilasi ei allu Eesti kohtule.
2.   Edastada määrus hagejale.
Menetluskulude jaotus ja rahalise suuruse kindlaksmääramine
1.   Jätta menetluskulud hageja kanda.
2.    Tsiviilasja materjalidest nähtuvalt on hageja menetluskuludeks hagiavalduse esitamisel
tasutud riigilõiv summas 100 eurot. Hagejal on õigus taotleda riigilõivu tagastamist TsMS § 150 lg
1 p 2 alusel.
3.    Kostja ei ole seoses käesoleva tsiviilasja menetlemisega menetluskulusid kandnud, kuna
kostjale ei ole menetlusdokumente edastatud.
Edasikaebamise kord
Hagi menetlusse võtmise keeldumise määruse peale võib hageja esitada määruskaebuse Tallinna
Ringkonnakohtule Pärnu Maakohtu Haapsalu kohtumaja kaudu 15 päeva jooksul arvates määruse
kättetoimetamisest.

1. Hagiavaldus



                                                                                            1
27.07.2016. a esitas hageja K V Pärnu Maakohtu Haapsalu kohtumajja hagi kostja H D vastu
abielu lahutamise nõudes. Hagiavaldusest nähtuvalt ei ole poolte abielu sõlmitud Eestis ning
poolte abielulised suhted on lõppenud 16.12.2012. a. Hageja soovib abielu lahutada.

2. Kohtumääruse põhjendus

2.1. Tsiviilkohtumenetluse seadustiku (edaspidi TsMS) § 372 lg 1 järgi kohus lahendab
hagiavalduse menetlusse võtmise või sellest keeldumise või tähtaja määramise puuduste
kõrvaldamiseks määrusega mõistliku aja jooksul.
TsMS § 75 lg 1 järgi kontrollib avalduse saanud kohus, kas rahvusvahelise kohtualluvuse sätete
järgi võib avalduse esitada Eesti kohtule. TsMS § 70 lg 2 järgi allub asi Eesti kohtule, kui Eesti
kohus võib selle lahendada pädevuse ja kohtualluvuse sätete kohaselt või kohtualluvuse
kokkuleppest tulenevalt, kui seadusest või välislepingust ei tulene teisiti.

2.2. Kohtule esitatud hagiavalduse järgi on kostja elukoht Ukrainas. Eesti Vabariigi ja
Ukraina vahel on sõlmitud leping õigusabi ja õigussuhete kohta tsiviil- ning kriminaalasjades
(vastu võetu 15.02.1995. a), mille art 27 p 1 järgi kohaldatakse abielu lahutamise asjades selle
lepingupoole seadusandlust ja on pädevad selle lepingupoole asutused, kelle kodanikud
abikaasad olid avalduse esitamise hetkel. Kui abikaasadel on elukoht teise lepingupoole
territooriumil, on pädevad ka selle lepingupoole asutused.
Kohus on kontrollinud nii kostja kui hageja andmeid Rahvastikuregistris ning
Rahvastikuregistri andmete järgi on nii hageja kui kostja Ukraina kodanikud ning abikaasadel
ei ole ühist elukohta Eesti Vabariigi territooriumil. Rahvastikuregistri andmete järgi on kostja
H D elamisloata-õiguseta isik ning tema elukoha andmed puuduvad. Hagiavalduse järgi elab
kostja Ukrainas.
Eeltoodust tulenevalt on kohus seisukohal, et Eesti kohus ei ole pädev käesolevat tsiviilasja
lahendama, kuna mõlemad abikaasad on Ukraina kodanikud ning abikaasadel ei ole elukoht
Eesti Vabariigi territooriumil.
TsMS § 371 lg 1 p 2 sätestab, et kohus ei võta hagiavaldust menetlusse, kui hagi ei allu sellele
kohtule. TsMS § 372 lg 6 sätestab, et kui kohus keeldub hagiavaldust menetlusse võtmast ja
tagastab selle määrusega, loetakse, et avaldust ei ole esitatud ja et hagi ei ole olnud kohtu
menetluses.

3. Menetluskulude jaotus ja rahalise suuruse kindlaksmääramine
TsMS § 173 lg 1 ja 2 kohaselt asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita
menetluse avaldus või teistmisavaldus jäetakse menetlusse võtmata või läbi vaatamata või asja
menetlus lõpetatakse. Menetluskulude jaotus tuleb kohtulahendis märkida ka siis, kui
menetlusosalised seda ei taotle.
TsMS § 168 lg 1 järgi hageja kannab menetluskulud, kui kohus keeldub avaldust menetlusse
võtmast ja tagastab selle. Eeltoodust tulenevalt jätab kohus menetluskulud hageja kanda.
Tsiviilasja materjalidest nähtuvalt on hageja menetluskuludeks hagiavalduse esitamisel tasutud
riigilõiv summas 100 eurot.
Hagejal on õigus taotleda riigilõivu tagastamist TsMS § 150 lg 1 p 2 alusel.
Kostja ei ole seoses käesoleva tsiviilasja menetlemisega menetluskulusid kandnud, kuna
kostjale ei menetlusdokumente edastatud.
TsMS § 372 lg 5 alusel võib hagiavalduse menetlusse võtmisest keeldumise määruse peale
hageja esitada määruskaebuse.

                                                                                                2
(allkirjastatud digitaalselt)
Ruth Sild
kohtunik




                                3
