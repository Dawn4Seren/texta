                                                                                     2-15-121397




                            KOHTUMÄÄRUS

 Kohus                            Viru Maakohus

 Kohtunik                         Ifret Mamedguseinov

 Määruse tegemise aeg ja koht     Rakvere, 25. august 2016

 Tsiviilasja number               2-15-121397

 Tsiviilasi                       Placet Group OÜ hagiavaldus V Z vastu võla nõudes

 Menetlustoiming                  Hagi läbivaatamata jätmine

 Menetlusosalised     ja   nende Hageja: Placet Group OÜ (registrikood 11198910, asukoht: Fr.
 esindajad                       R. Kreutzwaldi 4, 10120 Tallinn), lepinguline esindaja: Merike
                                 Lätt (e-post: jurist@itminkasso.ee);
                                  Kostja: V Z (isikukood xxxx, elukoht: xxxx, tegelik elukoht
                                  teadmata).

Resolutsioon

   1. Jätta Placet Group OÜ hagiavaldus V Z vastu võla nõudes läbi vaatamata.

   2. Saata kohtumäärus hageja esindajale teadmiseks.

Edasikaebamise kord
Kohtumääruse peale võib Tartu Ringkonnakohtule esitada määruskaebuse Viru Maakohtu kaudu 15
päeva jooksul kohtumääruse kättetoimetamisest alates.

ASJAOLUD
1. Placet Group OÜ esitas 08.10.2015 Pärnu Maakohtule maksekäsu kiirmenetluse avalduse
võlgnikult 190.34 euro saamiseks. Kohus tegi 15.10.2015 võlgnikule makseettepaneku, mida ei ole
õnnestunud võlgnikule aadressile xxxx ja e-posti aadressidele xxxx ja xxxx kätte toimetada. Seoses
sellega lõpetas Pärnu Maakohus 27.11.2015 määrusega maksekäsu kiirmenetluse ja andis nõude üle
Viru Maakohtule menetluse jätkamiseks hagimenetluses.

                                                                                             1 (3)
                                                                                        2-15-121397
2. 11.12.2015 kohtumäärusega jättis Viru Maakohus avalduse käiguta ja andis avaldajale puuduste
kõrvaldamiseks, s.o 1) nõude esitamiseks ja põhjendamiseks hagiavaldusele ettenähtud vormis, lisades
hagiavaldusele dokumentaalsed tõendid vastavalt menetlusosaliste arvule; 2) hagihinna nimetamiseks;
3) riigilõivu tasumiseks; 4) menetluskulude nimekirja esitamiseks, tähtaja 14 päeva alates
kohtumääruse kättesaamisest.

3. 30.12.2015 esitas hageja Viru Maakohtule hagiavalduse. 07.01.2016 määrusega võttis kohus hagi
menetlusse ja kohustas kostjat esitama vastus hagiavaldusele 20 päeva jooksul.

4. Kuivõrd kohtul ei õnnestunud hagiavaldust koos materjalidega kostjale hagiavalduses märgitud ja
rahvastikuregistri järgsel aadressil ning e-posti aadressil kätte toimetada, kohustas kohus hagejat
13.07.2016 täpsustama 30 päeva jooksul kostja elu- või viibimiskoha andmeid või esitama politsei ja
valla- või linnavalitsuse kinnituse, et kostja tegelik asu- ja viibimiskoht on teadmata. Kohus hoiatas
hagejat, et kohtu nõude täitmata jätmisel jätab kohus hagiavalduse TsMS § 423 lg 1 p 8 alusel läbi
vaatamata.

5. Hageja lepinguline esindaja on nõudekirja 13.07.2016 kätte saanud. Kohtule on esitatud Tapa
Vallavalitsuse vastus hageja lepingulise esindaja järelpärimisele, kuid hageja ei ole kohtule esitanud
politsei kinnitust, et politseile on teadmata kostja tegelik asu- ja viibimiskoht.

KOHTUMÄÄRUSE PÕHJENDUSED
6. Kohus, tutvunud hagiavalduse ja tsiviilasja materjalidega, leidis, et hagi tuleb jätta läbi vaatamata.

7. TsMS § 423 lg 1 p 8 kohaselt jätab kohus hagi läbi vaatamata, kui hageja ei ole kohtu nõudmisele
vaatamata esitanud kohtu määratud tähtpäevaks andmeid, mis võimaldaksid kostjale
menetlusdokumente kätte toimetada ning kohus ei ole vaatamata mõistlikele pingutustele suutnud neid
andmeid ka ise leida, samuti kui hageja ei tasu kohtu ette nähtud ajaks kostjale hagi või muude
menetlusdokumentide kättetoimetamiseks vajalikke kulusid, muu hulgas kohtutäituri tasu, välja
arvatud kui hagejale antakse kulude kandmiseks riigi menetlusabi.

8. Hageja kinnitas kohtunõude kättesaamist 13.07.2016. Seega tuli hagejal hiljemalt 12.08.2016
esitada kohtule andmed kostja elu- või asukoha kohta või vastavad tõendid. Hageja kohtu nõudmist
ei täitnud, ei teatanud selle täitmata jätmiseks mõjuva põhjuse esinemisest ega palunud kohtu määratud
menetlustähtaja TsMS § 64 lg 1 alusel pikendamist.

9. Kohtul ei õnnestunud hagi koos lisadega kostjale kätte toimetada. Kohus on saanud hagi koos
lisadega erinevatel aadressidel neljal korral, mis on kohtule tagastatud hoiutähtaja möödumisel. Kohtul
ei olnud võimalik saata kostjale hagi koos lisadega ka tööandja kaudu, sest Maksu-ja Tolliameti
elektroonilise andmebaasi andmete kohaselt ei ole kostjal tööandjat. Kinnipeetavate registris kostja
kohta andmeid puuduvad. Kohtute Infosüsteemist (KIS) nähtuvalt ei ole uusi andmeid kostja V Z
elukoha kohta. Kohtu mõistlikud jõupingutused maksekäsu kiirmenetluses ja hagimenetluses ei
võimaldanud kostjale hagi koos lisadega kätte toimetada. Asjas puudub avalik huvi, mistõttu ei
pidanud kohus vajalikuks ise poliseile päringut teha. Politsei tõendit kostja tegeliku elu- või
viibimiskoha andmete puudumise kohta ega taotlust menetlusdokumentide kostjale väljaande
Ametlikud Teadaanded kaudu avalikult kätte toimetamiseks hageja esitanud ei ole. Kohtutäituri tasu
ega taotlust hagiavalduse koos lisadega kohtutäituri vahendusel kostjale kättetoimetamiseks ei ole

                                                                                                     2 (3)
                                                                                      2-15-121397
hageja esitanud. Eeltoodust tulenevalt ning juhindudes TsMS §-st 423 lg 1 p 8 jätab kohus hagi V Z
vastu läbi vaatamata.

10. TsMS § 426 lg 1 sätestab, et hagi läbivaatamata jätmise korral loetakse, et hagi ei ole kohtu
menetluses olnud ja hageja võib pöörduda hagiga sama kostja vastu samal alusel vaidluses sama
hagieseme üle kohtusse.

11. Kohus selgitab hageja esindajale, et TsMS § 150 lg 1 p 3 kohaselt tasutud riigilõiv tagastatakse
kui avaldus jäetakse läbi vaatamata, välja arvatud juhul, kui hagi jäetakse läbi vaatamata seetõttu, et
hageja võtab hagi tagasi, kumbki pool või hageja ei ilmu kohtuistungile, hageja ei täida kohtu nõuet
leida endale tõlk või eesti keelt oskav esindaja või hageja ei anna kohtu määratud tähtaja jooksul
tagatist kostja eeldatavate menetluskulude katteks. TsMS § 150 lg 4 kohaselt riigilõivu tagastab kohus,
kelle menetluses asi viimati oli, üksnes selle menetlusosalise avalduse alusel, kes riigilõivu tasus või
kelle eest riigilõiv tasuti.

12. Kohtumäärus on tehtud eeltoodud põhjendustel ja õiguslikel alustel TsMS § 463 lg 1, § 465, §
660 lg 1, § 661 lg 1, lg 2 sätete kohaselt.


/digitaalselt allkirjastatud/

Ifret Mamedguseinov
Kohtunik




                                                                                                   3 (3)
