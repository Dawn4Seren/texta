                                 KOHTUOTSUS
                               EESTI VABARIIGI NIMEL

 Kohus                              Viru Maakohus

 Otsuse tegemise aeg ja koht        13. aprill 2016, Rakvere kohtumajas

 Kriminaalasja number               1-16-3050

 Kohtunik                           Anu Ammer
 Kohtuistungi sekretär              Kätlin Koidumäe
 Prokurör                           Ain Tali

 Kriminaalasi                       Vaimar Abel süüdistuses KarS § 424 järgi

 Menetlusliik                       Kiirmenetlus kokkuleppemenetluse kaudu

 Süüdistatav                        VAIMAR ABEL, i.k. 36707092715; kodakondsus Eesti;
                                    emakeel eesti keel; elukoht: xxxx; isik on karistusregistrisse
                                    kandmata; tõkend puudub

 Kohaldatud õigusnormid             KrMS § 239-250, 2561-2565; 313-319; 175 lg 1 p 4 ja 9; 179 lg
                                    1 p 2, § 180 lg 3 ja KarS § 66 lg 1 ja 3


 RESOLUTSIOON
VAIMAR ABEL süüdi mõista KarS § 424 järgi kvalifitseeritava kuriteo toimepanemises
ja karistuseks mõista 6 (kuus) kuud vangistust.

KarS § 73 lg 1 ja 3 alusel jätta vangistus tingimisi kohaldamata ja määrata katseajaks 1
(üks) aasta. Katseaja alguseks lugeda 13.04.2016.

KarS § 50 lg 1 p 1 alusel võtta Vaimar Abelilt lisakaristusena ära mootorsõiduki juhtimise
õigus 4 (neljaks) kuuks.

Vastavalt liiklusseaduse § 127 kohustada Vaimar Abelit viie tööpäeva jooksul kohtuotsuse
jõustumisest arvates loovutama oma juhiloa Maanteeametile.

Mõista Vaimar Abelilt riigituludesse menetluskuluna:
-     322,50 eurot sundraha KrMS § 175 lg 1 p 9 ja § 179 lg 1 p 2 alusel,
-     69,00 eurot kaitsjatasu vandeadvokaadi abi Gerda-Johanna Pello poolt õigusabi
      osutamise eest KrMS § 175 lg 1 p 4 alusel.

                                                                                         1
KarS § 66 lg 1 ja 3 alusel võimaldada menetluskulud kokku summas 391,50 eurot tasuda
ositi 6 kuu jooksul alates maikuust 2016 igakuiselt vähemalt 65,25 eurot ja lõpetades
tasumise hiljemalt 31.10.2016.

Menetluskulu osamaksed tasuda Maksu- ja Tolliameti arveldusarvele SEB Pank
EE351010052031000004,     Swedbank    EE502200221014193355,   Nordea     Pank
EE401700017002872300, Danske bank EE873300333499990003. Maksekorraldusele
märkida viitenumber     99916700027297 ning selgitus: „Vaimar Abel, 1-16-3050,
menetluskulu osamakse.“

Kui menetluskulu osamakse ei ole tähtajaks tasutud, pööratakse otsus tasumata osas täitmisele
kohtutäituri kaudu täitemenetluse seadustikus sätestatud korras.

Edasikaebamise kord

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni juhul, kui kokkuleppes kirjeldatud tegu ei ole kuritegu, see on Karistusseadustiku
järgi ebaõigesti kvalifitseeritud või kui süüdistatavale on kuriteo eest mõistetud karistus, mida
seadus selle eest ette ei näe. Apellatsioon esitatakse Tartu Ringkonnakohtule kirjalikult 15
päeva jooksul, alates päevast, mil kohtumenetluse poolel on võimalik kohtus tutvuda
kohtuotsusega.

I SÜÜDISTUS

Vaimar Abelit süüdistatakse selles, et ta juhtis alkoholijoobes olles 08.04.2016 kella 22.50
ajal Laekvere vallas Muuga külas Allee teel sõiduautot xxxx registreerimismärgiga xxxx.
Tõendusliku alkomeetriga Dräger Alcotest 7110 EST ARAF-0024 tuvastati tema
väljahingatavas õhus alkoholisisalduse lõplikuks mõõtetulemuseks 0,89 mg/l kohta.

Seega Vaimar Abel, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.
Tsiviilhagi puudub.

Prokurör teeb ettepaneku: tunnistada Vaimar Abel süüdi KarS § 424 järgi kvalifitseeritud
kuriteo toimepanemises ja mõista talle karistuseks 6 kuud vangistust. KarS § 73 lg 1 ja 3 alusel
jätta vangistus tingimisi kohaldamata ja määrata katseajaks 1 aasta. KarS § 50 lg 1 p 1 alusel
võtta Vaimar Abelilt lisakaristusena ära mootorsõiduki juhtimise õigus 4 kuuks.
Menetluskulud:
KrMS § 175 lg 1 p 4 alusel riigi poolt määratud kaitsjale vandeadvokaadi abi Gerda-Johanna
Pello poolt osutatud riigi õigusabi kulu 69 eurot;
KrMS § 175 lg 1 p 9, § 179 lg 1 p 2 alusel süüdimõistva kohtuotsusega kaasnev sundraha, mis
on II astme kuriteo korral 1,5 kuupalga alammäära, s.o 645.- eurot;
KrMS § 2565 lg 2 alusel vähendada sundraha suurust 1/2 ulatuses (s.o 322,50 euro võrra);
KrMS § 180 lg 3 ja KarS § 66 lg 3 alusel võimaldada kriminaalmenetluse kulud kokku summas
391,50 eurot (69 + 322,50) tasuda ositi 6 kuu jooksul igakuiste osamaksetena summas vähemalt
65,25 eurot alates maikuust 2016 ja lõpetades tasumise hiljemalt 31.10.2016.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu ja kuriteo kvalifikatsiooniga ning jõudsid kokkuleppele prokuröri poolt
                                                                                               2
kohtus nõutava karistuse liigis ja määras.
II KOHTU PÕHJENDUSED

Süüdistatav Vaimar Abel avaldas kohtuistungil, et ta on kokkuleppest aru saanud ja nõustus
sellega. Kokkuleppe arutamise põhjal tegi kohus järelduse, et süüdistatav Vaimar Abel on
kokkulepet sõlmides väljendanud oma tõelist tahet ja asja menetlemisel on järgitud
kokkuleppemenetlust reguleerivaid sätteid.

Vaimar Abel tuleb süüdi tunnistada KarS § 424 järgi kvalifitseeritud kuriteo toimepanemises
ning mõista talle karistus vastavalt kokkuleppele. Kuna süüdistatava poolt hüvitatavad
menetluskulud kuuluvad alates 29. märtsist 2015 kokkuleppe esemesse (Riigikohtu lahendi nr
3-1-1-7-16 p 5.2), siis kinnitab kohus kokkuleppe kõigis kokkuleppe punktides, sh ka
menetluskulude ositi tasumises.


/allkirjastatud digitaalselt/

Anu Ammer
kohtunik




                                                                                         3
