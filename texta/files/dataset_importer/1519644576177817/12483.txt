                          KOHTUOTSUS
                               EESTI VABARIIGI NIMEL

Kohus                           Tartu Maakohus Tartu kohtumaja

Otsuse tegemise aeg ja koht     16. juuni 2016. a Tartus, Kalevi 1


Kriminaalasja number            1-16-4749 ( 16278000460)


Kohtukoosseis                   kohtunik Rutt Teeveer

Kohtuistungi sekretär           Helju Rebane

                                NATELLA PADARI (PADAR)
Kriminaalasi                    süüdistus KarS § 25 lg-te 1,2 - § 199 lg 2 p 9 järgi
                                kokkuleppemenetluses
Prokurör                        Lõuna Ringkonnaprokuratuuri abiprokurör Jüri Vissak

Süüdistatav                     Natella Padar

                                asukoht: XXXX
                                isikukood või sünniaeg: 45007142719
                                kodakondsus: XXXX
                                haridus: XXXX
                                emakeel: XXXX
                                töökoht või õppeasutus: XXXX
                                karistatus: kriminaalkorras karistatud kaks korda
                                tõkend: vahistamine alates 12.04.2016
Kaitsja                         Riigi poolt määratud korras advokaat Aivar Kello



RESOLUTSIOON
Süüdi tunnistada NATELLA PADAR KarS § 25 lg-te 1,2 - § 199 lg 2 p 9 järgi ja mõista
karistuseks 4 (neli) kuud vangistust.

KarS § 68 alusel lugeda karistusaja algust alates isiku vahistamisest, so alates 12. aprillist 2016.
Tõkend – vahistamine- jätta kuni kohtuotsuse jõustumiseni muutmata ja tühistada kohtuotsuse
jõustumisest.
Asitõendid: 2 CD-R plaati (Tartu Kaubamaja AS turvakaamerate videod), mis asuvad
kriminaaltoimiku juures - jätta peale kohtuotsuse jõustumist KrMS § 126 lg 3 p 1 alusel
kriminaalasja juurde.

Menetluskulud
KrMS §-de 175 lg 1 p 4; § 179 lg 1 p 2, 180 lg 1, 3 alusel mõista Natella Padarilt välja menetluskuluna
kaitsjale kohtueelses menetluses väljamakstud tasu 192 (ükssada üheksakümmend kaks) eurot.
Ülejäänud menetluskulu jätta KrMS § 180 lg 3 alusel riigi kanda.

Menetluskulu makseinfo
Menetluskulud 192,00 €
Maksetähtaeg 01.08.2017
Viitenumber 99916700046278
Selgitus Menetluskulud kriminaalasjas nr 1-16-4749
Saaja Maksu- ja Tolliamet
SEB PANK EE351010052031000004 SWEDBANK EE502200221014193355
NORDEA PANK EE401700017002872300 DANSKE BANK EE873300333499990003
Selgitus: Palume makse tegemisel kindlasti märkida summa juurde kuuluv viitenumber.
Menetluskulu on võimalik vabatahtlikult tasuda kohtuotsuses märgitud tähtajaks. Kui rahaline
kohustus pole täies ulatuses tähtaegselt tasutud suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Tartu Maakohtule 10 päeva jooksul alates
päevast, mil isik sai vaidlustatavast lahendist teada või pidi teada saama.

KOHTUOTSUSE PÕHIOSA
Kuriteo asjaolud: Natella Padarit süüdistatakse selles, et tema püüdis 02.01.2015 kella 20.45 paiku
Tartus Ringtee 75 Maksimarketi kauplusest võõra vallasasja ebaseadusliku omastamise eesmärgil ära
võtta kolm pudelit Laua viina koguväärtusega 24,97 €. Kuritegu jäi lõpule viimata turvatöötaja
sekkumise tõttu.
04.02.2015 kella 08.55 paiku püüdis Natella Padar Tartus Ringtee 75 Rimi kauplusest võõra vallasasja
ebaseadusliku omastamise eesmärgil ära võtta kaks pudelit viina Beloff koguväärtusega 9,98 €.
Kuritegu jäi lõpule viimata turvatöötaja sekkumise tõttu.
01.05.2015 kella 16.38 paiku püüdis Natella Padar Tartus Ringtee 75 Rimi kauplusest võõra vallasasja
ebaseadusliku omastamise eesmärgil ära võtta ühe pudeli viina Arsenich väärtusega 19,99 €. Kuritegu
jäi lõpule viimata turvatöötaja sekkumise tõttu.
03.12.2015 kella 09.25 paiku püüdis Natella Padar Tartus Riia 1 Toidumaailma kauplusest võõra
vallasasja ebaseadusliku omastamise eesmärgil ära võtta kaks pudelit Laua viina koguväärtusega
29,48 €. Kuritegu jäi lõpule viimata turvatöötaja sekkumise tõttu.


                                                                                              2
03.01.2016 kella 09.15 paiku püüdis Natella Padar Tartus Lembitu 2 Konsumi kauplusest võõra
vallasasja ebaseadusliku omastamise eesmärgil ära võtta kaks pudelit Laua viina koguväärtusega
11,38 €. Kuritegu jäi lõpule viimata turvatöötaja sekkumise tõttu.
03.04.2016 kella 12.42 paiku püüdis Natella Padar Tartus Riia 1 Toidumaailma kauplusest võõra
vallasasja ebaseadusliku omastamise eesmärgil ära võtta kaks pudelit Laua viina koguväärtusega
26,98 €. Kuritegu jäi lõpule viimata turvatöötaja sekkumise tõttu.
Kuriteo kvalifikatsioon: Sellega pani Natella Padar toime KarS § 25 lg 1, 2 - § 199 lg 2 p 9 järgi
kvalifitseeritava kuriteo, s.o. katse staadiumisse jäänud võõra vallasasja äravõtmise selle
ebaseadusliku omastamise eesmärgil süstemaatiliselt.

Kuriteoga tekitatud kahju laad ja suurus: kõik kaubad on kauplustele tagastatud, tsiviilhagid
puuduvad.
Menetluskulud: kokku 837 € (sundraha 645 € ja kaitsja tasu 192 €).
KrMS § 180 lg 3 alusel jätta 645 € riigi kanda ja määrata ülejäänud menetluskulu (192 €) tasumine
ositi, ühe aasta jooksul alates kohtuotsuse jõustumisele järgnevast kuust.

Karistuse liik ja määr:
KarS § 25 lg 1, 2 - § 199 lg 2 p 9 järgi ettenähtud kuriteo toimepanemise eest nõuab prokurör kohtus
süüdistatavale karistuseks neli kuud vangistust. KarS § 68 lg 1 alusel lugeda karistusaja alguseks 12.
aprill 2016.

II Kohtu seisukoht kokkuleppe osas
Kokkulepe oli süüdistatavale arusaadav ja ta jäi kohtus selle juurde. Prokurör ja kaitsja jäid sõlmitud
kokkuleppe juurde.

Kohus, tutvunud kriminaaltoimiku materjalidega ja kuulanud ära süüdistatava ja prokuröri
seisukohad, leiab, et süüdistatava, tema kaitsja ja prokuröri vahel on sõlmitud kokkulepe järgides
KrMS §-de 239-245 sätteid. Kohus on veendumusel, et süüdistatav on sõlminud kokkuleppe oma
tõelise tahte kohaselt. Kriminaalasjas kogutud tõendid annavad aluse Natella Padar süüdi tunnistada
vastavalt kokkuleppele ja mõista talle karistus vastavalt kokkuleppele.

III Kohtu seisukoht menetluskulu osas
KrMS § 180 lg 1 sätestab, et süüdimõistva kohtuotsuse korral hüvitab menetluskulud süüdimõistetu.
Käesolevas kriminaalasjas tuleb süüdimõistetult välja mõista menetluskuluna vastavalt kokkuleppele
kohtueelses menetluses kaitsjale väljamakstud tasu summas 192 eurot. Ülejäänud menetluskulu, sh
sundraha ja kohtus kaitsjale väljamakstud tasu 24 eurot jääb KrMS § 180 lg 3 alusel riigi kanda.



/allkirjastatud digitaalselt/
Rutt Teeveer
Kohtunik




                                                                                              3
