                                                                                 2-15-121967




                          KOHTUOTSUS
                              EESTI VABARIIGI NIMEL
                                    Tagaseljaotsus
Kohus                             Pärnu Maakohus
Kohtunik                          Tambet Grauberg
Otsuse tegemise aeg ja koht       28. märts 2016.a, Haapsalu kohtumaja
Tsiviilasja number                2-15-121967
Tsiviilasi                        OÜ Aktiva Finants hagi Kai Göran Blomberg vastu
                                  võlgnevuse nõudes
Tsiviilasja hind                  651,84 eurot
Menetlusosalised ja nende         Hageja: Osaühing Aktiva Finants, registrikood 10746479;
esindajad                         asukoht: Weizenbergi 20, 10151 Tallinn
                                  Hageja lepinguline esindaja: Kadri Timuska, A. Weizenbergi
                                  20, 10150 Tallinn; e-post: Inkasso@julianus.ee
                                  Kostja: Kai Göran Blomberg, isikukood *; elukoht: *
Menetluse staatus                 Kirjalik menetlus


RESOLUTSIOON
1. Hagi rahuldada tagaseljaotsusega.
2. Välja mõista kostjalt Kai Göran Blombergilt (Blomberg) hageja OÜ Aktiva Finants
    kasuks, Tele2 Eesti AS-i ja Kai Göran Blombergi vahel 08.03.2014.a sõlmitud
    liitumislepingust nr * tuleneva nõue alusel, 612,89 (kuussada kaksteist eurot ja 89 senti)
    eurot, millest põhivõlgnevus 325,92 eurot, viivis perioodil 19.08.2014.a kuni 14.10.2015.a
    205,82 eurot ning viivis perioodil 15.10.2015.a kuni 28.03.2016.a 81,15 eurot.
3. Välja mõista Kai Göran Blombergilt OÜ Aktiva Finants kasuks viivis põhinõudelt (325,92
    eurolt) alates 29.03.2016.a kuni põhinõude täitmiseni viivist 0,15 % päevas kuid mitte
    rohkem kui 38,95 eurot.
4. Tunnistada otsus tagatiseta viivitamata täidetavaks.
5. Toimetada kostjale Kai Göran Blombergile käesolev kohtuotsus kätte TsMS § 317 lg 1 ja
    3 alusel kohtuotsuse resolutiivosa avaldamisega väljaandes Ametlikud Teadaanded ja
    lugeda kohtuotsus kostjale avalikult kättetoimetatuks 15 päeva möödumisel väljavõtte
    väljaandes Ametlikud Teadaanded ilmumise päevast.
6. Saata otsus menetlusosalistele.
Menetluskulude jaotus ja rahalise suuruse kindlaksmääramine
1. Jätta menetluskulud kostja kanda.
2. Välja mõista kostjalt Kai Göran Blombergilt hageja OÜ Aktiva Finants kasuks
menetluskulu summas 323,13 eurot, s.o maksekäsu kiirmenetluse avalduselt tasutud riigilõiv 45
eurot, hagiavalduselt tasutud riigilõiv 80 eurot ning hageja õigusabikulud 198,13 eurot.

Edasikaebamise kord
                                                                                          1
                                                                                        2-15-121967


Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
Pärnu maakohus võttis 08.02.2016.a menetlusse OÜ Aktiva Finants hagiavalduse Kai Göran
Blombergi vastu ning kohustas kostjat esitama vastuse hagiavaldusele 14 päeva jooksul
hagiavalduse kättesaamisest. Kai Göran Blombergile toimetati hagiavaldus ja 08.02.2016.a
kohtumäärus kätte avalikult, vastavasisulise teate avaldamisega Ametlikes Teadaannetes
12.02.2016.a.
Tsiviilkohtumenetluse seadustiku (TsMS) § 317 lg 5 kohaselt loetakse dokument avalikult
kättetoimetatuks 15 päeva möödumisel väljavõtte väljaandes Ametlikud Teadaanded ilmumise
päevast. Kohus loeb menetlusdokumendid Kai Göran Blombergile kättetoimetatuks 29.02.2016.a
dokumentide kättetoimetamisega avalikult Ametlike Teadaannete kaudu. Kai Göran Blomberg
kohustus vastama hagiavaldusele hiljemalt 14.03.2016.a. Kostja hagiavaldusele tähtaegselt ei
vastanud.

TsMS § 444 lg 3 alusel teeb kohus käesolevas tsiviilasjas tagaseljaotsuse ilma kirjeldava ja
põhjendava osata.

/allkirjastatud digitaalselt/
Tambet Grauberg
kohtunik




                                                                                                  2
