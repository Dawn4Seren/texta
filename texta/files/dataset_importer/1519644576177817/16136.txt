                            KOHTUOTSUS
                                  EESTI VABARIIGI NIMEL


 Kohus                            Pärnu Maakohus, Pärnu kohtumaja
 Kohtunik                         Rein Pokk
 Otsuse avalikult teatavaks       09. mai 2016, Pärnu kohtumaja kantselei kaudu
 tegemise aeg ja koht
 Tsiviilasja number               2-16-100002
 Tsiviilasi                       V.P.’i (seaduslik esindaja S.F.) hagi K.P.’i vastu elatise
                                  väljamõistmiseks
 Tsiviilasja hind                 1935,00 € (215 € x 9 kuud)
 Menetlusosalised ja nende        Hageja: V.P. (ik xxxxxxxxxxx, elukoht Xxxxxxxxxxx)
 esindajad                        seaduslik esindaja: S.F. (ik xxxxxxxxxxx, elukoht
                                  Xxxxxxxxxxx, e-post: xxxxxxxxxxx), nõustaja: Kaupo
                                  Süvaoja (e-post: kaupo.syvaoja@mail.com)
                                  Kostja: K.P. (ik xxxxxxxxxxx, viibimiskoht Xxxxxxxxxxx)
 Menetlemise viis                 Kirjalikus menetluses/lihtmenetlus (TsMS § 405)

RESOLUTSIOON
1. Rahuldada V.P.’i hagi kostjalt elatise väljamõistmiseks osaliselt.
2. Välja mõista K.P.’ilt (isikukood xxxxxxxxxxx) V.P.’i (isikukood xxxxxxxxxxx) kasuks elatis
perekonnaseaduse § 101 lg-s 1 sätestatud elatise minimaalmäärast pooles ulatuses ehk 25 %
(kakskümmend viis protsenti) Vabariigi Valitsuse kehtestatud kuupalga alammäärast kuus
alates 01. jaanuarist 2016 kuni V.P.’i täisealiseks saamiseni xxxxxxxxxxx (alates 01.01.2016
väljamõistetud elatise suuruseks on 107,50 € kuus, otsuse 09.05.2016 tegemise seisuga on
hagiavalduse esitamisest möödunud 4 kuu ja 9 päeva eest elatis muutunud sissenõutavaks summas
462,40 € (4 x 107,50 + 32,40)).
3. Elatist makstakse iga kuu eest ette. Väljamõistetud elatis tuleb K.P.l tasuda selle kuu, mille
eest elatist makstakse, 10.kuupäevaks V.P.’i seadusliku esindaja S.F.’i arvelduskontole nr
XXXXXXXXXXX, selgitus: elatis Xxxxxxxxxxx.
4. Rahuldada V.P.’i hagi K.P.’ilt tagasiulatuvalt ühe aasta eest enne hagiavalduse esitamist,
s.o perioodi 01.01.2015 – 31.12.2015 eest elatise väljamõistmiseks ühekordse summana
osaliselt ja välja mõista kostjalt hageja kasuks ühekordne elatise võlg summas 468 € (nelisada
kuuskümmend kaheksa) eurot (12 kuud x 39€/kuus).
5. Elatise võlg ja alates 01.01.2016 väljamõistetud elatis, mis otsuse tegemise ajaks on juba
sissenõutavaks muutunud, tuleb K.P.’il tasuda otsuse jõustumisest alates mõistliku tähtaja jooksul
osamaksetega aasta jooksul, kui pooled otsuse täitmise käigus ei lepi kokku teisiti.
6. Menetluskulud jäävad menetlusosaliste endi kanda.
                                                                                         2-16-100002
Edasikaebamise kord
Kohtuotsuses edasikaebekorra selgitamine ei tähenda otsuse peale edasikaebamiseks loa andmist
TsMS § 442 lg 10 ja § 637 lg 21 tähenduses.
Kohtuotsuse peale võib esitada apellatsioonkaebuse 30 päeva jooksul arvates otsuse
apellatsioonkaebuse esitajale kättetoimetamisest, kuid mitte hiljem kui viie kuu möödumisel
maakohtu otsuse avalikult teatavakstegemisest. Apellatsioonkaebus esitatakse Tallinna
Ringkonnakohtule. Apellatsioonkaebus võidakse lahendada kirjalikus menetluses, kui kaebuses ei
taotleta selle lahendamist kohtuistungil.
Menetlusosalisel on õigus seaduses ettenähtud tingimustel ja korras taotleda apellatsioonkaebuse
esitamisel nõutava riigilõivu tasumiseks menetlusabi. TsMS § 187 lg 6 kohaselt peab seaduses
sätestatud tähtaja järgimiseks tegema menetlusabi taotleja tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist
Hageja nõue ja hagi asjaolud ja kostja vastus
V.P. (seadusliku esindaja S.F.i vahendusel) esitas 01.01.2016 Pärnu Maakohtule maksekäsu
kiirmenetluses avalduse K.P.’ilt elatise välja mõistmiseks 200 € kuus. K.P.’i vastuväite tõttu (viibib
vanglas ja on raske puudega) anti asi üle hagimenetlusse. Kohtu nõudel esitas hageja 11.02.2016
oma nõude hagiavalduse vormis, taotledes kostjalt välja mõista elatise perekonnaseaduses sätestatud
miinimummääras (kehtiv määr 215 €) alates 01.01.2016 kuni V.P.i täisealiseks saamiseni ning
tagasiulatuvalt perioodi 01.01.2015 – 31.12.2015 eest miinimummääras elatise võlg summas 2340
€ (12 x 195 € /kuus). Hagiavalduse põhjenduste kohaselt ei ole K.P. lapse ülalpidamisel osalenud.
Hageja arvates ei ole kostja toodud põhjused aluseks elatise mittemaksmiseks. Hagile on lisatud
pangakonto väljavõtted, millest nähtuvalt vähemalt alates juulist 2012 kuni hagi esitamiseni ei ole
hageja kostjalt elatist saanud.
17.03.2016 kirjalikus vastuses kostja vaidleb hagile vastu. Vastuse kohaselt oma olukorra ja
seisundi tõttu ei ole kosja võimeline V.P.’ile elatist maksma, sest on alates 2015.a algusest raske
liikumispuudega invaliid ja kostjal puudub igasugune sissetulek. Kostja väitel puudub tal
sissekirjutus, mistõttu ta sotsiaaltoetust ega pensioni ei saa (Puuetega inimeste sotsiaalteenuse
seaduse § 3 ja Pensionikindlustuse seaduse § 4). Vastusele on lisatud Sotsiaalkindlustusameti
16.02.2016 otsused raske puude ja 80% töövõimetuse määramise kohta kuni 2017.a lõpuni.
29.03.2016 hageja jääb hagi juurde ja leiab, et kostjal oli enne invaliidiks jäämist võimalus last
toetada, kuid kostja ei teinud seda. Käesoleval ajal peab last ülal ema üksinda ja õige on, et ka lapse
isa panustaks kuludesse midagi. Hageja esindaja viitel Riigikohus on lahendis 3-2-1-21-15 samuti
leidnud, et vanemal sissetuleku puudumine või selle vähesus ei ole aluseks elatise mittemaksmiseks.
Kohus 14.04.2016 määrusega selgitas pooltele asja lahendamiseks vajalikku tõendamiskohustust ja
määras lahendada asja kirjalikult lihtmenetluses 09. mail 2016.
19.04.2016 seisuga hageja esindaja kinnitas, et asjaolud ei ole muutunud, hageja ei ole elatist
tänaseni saanud ning palub hagi rahuldada täies ulatuses.
25.04.2016 kirjalikus vastuses kostja K.P. kinnitas ei ole alates 01.01.2015 kuni tänaseni elatist
maksnud, sest puudus võimalus. Kostja sattus 28.12.2014 haiglasse , kus 22.01.2015 amputeeriti
osaliselt mõlemad jalad, mille tulemusel jäi ta töövõimetuks 80 % ulatuses, sissetulekud puuduvad,
toetusi ega pensionit temale ei maksta. Tuleviku kohta arvab, et sissekirjutuseta töövõimetu
invaliidina ei saa vanglast vabanemise järel õpitud ametis, so mööblitislerina jätkata (ohutusnõuded
keelavad tööpinkide läheduses viibida), vaid peab õppima uue ameti. Arvab, et töötukassast raha
saama ei hakka, sest pole rohkem kui 15 aastat töötanud, omavalitsustelt abi ei saa, kuna pole
sissekirjutust. Kostja arvab, et ei ole lähitulevikus võimeline ennastki elatama, rääkimata elatise
maksmisest ja arvab, et on antud olukorras ise elatist saama õigustatud isik. Töövõimetuse määra
                                                                                                   2
                                                                                         2-16-100002
järgi arvab, et teoreetiline palk üle 86 € ei ole, eluaseme ja toidu jaoks peab jääma vähemalt 120€.
Leiab, et töövõimetuspensioni asemel peaks saama tööstaaži puudumise tõttu rahva pensionit, mille
suurus praegu 162 €, peale eluks vajaliku 120 € maha arvamist jääks elatise maksmiseks 28 € kuus.
Lisatud pangakonto väljavõtte (Viru Vangla K-raha väljatrükk kuni 19.04.2016) järgi sissetulek ja
raha kontol puudub, täitemenetluses 13 täiteasja.
Kohtuotsuse põhjendused
1. Kohus, tutvunud poolte kirjalike seisukohtadega ning uurinud igakülgselt ja objektiivselt asjas
kogutud tõendeid, leiab, et hagi on põhjendatud ja tuleb rahuldada osaliselt.
2. Perekonnaseaduse (PKS) § 97 p 1 sätestab, et alaealine laps on õigustatud saama ülalpidamist.
Elatise väljamõistmiseks saab alaealise lapse vanem tema seadusliku esindajana esitada kohustatud
isiku vastu kohtule hagi ülalpidamist saama õigustatud alaealise lapse nimel. Vanemal on kohustus
oma alaealist last ülal pidada ning kohustus hoolitseda selle eest, et laps saab kasvamiseks ja
arenguks vajaliku ülalpidamise. Seega seaduse järgi on vanem kohustatud nii ise last ülal pidama,
kui nõudma elatise väljamõistmist teiselt vanemalt, kes lapse ülalpidamiskohustust rikub. PKS §
100 lg 1 sätestab, et ülalpidamist antakse üldjuhul raha perioodilise maksmisega (elatis). Kui selleks
on mõjuv põhjus, võib kohustatud isik nõuda, et tal võimaldataks anda ülalpidamist muul viisil.
Tulenevalt sama paragrahvi teisest lõikest täidab alaealise lapse vanem lapse ülalpidamise kohustust
elatise maksmise teel eeskätt juhul kui ta ei ela lapsega koos või kui ta ei osale lapse kasvatamises.
Lapsega koos elav vanem peab elatist kasutama lapse huvides. Riigikohus on mitmes lahendis
leidnud, et vanem rikub ülalpidamiskohustust, kui ei anna ülalpidamist piisavalt või annab seda
ebaregulaarselt. Elatise maksmine loetakse kohaselt täidetuks, kui elatist antakse piisavalt ja
regulaarselt ning laste ülalpidamiseks ettenähtud raha antakse teisele vanemale, mitte lapsele endale.
3. PKS § 101 lg 1 kohaselt igakuine elatis ühele lapsele ei või olla väiksem kui pool Vabariigi
Valitsuse kehtestatud kuupalga alammäärast kuus. 2015.a kehtinud kuupalga alammäära 390 € järgi
oli minimaalne elatis 195 € kuus, alates 01.01.2016 kehtiva töötasu alammäära 430 € järgi on praegu
kehtiv elatise miinimummäär 215 € kuus.
PKS § 102 lg 2 järgi ei vabane vanem oma alaealise lapse ülalpidamise kohustusest ka siis, kui tema
muid kohustusi ja varalist seisundit arvestades ei ole ta võimeline andma teisele isikule ülalpidamist,
kahjustamata enda tavalist ülalpidamist. Sellises olukorras olev vanem peab tema käsutada olevaid
vahendeid kasutama enda ja lapse ülalpidamiseks ühetaoliselt. Kohus võib mõjuval põhjusel siiski
vähendada elatist alla PKS § 101 lg-s 1 sätestatud määra. Mõjuvaks põhjuseks võib olla muu hulgas
vanema töövõimetus või olukord, kus vanemal on teine laps, kes elatise väljamõistmisel PKS § 101
lõikes 1 sätestatud määras osutuks varaliselt vähem kindlustatuks kui elatist saav laps.
4. V.P. (sündinud xxxxxxxxxxx) on S.F.’i ja K.P.’i tütar (tlk. 170). Asjas ei ole vaidlust, et V.P.
elab koos oma emaga, S.F.iga ning K.P. ei ole regulaarselt ja piisavalt lapsele ülalpidamist andnud,
tegelikult vähemalt 2014.a üldse mitte. Kostja ise tunnistab, et perioodil, mille eest hageja elatise
võlga nõuab, so alates jaanuarist 2015 kuni tänaseni ei ole ta elatist maksnud. Seega on hageja
õigustatud K.P.’ilt elatist nõudma.
Kostja vastuses hagiga sisuliselt nõus ei ole, sest ta on osaliselt amputeeritud jalgade tõttu 80%
ulatuses töövõimetu, sissekirjutus puudub ja seetõttu ka igasugune sissetulek. Kostja viibib kuni
juunikuuni 2016 vanglas. Kostja möönab, et pensioni saamisel võiks jooksva elatise jõukohane
summa olla 28 eurot kuus. Hageja vaatamata kostja tervislikule seisundile nõuet ei vähenda, jääb
esitatud nõude juurde.
5. Kohus tuvastas, et hagejat kasvatav vanem on töötu ja peamiseks sissetulekuks on olnud
peretoetus, töötutoetus ja elukohajärgselt kohalikult omavalitsuselt toimetulekutoetus (tlk. 211-
221), kostja on 80%, so suures ulatuses töövõimetu, käesoleval ajal viibib vanglas ja mingit
sissetulekut ei oma (tlk. 189, 225). Riigikohus on aga samas leidnud, et vanemal on lapse
ülalpidamise kohustusest tulenevalt kohustus teenida sissetulekut ning ta ei vabane lapse
ülalpidamise kohustusest üksnes selle tõttu, et tal ei ole sissetulekut või et tema sissetulek on liiga

                                                                                                     3
                                                                                          2-16-100002
väike. See tähendab, et vanema osa arvestamisel lapsele elatise andmisel tuleb muu hulgas hinnata
selle vanema võimalusi sissetulekut saada, mitte aga vähendada tema osa selle tõttu, et tal ei ole
sissetulekut või et see on liiga väike (vt ka Riigikohtu 16. jaanuari 2013. a otsus tsiviilasjas nr 3-2-
1-160-12, p 17; 24. oktoobri 2012. a otsus tsiviilasjas nr 3-2-1-118-12, p 15). Elatise saab
kehtestatud miinimummäärast väiksemas suuruses välja mõista üksnes siis, kui lisaks vanema
töövõime kaotusele ei ole tal ka enda tegeliku varalise seisundi tõttu võimalik elatist
miinimummääras maksta (vt nt Riigikohtu 11. aprilli 2008. a otsus tsiviilasja nr 3-2-1-14-08, p 11).
Eeltoodust tulenevalt tuleb ka alla minimaalmäära nõutava elatise nõude lahendamiseks kohtul
hinnata lapse tegelikke vajadusi ja mõlema vanema varanduslikku seisundit ja võimalusi
sissetulekut saada. Vaatamata kohtu selgitustele hageja vajadusi ja last kasvatava vanema varalist
seisundi kohta andmeid ei ole esitatud. Rahvastikuregistrist nähtuvalt on S.F.i ülalpidamisel kolm
alaealist last, ta ei tööta ja saab toimetulekutoetust.
6. Last kasvatav vanem S.F. vaatamata kohtu selgitustele 14.04.2016 (tlk. 197) enda varalise
seisundi ja lapse vajaduste kohta midagi ei teatanud, kuid hageja esindaja esitatud kontode
andmetest nähtuvalt hagi esitamise ajal veebruaris 2016 on ta töötu ja saab kohalikult omavalitsuselt
toimetulekutoetust, rahvastikuregistri andmetel kasvatab 3 alaealist last (tlk. 229).
Sotsiaalkindlustusameti 16.02.2016 tõendi (lk 189) järgi on perioodil 19.01.2016– 20.12.2017
K.P.’ile määratud 80% töövõimetus (raske puue), kuid esitatud pangakonto väljavõtte järgi (tlk.
225) igasugune sissetulek sh pension kostjal perioodil 01.01.2015 – 19.04.2016. Kinnistusraamatu,
liiklusregistrite ja muude vararegistrite andmetel K.P.ile ega S.F.’ile mingit kinnisvara, sõidukeid
ega väärtpabereid ei kuulu.
7. Kohus leiab, et kuna mõlemad lapse vanemad on äärmiselt piiratud sissetulekutega, siis lapse
eluvajaduseks, millest lähtuda elatise suuruse määramisel, tuleb lugeda minimaalsed kulud
eluasemele 100 €, toidule 100 €, riietele/jalatsitele, haridusele (lasteaed / kool) kokku 50 €, seega
mitte vähem kui 250 € kuus, mis vastab ligi 60 %-le kehtivast miinimumpalgast (430€) ja 55%-le
alates 2017 kehtivast miinimumpalgast (470 €). PKS § 116 lg-st 1 tulenevalt on ühise
hooldusõigusega vanematel lapse suhtes võrdsed õigused ja kohustused, mistõttu on kumbki vanem
kohustatud V. ülalpidamisse panustama keskmiselt 125 € kuus. Hageja nõuab kostjalt elatise
väljamõistmist kehtestatud elatise miinimumi ulatuses. Praegu kehtiva alampalga 430 € järgi on
hetkel elatise miinimum ühe lapse kohta kuus 215 €, pool sellest on 107,50 €.
8. Tõenditest nähtuvalt on K.P.’il rahalised sissetulekud alates 01.01.2015 elatise nõudmise
perioodil puudunud. Kohus jätab sissetulekute suuruse võrdlemisel arvestamata S.F.ile makstud
peretoetused ja toimetulekutoetuse, sest toetuste maksmisel on leibkonda arvestatud ka teised
lapsed. Kostjal on võimalik kriminaalhooldajate ja sotsiaalhoolekande abiga saada
rehabilitatsiooniprogrammide abiga endale elukoht, sissekirjutus ning hakata saama pensionit ning
sotisaaltoetusi, vajadusel toimetulekutoetust. Kohtu hinnangul, arvestades kostjalt siiski osalist
töövõime säilimist, võimalust vanglast vabanemisel tööd leida ja toetusi taotleda, ei ole põhjendatud
jätta kostja ainsat alaealist last täielikult ilma isapoolse ülalpidamiseta.
Eeltoodu alusel kohus leiab, et kostjalt on põhjendatud alates hagi esitamisest välja mõista elatis
pooles ulatuses kehtestatud elatise miinimumist, mis moodustab ¼ kehtivast miinimumpalgast.
Vastavalt kehtestatud alampalga määrale tuleb kostjal alates 01.01.2016 tasuda elatist ühes kuus
107,50 €. Kohtuotsuse tegemise seisuga on seega elatis muutunud sissenõutavaks summas 462,40
€. Elatisabi ei ole hageja kohtumenetluse ajal saanud.
9. Elatise võlgnevus. Kohus leiab, et kummagi vanema varanduslikku seisundit, sh 2015.a alguses
tekkinud kostja tervisega seotud asjaolusid ja sellest tulenevalt sissetuleku täielikku puudumist
arvestades ei ole kostjalt tagasiulatuvalt ühe aasta eest enne hagi esitamist elatise väljamõistmine
mõistlik suuremas ulatuses kui 10 % 2015.a kehtinud miinimumpalgast (390 € kuus), so 39 € kuus,
kokku 468 eurot aastas ja ülejäänud summas tuleb jätta võla nõue rahuldamata.
Riigikohus on selgitanud, et elatise suuruse määramisel tuleb muuhulgas arvestada asjaoluga, et
vanem oleks suuteline kohtuotsust täitma. Perekonnaseaduse mõtte kohaselt on vanem kohustatud
                                                                                              4
                                                                                          2-16-100002
hankima endale sissetuleku, mis lisaks tema enda vajadustele tagaks ka laste vajaduste rahuldamise,
kuid see ei tähenda, et elatise suuruse määramisel ei tuleks arvestada elatist maksma kohustatud
vanema objektiivset varalist seisundit. Vanem on kohustatud tegema lapse ülalpidamiseks vajalike
vahendite saamiseks kõik endast oleneva, kuid väljamõistetud elatis ei või olla elatist maksma
kohustatud vanemale ebamõistlikult koormav ega panna vanemat olukorda, kus tal ei ole võimalik
säilitada enda minimaalselt vajalikku elustandardit ega tulla ise toime ilma riigi abita (Riigikohtu
07.12.2009 lahend nr 3-2-1-127-09).
Kohtu hinnangul ei oma võla nõude alusena tähtsust hageja väide, et kostja oleks saanud elatist
maksta enne töövõimetuks jäämist, 2014. aastal ja et järelikult tuleb tal elatist maksta seaduses
ettenähtud määras ka hiljem, 2015 aasta eest (tlk. 18). Hagiavaldusele lisatud tõendite,
pangakontode väljavõtete järgi ei tasunud kostja lapsele regulaarset ja nõuetekohaset elatist juba
2012.a ning hageja esindaja oleks saanud esitada elatise hagi ka varem, sh 2014.a eest, kuid ei
teinud seda. Perekonnaseadus § 108 ei näe ette elatise hüvitise nõuet varasema kui aasta eest enne
hagi esitamist ja antud juhul langeb tagasiulatuva elatise periood paraku kokku kostja tervise järsu
halvenemisega (jalgade osalise amputeerimisega jaanuaris 2015), mistõttu puudus kostjal võimalus
sel ajal sissetulekut saada ja elatist maksta. Samas ei ole kostja toonud esile asjaolusid, et on teinud
endast oleneva, et saada riigilt või kohalikult omavalitsuselt tema olukorras ettenähtud tuge (ei ole
põhjendanud, miks puudub sisekirjutus ja miks seda ei ole võimalik saada), lisaks on kostja oma
õigusvastase käitumise tõttu sattunud kinnipidamisasutusse, millega on ise võtnud endalt võiamluse
vabaduses tööd ja sissetulekut leida. Kostja alaealine laps ei pea vanema valikute pärast jääma
täielikult ilma ülalpidamiseta, arvestades, et kostjal on võimalik vanglast vabanedes osalise
koormusega tööd ja toetada mingilgi määral lapse ülalpidamist, sh tasuda võlga. Tähtsust asjas ei
oma kostja poolt esitatud tõendid täitemenetlust kohta, kuivõrd elatise sissenõuded on eelistatud
muudele võlanõuetele Täitemenetluse sedustiku § 132 järgi.
10. Tsiviilkohtumenetluse seadustiku (TsMS) § 173 lg 1 kohaselt kohus määrab otsuses
menetluskulude jaotuse menetlusosaliste vahel.
TsMS § 163 lg 1 kohaselt hagi osalise rahuldamise korral kannavad pooled menetluskulud võrdsetes
osades, kui kohus ei jaota menetluskulusid võrdeliselt hagi rahuldamise ulatusega või ei jäta
menetluskulusid täielikult või osaliselt poolte endi kanda. Võttes arvesse, et hageja on kostja
alaealine tütar, peab kohus õigeks jätta menetluskulud iga menetlusosalise enda kanda. Seetõttu
kohus hüvitatavate menetluskulude suurust kindlaks ei määra.


/Allkirjastatud digitaalselt/
Rein Pokk
Kohtunik




                                                                                                      5
