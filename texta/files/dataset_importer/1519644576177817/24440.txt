                            KOHTUOTSUS
                               EESTI VABARIIGI NIMEL
                                    Tagaseljaotsus

Kohus                         Harju Maakohus
Kohtunik                      Liili Lauri
Otsuse tegemise aeg ja koht   04.02.2016, Tallinn, Kentmanni kohtumaja
Tsiviilasja number            2-15-13193
Tsiviilasi                    Xxxhagi XxxOÜ vastu töölepingulise suhte tunnustamiseks,
                              töölepingu lõpetamiseks ja töötasu saamiseks
Tsiviilasja hind              369,57 eurot
Menetlusosalised ja nende     Hageja Xxx(isikukood xxx, elukoht xxx), lepinguline esindaja
                              Janno Perv (OÜ Consigliori, Kiisa 8, 11313 Tallinn,   e-post
esindajad                     oy.consigliori@eesti.ee)
                              Kostja XxxOÜ (registrikood xxx, asukoht xxx);
                              Kostja seaduslik esindaja Xxx

Istungi toimumise aeg         26.01.2016.a.

Istungil osalenud isikud      Hageja lepinguline esindaja Janno Perv
Resolutsioon                  1. Rahuldada hagi tagaseljaotsusega.
                              2. Tuvastada, et Xxxkui töötaja ja XxxOÜ kui tööandja vahel
                              oli ajavahemikul 01 juuli 2015 – 13 august 2015 töölepinguline
                              suhe.
                              3. Välja mõista kostjalt XxxOÜ hageja Xxxkasuks töötasu
                              2015 juulikuu eest summas 126,21 eurot ja 2015 augustikuu
                              eest summas 243,36 eurot, kokku 369,57 eurot.
                              4. Menetluskulud jätta kostja XxxOÜ kanda.
                              5. Välja mõista kostjalt XxxOÜ            hageja   Xxxkasuks
                              menetluskulu summas 398,40 eurot.
                              6. Hüvitamisele kuuluvatelt menetluskuludelt tuleb kostjal
                              XxxOÜ tasuda hageja Xxxkasuks menetluskulude suurust
                              kindlaks tegeva lahendi jõustumisest alates kuni täitmiseni
                              viivist võlaõigusseaduse § 113 lõike 1 teises lauses ettenähtud
                              ulatuses.
                              7. Tagaseljaotsus on tagatiseta viivitamata täidetav (TsMS §
                              468 lg 1 p 2).
Edasikaebamise kord           Hageja võib esitada kohtuotsusele apellatsioonkaebuse
                              Tallinna Ringkonnakohtule 30 päeva jooksul alates otsuse
                              apellandile kättetoimetamisest, kuid mitte hiljem kui viie kuu
                              möödumisel esimese astme kohtu otsuse avalikult
                              teatavakstegemisest. Apellatsioonkaebus võidakse lahendada
                                ringkonnakohtus kirjalikus menetluses, kui kaebuse esitaja ei
                                taotle selle lahendamist istungil.

                                Kostja võib esitada tagaseljaotsuse peale kaja, kui tema
                                tegevusetus, mis oli tagaseljaotsuse tegemise aluseks, oli
                                tingitud mõjuvast põhjusest. Kaja võib esitada tagaseljaotsuse
                                kättetoimetamisest alates 30 päeva jooksul. Kajale tuleb lisada
                                kõik asja ettevalmistamise lõpuleviimiseks vajalik. Kui
                                tagaseljaotsus toimetatakse kätte avalikult, võib kaja esitada 30
                                päeva jooksul alates päevast, kui kostja sai tagaseljaotsusest
                                või selle täitmiseks algatatud täitemenetlusest teada.

                                Kajalt tuleb tasuda kautsjonina summa, mis vastab riigilõivule
                                poolelt hagihinnalt, kuid mitte vähem kui 100 eurot ja mitte
                                rohkem kui 1500 eurot. Kautsjon tuleb tasuda
                                Rahandusministeeriumi              arveldusarvele           nr
                                EE062200221059223099 Swedbankis, arveldusarvele nr
                                EE571010220229377229 SEB Pangas, arveldusarvele nr
                                EE513300333522160001 Danske Bank AS Eesti filiaalis või
                                arveldusarvele nr EE221700017003510302 Nordea Bank
                                Finland PLC Eesti filiaalis. Maksekorralduse selgituse reale
                                tuleb märkida selgelt ja arusaadavalt: Harju Maakohtu
                                Kentmanni kohtumaja, tsiviilasja number, milles kautsjoni
                                tasutakse ja isiku nimi, kelle eest kautsjon tasuti.
                                Maksedokument         kautsjoni     tasumise     kohta     või
                                maksedokumendil olevad kõik andmed selle elektrooniliseks
                                kontrollimiseks tuleb esitada kohtule.

                                Seaduses sätestatud alustel võib menetlusosaline taotleda
                                riigipoolset menetlusabi menetluskulude kandmiseks. Seaduses
                                sätestatud tähtaja järgimiseks peab menetlusabi taotleja tegema
                                tähtaja kestel ka menetlustoimingu, mille tegemiseks ta
                                menetlusabi taotleb, eelkõige esitama kaebuse. Kaebuse
                                põhjendamiseks või riigilõivu tasumiseks või kaebuses esineva
                                sellise puuduse kõrvaldamiseks, mis on seotud menetlusabi
                                taotlemisega, annab kohus mõistliku tähtaja pärast menetlusabi
                                andmise taotluse lahendamist, kui nimetatud taotlus ei olnud
                                esitatud põhjendamatult või tähtaja pikendamise eesmärgil. See
                                ei välista menetlustähtaja ennistamist.


/allkirjastatud digitaalselt/
Liili Lauri
Kohtunik




                                                                                                2
