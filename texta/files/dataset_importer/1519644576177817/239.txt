                                                                            2-16-123202




                         KOHTUMÄÄRUS
Kohus                           Harju Maakohus

Kohtunik                        Viktor Brügel

Määruse tegemise aeg ja koht    22. detsember 2016. a, Tallinn, Kentmanni kohtumaja

Tsiviilasja number              2-16-123202

Tsiviilasi                      Osaühing XXXX         hagi   XXXX     vastu    võlgnevuse
                                väljamõistmiseks
Menetlusosalised ja nende       Hageja: Osaühing XXXX(registrikood XXXX, asukoht
esindajad                       XXXX);
                                Hageja lepinguline esindaja: Kädi Sacik-Korn (e-post
                                kadi@europark.ee);
                                Kostja: XXXX(isikukood XXXX, elukoht XXXX).
Menetlustoiming                 Maksekäsu      kiirmenetluses    esitatud     kompromissi
                                kinnitamine, kirjalik menetlus

RESOLUTSIOON
1. Võtta maksekäsu kiirmenetluses esitatud kompromissleping hagimenetlusse.
2. Kinnitada Osaühing XXXX(hageja) ja XXXX(kostja) vahel sõlmitud kompromiss
   alljärgnevas:
   2.1. kostja kohustub hagejale tasuma võlgnevuse summas 992,50 eurot (võlgnevus)
       alljärgneva maksegraafiku alusel:
        makse kuupäev:               makse suurus:
        1) 10.01.2017               50 eurot;
        2) 10.02.2017               50 eurot
        3) 10.03.2017               50 eurot;
        4) 10.04.2017               50 eurot;
        5) 10.05.2017               50 eurot;
        6) 10.07.2017               50 eurot;
        7) 10.08.2017               50 eurot
        8) 10.09.2017               50 eurot
        9) 10.10.2017               50 eurot
        10) 10.11.2017              50 eurot
        11) 11.12.2017              50 eurot
        12) 10.01.2018              50 eurot
        13) 12.02.2018              50 eurot
        14) 12.03.2018              50 eurot
                                        1
                                                                                2-16-123202

        15)   10.04.2018                 50 eurot
        16)   10.05.2018                 50 eurot
        17)   11.06.2018                 50 eurot
        18)   10.07.2018                 50 eurot
        19)   10.08.2018                 50 eurot
        20)   10.09.2018                 42,50 eurot


    2.2. punktis 2.1 väljatoodud igakuine osamakse tuleb tähtaegselt tasuda hageja OÜ
        XXXX arvelduskontole nr EEXXXXXXXXXXX AS-is Swedbank selgitusega
        „Võlgnevuse likvideerimine (XXXX);
    2.3. kui kostja hilineb osamakse tasumisega kolmel järjestikusel kuul, on hagejal õigus
        nõuda kostjalt kogu võlgnevuse jäägi tasumist korraga.
 3. Lõpetada seoses kompromissi kinnitamisega tsiviilasjas nr 2-16-123202 menetlus.
 4. Tagastada hagejale pool tema poolt maksekäsu kiirmenetluse avalduse esitamisel
    tasutud riigilõivust, st 22,50 eurot ning kanda see hageja OÜ XXXX arvelduskontole nr
    EEXXXXXXXXXXXXXXAS-is Swedbank selgitusega “riigilõivu tagastamine
    tsiviilasjas nr 2-16-123202 (sõiduk XXXX)”.
 5. Toimetada käesoleva kohtumääruse ärakiri menetlusosalistele kätte.



Edasikaebamise kord

Määruse peale ei saa esitada määruskaebust, pooled on loobunud edasikaebeõigusest.

Asjaolud

Osaühing XXXX esitas 07.10.2016 Pärnu Maakohtule maksekäsu kiirmenetluse avalduse
võlgniku XXXX vastu võlgnevuse summas 970 eurot ning menetluskulude väljamõistmiseks.
Kohus tegi 18.10.2016 võlgnikule makseettepaneku. Pooled esitasid 16.12.2016 Pärnu
Maakohtule nende vahel sõlmitud kompromisslepingu. Seoses kompromisslepingu esitamisega
lõpetas kohus 19.12.2016 määrusega maksekäsu kiirmenetluse ja andis nõude üle Harju
Maakohtule menetluse jätkamiseks hagimenetluses.

Kohtumääruse põhjendused

Tsiviilkohtumenetluse seadustik (TsMS) § 486 lg 1 p 3 kohaselt makseettepaneku koostanud
kohus jätkab asja menetlemist hagimenetluses või annab asja hagimenetluses menetlemiseks
üle maksekäsu kiirmenetluse avalduses nimetatud kohtule või poolte ühises taotluses
nimetatud kohtule, kui avaldaja ja võlgnik on enne maksekäsu tegemist esitanud kohtule
kirjaliku kompromissilepingu. TsMS § 486 lg 4 kohaselt menetleb kohus kompromissilepingut
käesoleva seadustiku §-des 430 ja 431 sätestatu kohaselt.

TsMS § 428 lg 1 p 4 kohaselt lõpetab kohus menetluse otsust tegemata, kui pooled on sõlminud
kompromissi ja kohus kinnitab selle. TsMS § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses
märgitakse kompromissi tingimused. TsMS § 430 lg 3 kohaselt kohus ei kinnita kompromissi,
kui see on vastuolus heade kommete või seadusega või rikub olulist avalikku huvi või kui

                                             2
                                                                                    2-16-123202

kompromissi ei ole võimalik täita. Tulenevalt TsMS § 430 lg-st 7 võib kompromiss olla
tingimuslik. Kohus asub seisukohale, et kohtule esitatud kompromiss vastab seadusest
tulenevatele nõuetele ning ei esine selle kinnitamisest keeldumise aluseid. Seega kuulub
kohtule esitatud kompromiss kinnitamisele ja menetlus asjas lõpetamisele.

Kohus selgitab menetlusosalistele, et kooskõlas TsMS § 430 lg-ga 6 asendab kokkuleppe
sõlmimine kohtu kinnitatud kompromissina kokkuleppe notariaalset tõestamist. Tulenevalt
TsMS §-st 432 ei saa hageja menetluse lõpetamise korral pöörduda uuesti kohtusse hagiga
sama kostja vastu vaidluses samal alusel sama hagieseme üle. Kompromissi saab TsMS § 430
lg 8 kohaselt tühistada ja selle tühisusele saab tugineda tsiviilseadustiku üldosa seaduses
nimetatud alustel ning kompromissist saab taganeda või selle üles öelda võlaõigusseaduses
nimetatud alustel. Kompromissi saab tühistada või selle tühisusele tugineda ning
kompromissist saab taganeda või kompromissi üles öelda üksnes kompromissi kui
täitedokumendi alusel toimuva täitemenetluse hagiga lubamatuks tunnistamise menetluses.
Kui kohus sellise hagi rahuldab, loetakse, et kompromissil ei ole täielikult või osaliselt
õiguslikke tagajärgi ja menetlus asjas, milles kompromiss sõlmiti, jätkub. Kompromissi saab
TsMS § 430 lg 9 kohaselt saab kompromissi pankrotimenetluses või täitemenetluses
tagasivõitmise korras kehtetuks tunnistada.

Kui kostja vabatahtlikult käesoleva määrusega kinnitatud kompromissi ei täida, kuulub
käesolevast jõustunud kohtumäärusest tulenev nõue täitmisele täitemenetluse seadustiku alusel
(TMS § 2 lg 1 p 1).

TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 3
kohaselt kompromissi sõlmimise korral kannavad pooled oma menetluskulud ise, kui nad ei ole
kokku leppinud teisiti.

TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või edasikaebeõigusest loobuda. Pooled on edasikaebeõigusest
loobunud.

TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled
sõlmivad kompromissi. TsMS § 150 lg 4 kohaselt tagastab riigilõivu kohus, kelle menetluses
asi viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti. Toimikust nähtuvalt on hageja maksekäsu kiirmenetluses tasunud 07.10.2016
Rahandusministeeriumi arvelduskontole riigilõivu summas 45 eurot. Kohus leiab, et hageja
taotlus poole hagiavalduse esitamisel tasutud riigilõivu tagastamiseks tuleb rahuldada ning
hagejale tuleb tagastada pool tsiviilasjas nr 2-16-12302 tasutud riigilõivust, so 22,50 eurot.
Riigilõiv tuleb vastavalt hageja taotlusele tagastada OÜ XXXX arvelduskontole nr
EEXXXXXXXXXXX AS-is Swedbank selgitusega “riigilõivu tagastamine tsiviilasjas nr 2-16-
123202 (sõiduk XXXX)”.


/allkirjastatud digitaalselt/
Viktor Brügel
kohtunik




                                                3
