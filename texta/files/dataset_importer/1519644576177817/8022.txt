                               KOHTUOTSUS
                                   Eesti Vabariigi nimel
                                       resolutiivosa

Kohus                            Harju Maakohus       Liivalaia kohtumaja

Otsuse tegemise aeg ja koht      02. septembril 2016 Tallinnas

                                 1-16-7482 (16230104122)
Kriminaalasja number

Kohtukoosseis                    kohtunik Karin Olentšenko

Kohtuistungi sekretär            Maris Karna, tõlgi Maria Azman

Kriminaalasi                     Ruslan Komarov süüdistuses KarS § 121 lg 2 p 2,3 järgi
                                 lühimenetluses (kiirmenetluses)
Prokuröri abi                    Karin Talviste

                                 Ruslan      Komarov,       isikukood:   37910255210,
                                 kodakondsuseta, emakeeleks vene keel, keskharidusega,
Süüdistatav                      elukoht: XXXX; juhutöödel, kehtivaid kriminaalakristusi
                                 ei ole
                                 kahtlustatavana kinnipeetud 01.09.2016
Kaitsja                          Ei soovinud

RESOLUTSIOON
Juhindudes KrMS § 2561, § 2565 lg 1 p 2, lg 2, § 233–238, § 175 lg 1 p 4, 9; § 179 lg 1 p 2, §
180 lg 1, 3, § 306, § 313, § 315 lg 4 kohus
                                            otsustas:

Süüdi tunnistada Ruslan Komarov KarS § 121 lg 2 p 2,3 järgi ja põhikaristuseks mõista
vangistus 6 kuud.
KrMS § 238 lg 2 kohaselt vähendada Ruslan Komarovile mõistetavat põhikaristust 1/3 võrra
ning lõplikuks põhikaristuseks mõista vangistus 4 kuud.
KarS § 68 lg 1 kohaselt arvata karistusaja hulka kahtlustatavana kinnipidamise aeg 01.-
02.09.2016, so kaks päeva, kandmisele jääks vangistus 3 kuud 18 päeva.
KarS § 74 lg 1 kohaselt vangistust täielikult ei pöörata täitmisele, kui Ruslan Komarov 18-
kuulise katseaja kestel ei pane toime uut kuritegu ja täidab KarS § 75 lg.1 sätestatud
kontrollnõudeid Tallinna vangla Ida-Harju kriminaalhooldusosakonna juhataja (Tallinn, Tartu
mnt.85) poolt määratud kriminaalhooldaja järelevalve all.
KarS § 75 lg 2 p 2 ja 8 kohaselt kohustada Ruslan Komarovi katseaja kestel mitte tarvitama
alkoholi ja osalema sotsiaalprogrammis.
KarS § 78 p 1 kohaselt katseaja alguseks on 02.09.2016.a.
Vabastada kinnipeetud Ruslan Komarov kohtusaalis.
 KrMS § 175 lg 1 p-de 9 ning § 180 lg 1 alusel välja mõista Ruslan Komarovilt riigieelarve
 tuludesse menetluskulud - sundraha 323 eurot.
 Kaitsjatasu summas 48 eurot – jätta riigi kanda KrMS § 180 lg 3 alusel.
 Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
 arveldusarvele EE351010052031000004 SEB Pank, EE502200221014193355 Swedbank,
 EE873300333499990003 Danske Bank või EE401700017002872300 Nordea Pank.
 KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
 dokumendina. Menetluskulude tasumiseks vajalik makseinfo koos viitenumbri ja selgitusega
 tehakse avalikult teatavaks kohtu kantselei kaudu ja kättesaadavaks e-toimiku süsteemi kaudu
 koos lahendiga.
 Kui rahalised nõuded ei ole täies ulatuses tähtaegselt tasutud, suunatakse nõuded
 täitemenetluse läbiviimiseks kohtutäiturile täitemenetluse seadustikus sätestatud korras ning
 süüdimõistetul tuleb kanda ka kohtuotsuse täitmisega seonduvad kulud.

 Asitõendid – salvestused CD-plaatidel – jätta kriminaaltoimiku juurde.

 Edasikaebamise kord
 Kohtuotsusele võib esitada apellatsiooni, teatades Harju Maakohtule apellatsiooniõiguse
 kasutamise soovist 7 päeva jooksul alates kohtuotsuse kuulutamisest ning esitades Tallinna
 Ringkonnakohtule apellatsiooni 15 päeva jooksul alates päevast, mil kohtumenetluse poolel
 on võimalik kohtus tutvuda kohtuotsusega ning vahistatud süüdistataval või tema kaitsjal
 kohtuotsuse koopia kätteandmisele järgnevast päevast 15 päeva jooksul. Kohtuotsuse
 resolutiivosa kuulutati 02.09.2016. Kui on esitatud apellatsiooniteade, siis kohtuotsus
 tervikuna koostatakse ja see on kohtumenetluse pooltele kohtus kättesaadav apellatsiooniteate
 esitamisest 15 päeva pärast.

Asjaolud
Ruslan Komarovi süüdistatakse selles, et 21.04.2016. a kella 22.00 paiku Tallinnas aadressil
XXXXasuvas korteris võttis ta saapa ja lõi sellega oma elukaaslasele XXXXnäkku, seejärel lõi
selle saapaga kannatanule vastu vasakut kätt, millega tekitas kannatanule füüsilist valu ja
kehavigastusi (vastavalt 21.04.2016. a isiku läbivaatuse protokollile marrastuse vasakul põsel
ja kriimustused vasakul käevarrel).
Samuti süüdistatakse Ruslan Komarovi selles, et tema isikuna, kes on varem toime pannud
kehalise väärkohtlemise, uuesti 01.09.2016. a kella 01.00 paiku Tallinnas aadressil Mahtra 7
asuvas piljardisaalis lõi oma elukaaslasele ühe korra rusikaga näkku nina piirkonda, millega
tekitas kannatanule füüsilist valu ja kehavigastusi (vastavalt 01.09.2016. a isiku läbivaatuse
protokollile nina paistetus ja hematoom ninajuurel).
Seega pani Ruslan Komarov oma tahtlike tegudega toime teise inimese tervise kahjustamise,
samuti valu tekitava kehalise väärkohtlemise, kui see on toime pandud lähisuhtes ja korduvalt
ehk KarS § 121 lg 2 p 2, 3 järgi kvalifitseeritava kuriteo.

Kohtunik
/Allkirjastatud digitaalselt/




                                                                                            2
