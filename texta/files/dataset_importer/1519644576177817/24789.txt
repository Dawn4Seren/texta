                         KOHTUOTSUS
                                EESTI VABARIIGI NIMEL

Kohus                         Harju Maakohus

Kohtukoosseis                 Kohtunik Fred Fisker

Otsuse tegemise aeg ja koht   29. jaanuar 2016.a Tallinn, Tartu mnt kohtumaja

Tsiviilasja number            2-15-19616

Tsiviilasi                    XXX, XXXhagi XXXvastu elatise nõudes

Hagihind                      3870 eurot

Menetlusosalised ja nende     Hageja I: XXX (isikukood XXX; elukoht XXX)
esindajad
                              Hageja II: XXX(isikukood XXX; elukoht XXX)
                              Hagejate seaduslik esindaja: XXX(isikukood XXX; elukoht
                              XXX; telefon XXX; e-post XXX)
                              Kostja: XXX(isikukood XXX; elukoht XXX)
Menetluse liik                Kirjalik menetlus

RESOLUTSIOON

    1. Hagi rahuldada.
    2. Välja mõista XXX´ilt elatise võlgnevus (perioodi 01.09.2015-31.12.2015 eest) XXX´i ja
       XXX´i ülalpidamiseks kokku 460,16 eurot.
    3. Mõista välja XXX´ilt elatis XXX´i kasuks igakuiselt 215,00 eurot kuus, kuid mitte
       vähem kui Vabariigi Valitsuse kehtestatud kuupalga alammääras alates 01.01.2016
       kuni XXX´i täisealiseks saamiseni 04.04.2028.
    4. Mõista välja XXX´ilt elatis XXXkasuks igakuiselt 215,00 eurot kuus, kuid mitte
       vähem kui Vabariigi Valitsuse kehtestatud kuupalga alammääras alates 01.01.2016
       kuni XXX´i täisealiseks saamiseni 18.11.2030.
    5. Menetluskulud jätta poolte endi kanda.
Edasikaebamise kord
Otsuse peale võib esitada apellatsioonkaebuse Tallinna Ringkonnakohtule 30 päeva jooksul, alates
otsuse apellandile kättetoimetamisest, kuid mitte hiljem kui viie kuu möödumisel esimese astme

                                                                                            1
kohtu otsuse avalikult teatavakstegemisest

Hageja nõuded ja põhjendused

   1. 31.12.2015 esitatud hagiavalduses paluvad hagejad välja mõista kostjalt igakuine elatis
      miinimumsummas alates 01.09.2015. Kuna kostja ei ole toetanud hagejaid rahaliselt, on
      hagejad sunnitud pöörduma kohtu poole. Hagile lisatud sünnitunnistuste järgi on XXX ja
      XXXi vanemad XXXja XXX(tl 5-6).

Kostja seisukohad

   2. Kostja oma vastuses hagile (tl 22) on nõus tasuma elatist miinimumsummas. Siiani on
      kostja tasunud lasteaiamaksud ja elatisraha vabatahtlikult.

Kohtu poolt tuvastatud asjaolud, otsuse põhjendused

   3. Kohus lahendab tsiviilasja tsiviilkohtumenetluse seadustiku (TsMS) §-de 404 lg 1 sätet
      kohaldades kirjalikus menetluses ning hageja on hagiavalduses (tl 4) kinnitanud kirjaliku
      menetlusega nõustumist.

   4. Kohus leiab, et hagi on õiguslikult põhjendatud ja kuulub rahuldamisele.

   5. Kostja ja hageja seadusliku esindaja ühised lapsed on XXX (sündinud XXX) ja
      XXX(sündinud XXX). Pooltel on laste suhtes ühine hooldusõigus. Toodud asjaolusid
      pooled ei vaidlusta.

   6. Perekonnaseaduse (PKS) § 120 lõike 4 kohaselt ühine hooldusõigus ei välista last
      kasvatava vanema õigust esitada teise vanema vastu hagi lapse ülalpidamise
      väljamõistmiseks.

   7. PKS § 96 on ülalpidamist kohustatud andma täisealised esimese ja teise astme ülenejad ja
      alanejad sugulased, PKS § 97 p 1 kohaselt on alaealine laps ülalpidamist saama õigustatud
      isikuks.

   8. PKS § 100 lg 1 sätestab, et ülalpidamist antakse üldjuhul raha perioodilise maksmisega
      (edaspidi elatis), lg 2 järgi täidab alaealise lapse vanem lapse ülalpidamise kohustust elatise
      maksmise teel eeskätt juhul, kui ta ei ela lapsega koos või kui ta ei osale lapse
      kasvatamises.

   9. Vastavalt PKS § 99 lg 1 ja lg 2, ülalpidamise ulatus määratakse kindlaks ülalpidamist
      saama õigustatud isiku vajadustest ja tema tavalisest elulaadist lähtudes. Ülalpidamise
      kindlaksmääramisel arvestatakse õigustatud isiku kõiki eluvajadusi, sealhulgas tema
      võimete ja kalduvuste kohase hariduse ja kutsealase ettevalmistusega seotud kulutusi,
      alaealise ülalpeetava puhul ka tema kasvatamise kulutusi.

   10. Tulenevalt PKS § 101 lg 1 ei või igakuine elatis ühele lapsele olla väiksem kui pool
       Vabariigi Valitsuse kehtestatud kuupalga alammäära. Vabariigi Valitsuse 28.11.2013

                                                                                                 2
   määruse nr 166 alusel on töötasu alammäär 2015. aastal 390 eurot ja 2016. aastal 430 eurot.

11. PKS § 101 lg 1 kohaselt ei või igakuine elatis ühele lapsele olla väiksem kui pool Vabariigi
    Valitsuse kehtestatud kuupalga alammäära. Nimetatud sätte kohaselt ei või 2015.a.
    alaealisele lapsele väljamõistetav elatis ühelt vanemalt olla väiksem kui 195,00 eurot ja
    2016. aastal 215,00 eurot.

12. Seadusega sätestatud minimaalmääras elatise väljamõistmine tagab alaealise ülalpidamist
    sellisel määral, mis võimaldab tal normaalselt kasvada ja areneda. Nimetatud seisukohta
    toetab Riigikohus otsuse nr 3-2-1-7-05 p-s 20 põhjendades, et seadusega ettenähtud
    minimaalne elatis on ligilähedane lapse minimaalsete vajaduste osas tegeliku statistilise
    uurimise tulemusega, ei ole ülemäära suur ja arvestab lapse huvisid saada ülalpidamist
    piisavas ulatuses ka siis, kui vanemad elavad lahus.

13. Riigikohus rõhutab otsuses nr 3-2-1-118-12, et vanemal on kohustus hankida nii enda kui
    ka oma laste vajaduste rahuldamiseks vajalikud vahendid. Piisava sissetuleku puudumisel
    tuleb leida vahendid ka muu vara arvel. Vanem ei vabane lapse ülalpidamise kohustusest
    üksnes seetõttu, et tal ei ole sissetulekut või tema sissetulek on liiga väike. Juhul kui
    vanema sissetulek ja varaline seisund ei võimalda last ülal pidada ilma vanema enda
    tavapäraste vajaduste rahuldamist kahjustamata, peab vanem oma vajadusi piirama,
    kasutades tema käsutuses olevaid vahendeid enda ja lapse ülalpidamiseks ühetaoliselt.

14. Kostja oma vastuses hagile (tl 22) on nõus tasuma elatist miinimumsummas. Kohus
    rahuldab hagi ja mõistab kostjalt välja hagejate kasuks igakuise elatise 215,00 eurot kuus.

15. Hagejad paluvad kostjalt välja mõista elatis miinimumsummas tagasiulatuvalt 2015.a.
    septembrist. Otsustamaks, kas elatis on kostjalt põhjendatud välja nõuda tagasiulatuvalt,
    nagu hageja seda teha palub, juhindub kohus PKS § 108 sätestatust, mille kohaselt võib
    õigustatud isik nõuda ülalpidamiskohustuse täitmist ja kohustuse täitmata jätmise tõttu
    tekkinud kahju hüvitamist tagasiulatuvalt kuni ühe aasta eest enne elatisehagi kohtule
    esitamist. Hagi on kohtule esitatud 31.12.2015.a. Elatis tagasiulatuvalt perioodi 01.09.2015
    kuni 31.12.2015 eest on ühele lapsele 780 eurot (4 kuud x 195 eurot).

16. Kohus on tuvastanud kostja pangakonto väljavõttest, et kostja poolt on tasutud lasteaia- ja
    elatise maksed perioodi 16.09.2015 – 12.12.2015 alljärgnevalt:

   16.09.2015 XXX VV 62,06 eur
   21.09.2015 elatusraha 200,00 eur
   15.10.2015 XXX VV 68,57 eur
   16.10.2015 elatusraha 200,00 eur
   17.10.2015 elatusraha 100,00 eur
   16.11.2015 XXX VV 82,64 eur
   16.11.2015 elatusraha 100,00 eur
   17.11.2015 elatusraha 200,00 eur
   12.12.2015 XXX VV 86,57 eur

17. Kohus arvestab elatise võlgnevuse nõudelt maha kostja poolt tasutud lasteaia- ja elatise

                                                                                            3
       maksed kokku summas 1099,84 eurot. Seega on põhjendatud kostjalt välja mõista elatise
       võlgnevus summas 460,16 eur (1560 eur (2x780) - 1099,84 = 460,16 eur).

Menetluskulude jaotus

   18. TsMS § 173 lg 1 kohaselt esitab asja menetlenud kohus menetluskulude jaotuse
       menetlusosaliste vahel kohtuotsuses või menetlust lõpetavas määruses. TsMS § 162 lg 1
       järgi hagimenetluse kannab menetluskulud pool, kelle kahjuks otsus tehti. TsMS § 162 lg 4
       kohaselt võib kohus jätta kulud täielikult või osaliselt poolte endi kanda, kui vastaspoole
       kulude väljamõistmine poolelt, kelle kahjuks otsus tehti, oleks tema suhtes äärmiselt
       ebaõiglane või ebamõistlik. Käesoleval juhul on kostja nõus igakuist elatist hagejatele
       tasuma, seega jäävad menetluskulud poolte endi kanda. RLS § 22 lg 1 p 2 kohaselt on
       elatise nõudmise hagi riigilõivuvaba.


  /allkirjastatud digitaalselt/

 Fred Fisker
 Kohtunik




                                                                                              4
