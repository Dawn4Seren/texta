                                                                                   2-15-19489




                            KOHTUMÄÄRUS
Kohus                         Viru Maakohus
Kohtunik                      Tarmo Tina
Tsiviilasja number            2-15-19489

Määruse tegemise aeg ja       10. märts 2016, Jõhvi kohtumaja
koht
Tsiviilasi                    M. K. pankrotiavaldus

Menetlusosalised ja nende     Avaldaja (võlgnik): M. K. (IK xxx elukoht xxx, e-post xxx )
esindajad                     Ajutine haldur: Tiia Kalaus (büroo asukoht: Fortuuna 1 Tartu
                              50603, tel: 50 46 694; 7 407 662, e-post: tiia.kalaus@civilex.ee)

RESOLUTSIOON
  1. Kuulutada välja M. K. (IK xxx) pankrot 10. märtsil 2016 kell 11.00.
   2. Nimetada pankrotihalduriks Tiia Kalaus (büroo asukoht: Fortuuna 1 Tartu 50603, tel:
      50 46 694; 7 407 662, e-post: tiia.kalaus@civilex.ee).
   3. Määrata võlausaldajate esimese üldkoosoleku toimumise ajaks 30. märts 2016 kell
      11.00. Üldkoosolek toimub Viru Maakohtu Jõhvi kohtumajas kohtusaalis nr 7 (Kooli
      2a Jõhvi).
   4. Võlausaldajad on kohustatud hiljemalt kahe kuu jooksul pankrotiteate väljaandes
      Ametlikud Teadaanded ilmumise päevast arvates teatama haldurile kõigist oma enne
      pankroti väljakuulutamist tekkinud nõuetest võlgniku vastu, sõltumata nõude
      tekkimise alusest ja nõude täitmise tähtpäevast.
   5. Kõik isikud, kelle valduses on võlgnikule kuuluv vara või kellel on varalisi kohustusi
      võlgniku suhtes, on kohustatud selle kohta andma teavet pankrotihaldurile.
   6. Võlgnikule võlgnetavate kohustuste täitmist võib vastu võtta üksnes pankrotihaldur.
   7. Pankrotimäärus on kehtiv ja kuulub täitmisele alates avalikult teatavaks tegemisest.
   8. Avaldada käesoleva määruse resolutiivosa väljaandes Ametlikud Teadaanded
      (pankrotiteade).
   9. Määrata ajutise halduri tasuks 471, 10 eurot (sisaldab käibemaksu).
   10. Hüvitada riigi vahenditest ajutise halduri tasu 376, 88 eurot (välja arvatud käibemaks)
       ja kanda tasu OÜ Civilex: arvelduskontole EE312200221055387366 Swedbank AS.
   11. Saata kohtumäärus võlgnikule ja pankrotihaldurile teadmiseks ning Riigi Tugiteenuste
       Keskusele pärast jõustumist halduritasu maksmiseks.




                                                                                             1
                                                                                        2-15-7380


EDASIKAEBAMISE KORD

Pankrotimääruse peale võib võlgnik esitada määruskaebuse Tartu Ringkonnakohtule Viru
Maakohtu kaudu 15 päeva jooksul pankrotiteate avaldamisest.

ASJAOLUD

1. M. K. esitas kohtule pankrotiavalduse ja avalduse kohustustest vabastamise menetluse
algatamiseks. Võlgniku vastu algatatud täitemenetlustes moodustavad nõuded kokku 3592, 99
eurot, millele lisanduvad täitemenetluse kulud summas 2823, 66 eurot. Võlgniku nimele ei ole
kinnisvara ja sõidukeid registreeritud.
2. Viru Maakohtu 04.02.2016 määrusega võeti pankrotiavaldus menetlusse ja määrati ajutiseks
halduriks Tiia Kalaus.
3. Ajutine pankrotihaldur esitas 03.03.2016 aruande. Aruande kohaselt on võlgnik arvel
Töötukassas. Kinnisvara ei ole. Maanteeameti liiklusregistri andmetel võlgniku nimele sõidukeid
registreeritud ei ole. Alates 09.10.2015 on võlgnik kantud registrisse kasutajana A. S.le (IK xxx)
kuuluvale sõidukile Vokswagen Golf (registreerimismärk xxx). Sõiduki omanik on võlgniku
abikaasa ning tuginedes registri andmetele on sõiduk abikaasa poolt omandatud abielu ajal.
Võlgnikule kuuluva vara väärtus (eelduslikult 50% vara väärtusest) võiks olla prognoositavalt kuni
500 eurot. Võlgnikul on arvelduskonto Swedbank AS’is ja AS SEB Pank, saldod 0 eurot. Eesti
Väärtpaberikeskuse andmetel ei ole võlgniku nimel avatud väärtpaberikontot. Võlgniku nimel on
avatud kohustuslik kogumispensioni konto nr 99804871789, mille saldo on 0,007 Kohustuslik
Pensionifond Danske Pension 50 osakut ja 17,640 SEB Progressiivne Pensionifond osakut.
Võlgniku vastu on algatatud 26 sundtäitmise menetlust, enamus Politsei- ja Piirivalveameti nõuete
alusel. Teadaolevaid kohustusi põhinõuete osas vähemalt 4 486 eurot, millele võivad lisanduda
kohtutäituri tasud ja kulud, mille suhtes pole täitemenetlust lõpetatud. Võlgniku maksejõuetuse
põhjuseks on talle kuhjunud võlgnevused väärteo- ja kriminaalasjadega seoses ning seega on
võlgniku süüline käitumine põhjustanud tema maksejõuetuse. Ajutine haldur on seisukohal, et
kriminaalmenetluses välja mõistetud menetluskulud on võlgniku poolt tekitatud seoses õigusvastase
käitumisega ning PankrS § 176 lg 2 kohaselt ei lõpe õigusvastaselt tahtlikult tekitatud kahju
hüvitamise kohustused ka pärast pankrotimenetluses võlgniku kohustustest vabastamise menetluse
läbiviimist. Võlgniku vara ja rahalised vahendid ei kata võlausaldaja nõudeid. Vara tagasivõitmise
aluseid tuvastatud ei ole. Võlgniku olemasolev vara ei kata pankrotimenetluse läbiviimise kulusid.
Samas on võlgnik esitanud avalduse kohustustest vabastamiseks ning Pankrs § 171 lg 11 alusel saab
välja kuulutada võlgniku pankroti.

KOHTUMÄÄRUSE PÕHJENDUSED
4. Pankrotiseaduse (PankrS) § 31 lg 1 kohaselt kuulutab kohus pankroti välja, kui võlgnik on
maksejõuetu. PankrS § 1 lg 2 kohaselt on võlgnik maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt ajutine.
PankrS § 31 lg 4 kohaselt kui pankrotiavalduse on esitanud võlgnik, siis eeldatakse, et ta on
maksejõuetu.
Ajutise halduri aruandest selgub, et võlgnikul puudub igakuine sissetulek. Pankrotivarasse arvatav
vara puudub ja mingi varaline väärtus tekib pärast ühisvara jagamist eelduslikult kuni 500 eurot.
Teadaolevaid kohustusi võlausaldajate ees on 4 486 eurot, millele võivad lisanduda kohtutäituri
tasud ja kulud. Ajutine haldur on arvamusel, et võlgnik on maksejõuetu, kuna tal puuduvad
varalised vahendid võlausaldajate nõuete rahuldamiseks. Kohus leiab, et kuna võlgniku kohustused
ületavad oluliselt võlgniku vara ning võlgnik on tunnistanud enda maksejõuetust, siis on võlgnik

                                                                                                 2
                                                                                     2-15-7380
PankrS § 1 lg 2 tulenevalt maksejõuetu ja selline seisund ei ole tema majanduslikust olukorrast
tulenevalt ajutine.
5. Ajutine haldur on seisukohal, et arvestades asjaolu, et võlgnikul on üks ülalpeetav, siis ilmselt
puudub võimalus, et võlgnik võiks teenida tulu nii suures ulatuses, et see võimaldaks veel rahaliste
vahendite arestimist pankrotivarasse. Vastavalt täitemenetluse seadustiku (TMS) § 132 lg 1 ja lg 2
on võlgnikul õigus kasutada rahalisi vahendeid vähemalt 573 €/kuus.
PankrS § 29 lg 1 kohaselt lõpetab kohus määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara pankrotimenetluse
kulude katteks ning ei ole võimalik vara tagasi võita või tagasi nõuda. PankrS § 171 lg 11 kohaselt
kui esineb PankrS § 29 lõigetes 1 ja 2 nimetatud alus menetluse raugemiseks ja võlgnik on esitanud
kohtule kohustustest vabastamise avalduse, kuulutab kohus pankroti välja, kui ei esine käesoleva
PankrS § 171 lg-s 2 sätestatud aluseid, mille esinemisel võib kohus jätta kohustustest vabastamise
menetluse algatamata.
6. Võlgnik on esitanud kohtule koos pankrotiavaldusega avalduse kohustustest vabastamise
menetluse algatamiseks kinnitusega, et ta kohustub täitma PankrS § 173 lg 1 nimetatud kohustusi.
Vara pankrotimenetluse läbiviimiseks võlgnikul puudub. Kohus leiab, et kuna võlgnik on esitanud
avalduse kohustustest vabastamise menetluse algatamiseks ja ei esine PankrS § 171 lg-s 2 sätestatud
aluseid, siis tuleb PankrS § 171 lg 11 tulenevalt võlgniku, M. K. pankrott välja kuulutada.
7. Pankroti väljakuulutamisel otsustab kohus võlausaldajate esimese üldkoosoleku toimumise aja ja
koha ning pankrotihalduri (haldur) nimetamise ning hagi tagamise abinõude kohaldamise (PankrS §
31 lg 6). Pankrotimäärus kuulub viivitamatule täitmisele. Pankrotimääruse täitmist ei saa peatada
ega ajatada, samuti ei saa muuta pankrotimääruse seaduses sätestatud täitmise viisi ja korda (PankrS
§ 33 lg 7).
Tiia Kalaus on andnud nõusoleku enda nimetamiseks M. K. pankrotihalduriks. Kohus nimetab
pankrotihalduriks Tiia Kalause, kes vastab PankrS §-s 56 sätestatud haldurile esitatavatele nõuetele.
Pankrotimääruse kohta avaldab kohus viivitamata teate väljaandes Ametlikud Teadaanded
(pankrotiteade) (PankrS § 33 lg 1).
8. Ajutine haldur palub välja mõista ajutise halduri tasu riigi vahenditest 471, 10 eurot (s.h.
käibemaks) OÜ Civilex kasuks PankrS § 23 lg 4 alusel ja kanda OÜ Civilex arvelduskontole nr
EE312200221055387366 Swedbank.
PankrS § 23 lg 1 kohaselt on ajutisel halduril õigus saada oma ülesannete täitmise eest tasu. PankrS
§ 23 lg 4 kohaselt kui võlgniku avalduse alusel alustatud menetlus lõpetatakse raugemisega
pankrotti välja kuulutamata ja võlgniku varast ei jätku vajalikeks väljamakseteks, mõistab kohus
ajutise halduri tasu ja hüvitatavad kulutused välja võlgnikult, kuid võib määrata nende hüvitamise
riigi vahenditest. Riigi vahenditest ei hüvitata ajutise halduri tasu ja kulutusi suuremas summas kui
397 eurot (sealhulgas seaduses ettenähtud maksud, välja arvatud käibemaks).
Taotluses toodud tasu suurus on põhjendatud ja jääb alla PankrS § 23 lg 4 sätestatud määra.
Kuivõrd võlgnikul puuduvad vahendid ajutise halduri tasu katteks ning menetlus tulnuks raugetada,
kuid võlgnik on esitanud kohtule kohustustest vabastamise avalduse ja halduril on õigus saada tasu
tehtud töö eest, määrab kohus halduri tasu suuruseks 471, 10 eurot (sh käibemaks). Hüvitada tasu
summas 376, 88 eurot (välja arvatud käibemaks) riigi vahenditest Kanda tasu OÜ Civilex
arvelduskontole nr EE312200221055387366 Swedbank.
Saata kohtumäärus võlgnikule ja pankrotihaldurile teadmiseks, Maanteeameti Liiklusregistrile
käsutamise keelumärke tegemiseks ning Riigi Tugiteenuste Keskusele pärast jõustumist halduritasu
maksmiseks.



                                                                                                   3
                                2-15-7380
Tarmo Tina
Kohtunik
/allkirjastatud digitaalselt/




                                       4
