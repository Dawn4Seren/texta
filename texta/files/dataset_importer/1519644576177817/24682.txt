                                   KOHTUOTSUS
                                     Eesti Vabariigi nimel



Kohtuasja number                  2-14-7899

Otsuse tegemise aeg ja koht       01.veebruar 2016. a, Jõhvi

Kohus                             Viru Maakohus

Kohtunik                          Piret Raik

Kohtuasi                          Telia Eesti AS (endise ärinimega AS Eesti Telekom)
                                  hagi O. B.i vastu võlgnevuse 307, 31 euro nõudes

Hagihind                          307, 31 eurot, lihtmenetlus

Kohtuistungi toimumise aeg        25. jaanuar 2016.a

Menetlusosalised                  Hageja:               Telia Eesti AS (endise ärinimega AS
                                                        Eesti Telekom) (RK xxx, asukoht:
                                                        Valge 16, Tallinn).

                                  Hageja lepinguline    Monika Paade (volikirja alusel; e-
                                  esindaja:             post: monika.paade@telekom.ee )


                                  Kostja:               O. B. (IK xxx, elukoht: xxx;
                                                        kontaktaadressid: xxx)



RESOLUTSIOON

1.      Rahuldada Telia Eesti AS (endine AS Eesti Telekom) hagi O. B.i vastu.

2.      Välja mõista O. B.ilt Telia Eesti AS kasuks 307 (kolmsada seitse) eurot 31 senti.

3.      Poolte menetluskulud jätta kostja O. B.i kanda.

Välja mõista O. B.ilt Telia Eesti AS kasuks viimase menetluskulude katteks 75
(seitsekümmend viis) eurot.



EDASIKAEBAMISE KORD

                                                                                              1(4)
Kohus ei anna luba edasikaebamiseks.

Ringkonnakohus võtab apellatsioonkaebuse menetlusse üksnes juhul, kui maakohtu
otsuses on antud luba edasikaebamiseks või kui maakohtu otsuse tegemisel on selgelt
ebaõigesti kohaldatud materiaalõiguse normi või on selgelt rikutud menetlusõiguse normi
või on selgelt ebaõigesti hinnatud tõendeid ja see võis oluliselt mõjutada lahendit.
Apellatsioonkaebuse võib esitada Tartu Ringkonnakohtule 30 päeva jooksul alates
kohtuotsuse kättetoimetamisest. Kohus võib asja arutada kirjalikus menetluse, kui ei
esitata taotlust kohtuistungi pidamiseks.


ASJAOLUD

1.       Hagiavalduse kohaselt sõlmisid AS EMT (AS EMT õigusjärglane AS Eesti Telekom,
AS Eesti Telekom muutis ärinime Telia Eesti AS) ja kostja O. B. 12.07.2011 liitumislepingu
nr 9178449 teenuse EMT Kodu-/Äriinternet kasutamiseks. Kostjal tekkis võlgnevus alates
aprillist 2013.a. Liitumislepingu kohaselt on hagejal õigus nõuda kostjalt võlgnevuse
sissenõudmisega kaasnenud hinnakirjajärgset sissenõudekulu kulutuste hüvitamiseks.
Kostja võlg hageja ees on 307,31 eurot, millest põhivõlg moodustab 198,20 eurot,
sissenõudmiskulu 40 eurot ja viivised 69,11 eurot.
Hageja palub kostjalt välja mõista 307,31 eurot ning menetluskulud jätta kostja kanda. Hageja
on menetluses kandnud menetluskulu kokku 75 eurot (riigilõiv).

Hageja esitas 01.09.2015 nõude täpsustuse (tl. 149 jj), mille kohaselt on kostjaga sõlmitud 24-
kuulise tähtajaga liitumisleping alates 12.07.2011 kuni 12.07.2013 paketiga Kodu/Äriinternet
pakett EMT Internett M, kusjuures sellega kaasa sai kostja tasuta seadme Huawei E173 ning
kuutasu soodustus GG6-EMT Internet arvutis (liitumise kulu+3kuud). Alates 09.08.2011 EMT
Internet M paketile soodustus lõppes. 26.06.2013 liitumisleping on lõpetatud ühepoolselt,
seoses võlgnevuse tekkimisega.
Hageja palub kostjalt välja mõista võlgnevus 307,31 eurot, millest sideteenuste võlg moodustab
44,82 eurot, käsitlustasu 153,38 eurot, lepinguline tasu (sissenõudmisekulu) 40 eurot ning
viivis 69,11 eurot. Hageja on menetluses kandnud menetluskulu kokku 75 eurot, mille
väljamõistmist taotleb hageja kostjalt.

2.     Kostja märgib kohtule saadetud kirjalikus vastuses (tl. 130-131), et ei tunnista hageja
nõuet täies ulatuses ning peab seda alusetuks. Kostja leiab, et hageja nõue on tõendamata.
Hageja esitatud arveid ei ole kostja kätte saanud. Liitumisleping on sõlmitud O. B.iga, kes
väidetavalt elab xxx. Kostja ei ole sellel aadressil kunagi elanud. Lepingus toodu väide, et on
tutvunud ja nõustunud teenuse kasutamise üldtingimustega on tühine, kuna jääb selgusetuks
konkreetselt missuguste üldtingimustega ja kes on tutvunud. Kostja ei valda eesti keelset,
mistõttu tingimustega tutvumine ei ole võimalik. Kostja palub jätta hageja nõude täies ulatuses
rahuldamata ning menetluskulud jätta hageja kanda. Sisulisi vastuväiteid kostja esitanud ei ole.

3.      Hageja esindaja märkis 25.01.2016 toimunus kohtuistungil, et jääb esitatud nõuete ja
seisukohtade juurde. Hageja esindaja palub kostjalt välja mõista sideteenuste võlg 44,82 eurot,
käsitlustasu 153,38 eurot ja lepinguline tasu (võla sissenõudmiskulu) 40 eurot ning viivis




69,11 eurot. Kokku 307,31 eurot. Lisaks riigilõiv 75 eurot (maksekäsus 45 eurot ja hagi
esitamisel 30 eurot).
Kostja O. B. kohtuistungile ei ilmunud. Kohtukutse on kostjale isiklikult kätte toimetatud (tl
196). Hageja esindaja taotles asja sisulist lahendamist (TsMS § 410).
                                                                                               2(4)
KOHTUOTSUSE PÕHJENDUSED

4. Kohus, tutvunud hagiavaldusega, kuulanud ära hageja esindaja seisukohad ning hinnanud
asja kogutud tõendeid, leiab, et hagi on põhjendatud ja kuulub rahuldamisele.

5. Poolte vahel on sõlmitud 12.07.2011 liitumisleping nr 9178449 (tl. 100-101).
Kostja vastuväite kohaselt ei ole tema kunagi elanud lepingus näidatud aadressil.
Kohus juhib tähelepanu, et kostja vastuväide märgitud elukoha suhtes ei muuda kehtetuks
osapoolte vahelist liitumislepingut ega muuda olematuks sellest tulenevaid kohustusi.
Lepingu sõlmimisel on kostja ise andnud oma kontaktandmed ning allkirjastanud lepingu,
millele vastuväiteid ei ole esitanud.
Kostja väide selles, et ei saanud üldtingimustega tutvuda ebapiisava eesti keele oskuse tõttu, on
otsitud ja paljasõnaline.
Liitumiseping on sõlmitud 12.07.2011.a ning kostja sellekohane väide neli aastat hiljem ei ole
eluliselt usutav. Lepingut sõlmides saab iga mõistlik isik aru, et lepingust tulenevad talle
kohustused, mida tuleb täita.
Hageja lõpetas lepingu 26.06.2013 ühepoolselt (tl. 152) seonduvalt võla tekkimisega.
Kostja ei ole vastuväiteid lepingu lõpetamise ja võlgnevuse tekkimise asjaolude suhtes
esitanud.
Kostja väidab, et ei ole hageja poolt saadetud arveid kätte saanud. Hageja poolt on kostjale
edastatud arved aadressile xxx (tl. 102-105). Rahvastikuregistris on viidatud aadress näidatud
kostja sideaadressina. Eeltoodust tulenevalt ei ole kostja väide selle kohta, et ei ole esitatud
arveid kätte saanud eluliselt usutav.

6. Võlaõigusseaduse (VÕS) § 8 lg 2 tulenevalt on leping lepingupooltele täitmiseks
kohustuslik.
VÕS § 76 lg 1 ja § 82 lg 1 kohaselt tuleb kohustus täita õigele isikule nõuetekohasel viisil ja
kindlaksmääratud tähtajal vastavalt lepingus või seaduses sätestatule.

Hagiavaldusest tulenevalt on kostja jätnud täitmata lepingust ja selle lahutamatuks osaks oleva
üldtingimuste p 3.2.1, 3.2.2 tulenevad kohustused, mis annab hagejale õiguse nõuda p 2.8.2,
4.1.1, 4.1.13 ja 4.1.9 kohaselt kohustuste täitmist.
Elektroonilise side seaduse § 100 lg 2 kooskõlas ütles hageja lepingu kostjaga üles.

Kostja ei ole millegagi tõendanud lepingust tulenevate kohustuste nõuetekohast täitmist hageja
ees või kohustuse puudumist.
TsMS § 230 lg 1 järgi peab hagimenetluses kumbki pool tõendama neid asjaolusid, millele
tuginevad tema nõuded ja vastuväited. Sama paragrahvi 2. lõike järgi lasub hagimenetluses
tõendite esitamise kohustus pooltel.

Eeltoodust tulenevalt on kohus seisukohal, et kostja on rikkunud lepingust tulenevaid kohustusi
VÕS § 100 mõttes, mis annab võlausaldajale (hagejale) õiguse õiguskaitsevahendite
kohaldamiseks kohustust rikkunud lepingupoole (kostja) suhtes (VÕS § 101).




7. VÕS § 101 sätestab õiguskaitsevahendid, mida võlausaldajal on õigus rakendada kohustust
rikkunud võlgniku vastu. Muuhulgas võib võlausaldaja nõuda kohustuse täitmist, samuti
nõuda viivist rahalise kohustuse täitmisega viivitamise eest (VÕS § 101 lg 1 p 1 ja 6).



                                                                                                3(4)
VÕS § 113 lg 1 kohaselt võib rahalise kohustuse täitmisega viivitamise korral võlausaldaja
nõuda võlgnikult viivist, arvates kohustuse sissenõutavaks muutumisest kuni kohase
täitmiseni. Viivise määraks loetakse VÕS § 94 sätestatud intressimäär, millele lisandub 8%
aastas. Kui lepingus on ette nähtud kõrgem intressimäär kui seadusjärgne viivisemäär,
loetakse viivisemääraks lepinguga ettenähtud määr.
Viivise rakendamise eelduseks on kohustuse täitmata jätmine kostja poolt, see tähendab, et
kui kostja tasuks makseid korrapäraselt ja tähtaegselt, ei oleks viivise arvestamine võimalik.

8. Kohus rahuldab hagi täies ulatuses, mõistab kostjalt O. B.ilt välja hageja Telia Eesti AS
kasuks 307,31 eurot, millest 44,82 eurot on sideteenuste võlg, 153,38 eurot käsitlustasu, 40
eurot lepinguline tasu (sissenõudmisekulu) ning viivis 69,11 eurot (viivise arvestus on
esitatud tl 107).

9.    Kohus lahendas asja hagi hinda arvestades lihtmenetluses (TsMS § 405).
Kohus ei anna luba kohtuotsuse edasikaebamiseks.


MENETLUSKULUDE JAOTUS

10.      TsMS § 405 lg 1 p 3 kohaselt võib hagi lahendamisel lihtmenetluses näha
menetluskulude suuruse ette juba menetlust lõpetavas kohtulahendis, võimaldades
menetlusosalistel esitada eelnevalt oma menetluskulude nimekirjad.

Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Kohus rahuldab hagi, seega menetluskulud kannab kostja.

Hageja palub kostjalt välja mõista menetluskulud.
Hageja menetluskuluks on riigilõiv 75 eurot.


/ allkirjastatud digitaalselt /


Piret Raik
Kohtunik




                                                                                                 4(4)
