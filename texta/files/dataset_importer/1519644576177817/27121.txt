                                                                                   3-15-1039




                         KOHTUMÄÄRUS
 Kohus                               Tallinna Halduskohus

 Kohtunik                            Karin Kalmiste

 Määruse tegemise aeg ja koht        05.01.2016, Tallinn

 Haldusasja number                   3-15-1039

 Haldusasi                           K.T.i kaebus Tallinna Vangla tegevusele (käekell)

 RESOLUTSIOON                            1. Tagastada kaebus.
                                         2. Saata määruse ärakiri          koos    kaebusega
                                            kaebajale.
 Edasikaebamise kord                 Määruse peale võib esitada määruskaebuse Tallinna
                                     Ringkonnakohtule Tallinna Halduskohtu kaudu 15 päeva
                                     jooksul määruse kättetoimetamisest arvates.



ASJAOLUD

1. 23.04.2015 saabus Tallinna Halduskohtule K.T.i kaebus Tallinna Vangla vastu. K.T. leiab, et
temale maksikirjaga 06.11.2014 saabunud käekella äravõtmine Tallinna Vangla ametnike poolt oli
põhjendamatu ning vale. K.T. nõuab Tallinna Vangla karistamist, käekella tagastamist ning 500
euro suuruse mittevaralise kahju hüvitamist. Kaebusele on lisatud Tallinna Vangla 09.01.2015 kiri
nr 4-1/15/1044-1; 09.02.2015 kiri nr 5-8/15/986-2 ning 01.04.2015 vaideotsus nr 5-15/15/6921-2.
2. 24.04.2015 esitas kohus Tallinna Vanglale kohtunõude ning palus selgitada, kas K.T. on
seoses käekellaga esitanud vanglale kahju hüvitamise taotluse. Tallinna Vangla vastas 30.04.2015
ning teatas, et K.T. ei ole nimetatud asjaoludega seonduvalt kahju hüvitamise taotlust esitanud.
3. 01.12.2015 määrusega tagastas Tallinna Halduskohus K.T.i kaebuse osas, milles see puudutab
hüvitamisnõuet ning Tallinna Vangla „karistamist“. Muus osas jättis kohus kaebuse ja menetlusabi
taotluse käiguta ning andis puuduste kõrvaldamiseks 15-päevase tähtaja (alates 01.12.2015
määruse resolutsiooni p-i 1 jõustumisest).
Kohus hoiatas, et kaebuse puuduste kõrvaldamata jätmisel tagastab kohus kaebuse selle esitajale.



KOHTU SEISUKOHT



                                                                                            1
                                                                                    3-15-1039


4. Tallinna Halduskohtu 01.12.2015 määruse kohaselt tuli K.T.il 15 päeva jooksul alates määruse
resolutsiooni p-i 1 jõustumisest täpsustada kaebust ning tasuda riigilõiv või esitada nõuetekohane
menetlusabi taotlus. Viidatud määruse sai K.T. kätte 03.12.2015 (väljastusteade, tl 20) ning kuna
selle peale määruskaebust ei esitatud, jõustus see 19.12.2015.
Seega pidi K.T. kaebuse puudused kõrvaldama hiljemalt 04.01.2016.
5. Nimetatud tähtpäevaks K.T. puudusi ei kõrvaldanud. Kaebus on jätkuvalt ebaselge, kaebaja
pole tasunud riigilõivu ega esitanud korrektset menetlusabi taotlust. Ka käesoleva määruse
tegemise seisuga ei ole kaebaja esitanud riigilõivu tasumist tõendavat dokumenti ega riigilõivu
tasumist kontrollida võimaldavaid andmeid. Kontrollides kohtute infosüsteemi vahendusel
riigilõivude laekumisi Rahandusministeeriumi riigilõivude ja tagatiste ettemaksukontolt, ei nähtu
kaebuselt riigilõivu tasumist. Samuti ei ole ta kohtule esitanud ühtegi muud kaebusega seotud
pöördumist.
6. Halduskohtumenetluse seadustiku (HKMS) § 121 lg 1 p 2 sätestab, et kohus tagastab kaebuse
määrusega selle esitajale, kui kaebus ei vasta käesoleva seadustiku §-de 37–39 nõuetele, kaebaja
ei ole kohtu poolt määratud tähtaja jooksul puudusi kõrvaldanud ja puudused takistavad asja
läbivaatamist. HKMS § 104 lg 2 ls 2 sätestab, et riigilõivu tasumata jätmise korral kaebus
tagastatakse või jäetakse läbi vaatamata.
7. Kaebaja ei ole kohtu poolt määratud tähtajaks kaebuse puuduseid kõrvaldanud. Tegemist on
oluliste puudustega ning need takistavad asja läbivaatamist. Eeltoodust tulenevalt leiab kohus, et
kaebus tuleb HKMS § 121 lg 1 p 2 ja § 104 lg 2 ls 2 alusel tagastada.
8. HKMS § 43 lg 2 kohaselt ei võta kaebuse tagastamine ja läbi vaatamata jätmine õigust
pöörduda uuesti kohtusse. Kaebuse tagastamisel või läbi vaatamata jätmisel loetakse, et kaebus ei
ole kohtu menetluses olnud. Kohtusse pöördumisel tuleb arvestada seaduses sätestatud korda, sh
tähtaegu.



Karin Kalmiste
kohtunik




                                                                                             2
