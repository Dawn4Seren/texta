                            KOHTUOTSUS
                                  EESTI VABARIIGI NIMEL
                                          Tagaseljaotsus

Kohus                            Harju Maakohus
Kohtunik                         Nele Seping
Otsuse tegemise aeg ja koht      10. märts 2016, Tallinn, Kentmanni kohtumaja
Tsiviilasja number               2-15-124569
Tsiviilasi                       AB „XXX“ Eesti filiaal hagi XXXvastu kahju hüvitamiseks
Tsiviilasja hind                 3013,96 eurot
Menetlusosalised ja nende        Hageja AB "XXX" Eesti filiaal (registrikood XXX, asukoht
                                 XXX),      lepinguline    esindaja Kadri   XXX     (e-post
esindajad
                                 kadriXXX1@gmail.com)
                                 Kostja XXX(isikukood XXX, muu sideaadress registris XXX,
                                 tegelik elukoht teadmata)

Asja läbivaatamine               Kirjalikus menetluses

Resolutsioon
1. Rahuldada hagi tagaseljaotsusega.
2. Välja mõista kostjalt XXXhageja AB "XXX" Eesti filiaal kasuks kahju 2744,59 eurot,
seisuga 04.02.2016 viivis 48,43 eurot.
3. Välja mõista kostjalt XXXhageja AB "XXX" Eesti filiaal kasuks alates 05.02.2016 viivis
VÕS § 113 lg 1 teises lauses sätestatud määras kahjult kuni kahju täieliku tasumiseni.
4. Menetluskulud jätta kostja XXXkanda.
5. Välja mõista kostjalt XXXhageja AB "XXX" Eesti filiaal kasuks menetluskulud summas 480
eurot (sh riigilõiv 300 eurot ja õigusabikulud 180 eurot).
6. Hüvitamisele kuuluvatelt menetluskuludelt tuleb kostjal XXXtasuda hageja AB "XXX" Eesti
filiaal kasuks menetluskulude suurust kindlaks tegeva lahendi jõustumisest alates kuni
täitmiseni viivist võlaõigusseaduse § 113 lõike 1 teises lauses ettenähtud ulatuses.
7. Tagaseljaotsus on tagatiseta viivitamata täidetav (TsMS § 468 lg 1 p 2).
Asjaolud
Nõude aluseks on 28.08.2015 Tallinnas, Võidu tn ja Kagu tn ristmikul toimunud liiklusõnnetus,
kus sõiduk Hinda Civic, mida juhtis kostja, sõitis tagant otsa ees peatunud sõidukile BMW 530I.
Kostja tunnistas ennast süüdi liiklusõnnetuse põhjustamises. Kostjal puudus mootorsõiduki
juhtimisõigus. Liiklusõnnetuse tagajärjel sai kahjustada sõiduk BMW, millise remondi hüvitas
hageja summas 2627,62 eurot käibemaksuta, millele lisandub kahjukäsitlustasu 91,97 eurot ja
kohtuvälise sissenõude kulu 25 eurot ning viivis. Hagejal on kostja vastu tagasinõue tulenevalt
LKindlS § 53 lg 2 p 3.
Edasikaebamise kord
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kaja võib esitada tagaseljaotsuse
kättetoimetamisest alates 30 päeva jooksul. Kajale tuleb lisada kõik asja ettevalmistamise
lõpuleviimiseks vajalik. Kui tagaseljaotsus toimetatakse kätte avalikult, võib kaja esitada 30
päeva jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada.
Kajalt tuleb tasuda kautsjonina summa, mis vastab riigilõivule poolelt hagihinnalt, kuid mitte
vähem kui 100 eurot ja mitte rohkem kui 1500 eurot. Kautsjon tuleb tasuda
Rahandusministeeriumi arveldusarvele nr EE062200221059223099 Swedbankis, arveldusarvele
nr EE571010220229377229 SEB Pangas, arveldusarvele nr EE513300333522160001 Danske
Bank AS Eesti filiaalis või arveldusarvele nr EE221700017003510302 Nordea Bank Finland
PLC Eesti filiaalis. Maksekorralduse selgituse reale tuleb märkida selgelt ja arusaadavalt: Harju
Maakohtu Kentmanni kohtumaja, tsiviilasja number, milles kautsjoni tasutakse ja isiku nimi,
kelle eest kautsjon tasuti. Maksedokument kautsjoni tasumise kohta või maksedokumendil
olevad kõik andmed selle elektrooniliseks kontrollimiseks tuleb esitada kohtule.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

/allkirjastatud digitaalselt/
Nele Seping
Kohtunik




                                                                                                2
