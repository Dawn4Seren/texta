                                                                   Tsiviilasi nr 2-14-51080




                                KOHTUMÄÄRUS

Kohus                              Pärnu Maakohus
Kohtunik                           Ivika Sillaots
Kohtujurist                        Ave Inno
Määruse tegemise aeg ja koht       30. märts 2016 Pärnu

Tsiviilasja number                 2-14-51080

Tsiviilasi                         OÜ Barbados Invest hagi Farwelli Kaubanduse
                                   Osaühingu ja OÜ Kurator vastu vara arestist
                                   vabastamiseks täiteasjas 175/2013/3110
Menetlustoiming                    Hagi läbi vaatamata jätmine

Menetlusosalised ja nende          Hageja: OÜ Barbados Invest, registrikood 11531338, asuk.
esindajad                          Telliskivi 26-14, 10611 Tallinn, seaduslik esindaja juhatuse
                                   liige Raivo Reimund, e-post: raivo.reimundd@gmail.com
                                   Kostja 1: Farwelli Kaubanduse Osaühing, registrikood
                                   10067755, asuk. Kanali tee 4, 10112 Tallinn, lepinguline
                                   esindaja advokaat Risto Sidok, e-post: r.sidok@phlaw.ee
                                   Kostja 2: OÜ Kurator, registrikood 12458031, asuk. Mõisa
                                   3-33, 21006 Narva linn, seaduslik esindaja juhatuse liige
                                   Ando Seenemaa, e-post: qsyseesti@gmail.com
RESOLUTSIOON

1. Jätta OÜ Barbados Invest hagi Farwelli Kaubanduse Osaühingu ja OÜ Kurator vastu
vara arestist vabastamiseks läbi vaatamata.
2. Saata käesolev määrus hagejale ja kostjatele.

Menetluskulude jaotus
Jätta menetluskulud hageja kanda.
Välja mõista OÜ-lt Barbados Invest menetluskulud summas 572 (viissada seitsekümmend kaks)
eurot Farwelli Kaubanduse Osaühingu kasuks.
Edasikaebamise kord

Hageja võib taotleda 14 päeva jooksul , alates hagi läbi vaatamata jätmise määruse talle
kättetoimetamisest, et Pärnu Maakohus asja menetluse täielikult v. osaliselt taastaks, kui ta
põhistab kohtule , et tal oli istungile ilmumata jätmiseks mõjuv põhjus ja ta ei saanud sellest
õigeaegselt kohtule teatada. Kui hagi läbivaatamata jätmise määrus tuleb kätte toimetada
väljaspool Eesti Vabariiki v. avaliku teatavakstegemisega , võib menetluse taastamist taotleda
                                                                        Tsiviilasi nr 2-14-51080

määruse kättetoimetamisest alates 28 päeva jooksul.
Menetluskulude kindlaksmääramise peale võib menetluskulude hüvitamiseks õigustatud esitada
määruskaebuse Tallinna Ringkonnakohtule Pärnu Maakohtu kaudu 15 päeva jooksul määruse
kättetoimetamisest, kui vaidlustatav menetluskulude summa ületab 200 eurot.

 Kohtumääruse asjaolud ja põhjendused
 Pärnu Maakohtu menetluses on OÜ Barbados Invest hagi Farwelli Kaubanduse Osaühingu ja OÜ
 Kurator vastu vara arestist vabastamiseks täiteasjas 175/2013/3110. Kohtutäitur vallasvara
 arestimise aktiga 04.03.2014.a. on antud täiteasjas arestinud vallasvara , mille arestist vabastamist
 hageja taotleb. 28.03.2016. a oli Pärnu Maakohtus määratud kohtuistung. Hageja seaduslik
 esindaja kohtuistungile ei ilmunud, kuigi oli kohtukutse kätte saanud isiklikult 15.03.2016. a.
 28.03.2016 toimunud kohtuistungil taotles kostja 1 Farwelli Kaubanduse Osaühing jätta hagi läbi
 vaatamata TsMS § 409 lg 1 p 1 alusel.
 Vastavalt TsMS § 409 lg 1 kui hageja ei ilmu kohtuistungile, muu hulgas eelistungile, siis kohus
 kohale ilmunud kostja taotlusel jätab hagi läbi vaatamata. Hageja esindaja on isiklikult kohtukutse
 kätte saanud, eelistungile ta ei ilmunud, ka ei ole ta kohtule teatanud ilmumata jätmisest.
  Eeltoodu alusel ning juhindudes TsMS § 409 lg 1 p 1 jätab kohus käesoleva määrusega hagi läbi
 vaatamata. Kui kohus jätab hagi läbi vaatamata, loetakse, et hagi ei ole kohtu menetluses olnud
 (TsMS § 426 lg 1).

 Vastavalt TsMS § 168 lg 2 tuleb kõik menetluskulud jätta hageja kanda. Kostja 1 Farwelli
 Kaubanduse Osaühing on esitanud kohtule menetluskulude nimekirjad, millede kohaselt on kostja
 1 kandnud menetluskulusid kokku 6,0 tunni ulatuses tunnitasuga 110 eurot (ilma käibemaksuta),
 kokku summas 660 eurot. Lisaks on kostja 1 kandnud kantseleikulusid summas 25.09 eurot.
 Kokku moodustavad kostja 1 menetluskulud 685,09 eurot. Menetluskulude nimekirjadele on
 lisatud Advokaadibüroo Pohla & Hallmägi OÜ arved. Kostja 2 ei ole esitanud menetluskulude
 nimekirja.

 Kohus ei loe põhjendatud ja vajalikuks kuluks kostja 1 poolt 28.03.2016 menetluskulude
 nimekirja koostamise ajakulu 0,8 tunni ulatuses. Menetluskulude nimekirja koostamine ja selle
 kohtule esitamine on menetlusosalise kohustus selleks, et menetlusosaline saaks oma
 menetluskulud hüvitatud. Kuna menetluskulude nimekirja koostamine ei nõua õigusalaseid
 eriteadmisi ja selle saab kohtule esitada menetlusosaline ka ise ilma lepingulise esindajata, ei ole
 tegemist põhjendatud ja vajalike kuludega TsMS § 175 lg 1 mõttes. Sellisele seisukohale on
 jõudnud ka Riigikohus oma lahendis nr 3-2-1-77-14 p 12. Eeltoodu alusel kohus vähendab kostja
 1 õigusabile kulunud aega 0,8 tunni võrra summas 88 eurot.

Kohus märgib, et kindlasti ei kuulu õigusabikulude kindlaksmääramisel hagejalt kostja 1 kasuks
väljamõistmisele kostja 1 kantseleikulud summas 25,09 eurot. Seda on leidnud ka Riigikohus
oma lahendis 3-2-1-18-11 p 25, mille kohaselt kantselei kulusid õigusabikulude hulka arvestada
ei saa.

 Lähtudes eeltoodust on kostja 1 lepingulise esindaja kulud põhjendatud ja vajalikud summas 572
 eurot, arvesse võttes menetlusele kulunud aega ja kostja 1 poolt tehtud toiminguid. Nimetatud
 kostja 1 lepingulise esindaja kulu kuulub vastavalt menetluskulude jaotusele hagejalt
 väljamõistmisele kostja 1 kasuks.
 /allkirjastatud digitaalselt/
Ivika Sillaots
Kohtunik
