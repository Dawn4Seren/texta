                           KOHTUOTSUS
                                EESTI VABARIIGI NIMEL
                                      OSAOTSUS




Kohus                           Pärnu Maakohus

Kohtu koosseis                  Kohtunik Anne Randjärv
                                Istungisekretär Elen Rasmussen
Otsuse kuulutamise aeg ja       10.06.2016 Raplas kohtukantselei kaudu
koht

Tsiviilasja number              2-15-9111
Hagi ese                        Elatise nõue

Hagi hind                       1935 euro

Menetlusosalised                Hageja: K K xxxxxxxxxxx elukoht: xxxxxx xxxxxxxx xxx x-x
                                Hageja seaduslik esindaja: S V xxxxxxxxxxx elukoht: xxxxxx
                                xxxxxxxx xxx x-x
                                Lepinguline esindaja: vandeadvokaat Merilin Valdmaa
                                e-post: merilin@apilv.ee
                                Kostja: D K xxxxxxxxxxx elukoht: xxxxx xxxxxxxx xxxxxx
                                xxxxx xxxxxxxxxxxxxxx xx
                                Lepinguline esindaja: Brigitta Mõttus
                                e-post: brigitta@advokaadid.ee
Kohtuistungi toimumise aeg      30.05.2016


RESOLUTSIOON
Välja mõista D K igakuine elatis K K (sünd xx.xx.xxxx) ülalpidamiseks summas, mis vastab ½
Vabariigi Valitsuse kehtestatud kuupalga alammäärale (16.06.2015 195 eurot, alates 01.01.2016
215 eurot) alates elatishagi esitamisest 16.06.2015 kuni K K täisealisuseni või kui K K täisealiseks
saanuna jätkab põhi- või keskhariduse omandamist põhikoolis, gümnaasiumis või
kutseõppeasutuses, siis õpingute lõpuni, kuid mitte kauem, kui 21-aastaseks saamiseni.
                                             2




Elatis tuleb tasuda kalendrikuu eest ette vastava kuu 1. kuupäevaks S V arvelduskontole nr
xxxxxxxxx xxxxxxxxxxxxxx.

Määrata kohtuotsuse tegemise ajaks (10.06.2016) kujunenud elatise võlgnevus K K tasumisele
kuues osas alates 01.07.2016. Elatise võlgnevuse osamakse 401,27 eurot tuleb tasuda koos igakuise
elatise maksega Si V arvelduskontole.

Elatise võlgnevuse tasumisega viivitamise korral on kostja kohustatud tasuma viivist VÕS § 113 lg
1 teises lauses sätestatud määras.

TsMS § 468 lg 1 p 1 järgi tunnistada käesolev kohtuotsus viivitamata täidetavaks.


Menetluskulude jaotus Menetluskulud kannab kostja, kellelt tuleb K K kasuks välja mõista 433
(nelisada kolmkümmend kolm) eurot ja 57 senti.


Edasikaebamise kord Kohtuotsuse peale võib esitada apellatsioonkaebuse 30 päeva jooksul
otsusest teada saamisest Tallinna Ringkonnakohtule. Kaebus võidakse lahendada kirjalikus
menetluses, kui ei taotleta asja arutamist kohtuistungil.


Asjaolud
16.06.2015 esitas K K ja K K seaduslik esindaja S V Pärnu Maakohtule hagi D K vastu alaealiste
laste elatise nõudes. Pärnu Maakohtu 02.12.2015 tagaseljaotsusega hagi rahuldati ning mõisteti
kostjalt välja K K ja K K kasuks igakuine elatis seaduses sätestatud miinimummääras.

04.01.2016 esitas D K 02.12.2015 tagaseljaotsusele kaja, mille maakohus jättis 11.01.2016
määrusega rahuldamata. Tallinna Ringkonnakohus tühistas 15.04.2016 määrusega maakohtu
määruse, rahuldas kaja ja taastas menetluse tsiviilasjas nr 2-15-9111.

25.04.2016 esitasid hagejad taotluse hagi tagamiseks. 26.05.2016 määrusega tagas kohus hagi ja
kohustas kostjat maksma kohtumääruse tegemisest alates elatist K K 215 eurot kuus ja K K 215
eurot kuus kuni asjas tehtava kohtulahendi jõustumiseni. 10.05.2016 esitas D K lepinguline esindaja
hagi tagamise määruse peale määruskaebuse, mis on käesolevaks ajaks lahendamata.

27.05.2016 esitas D K vastuhagi, kus palub kohtul tuvastada, et kostja ei ole K K bioloogiline isa
ning tunnistada vastav registrikanne ebaõigeks. 01.06.2016 määrusega jättis kohus vastuhagi käiguta
ja andis kostjale tähtaja puuduste kõrvaldamiseks.

30.05.2016 toimunud kohtuistungil tegi kohus pooltele ettepaneku teha K K osas osaotsus, kuna
kostja on K K nõude õigeks võtnud.

Hageja seisukoht
Hageja palub K K kasuks välja mõista igakuine elatis PKS § 101 lg 1 sätestatud miinimummääras
                                                3

alates hagi esitamisest kuni K K täisealiseks saamiseni või kui K täisealiseks saanuna jätkab põhi-
või keskhariduse omandamist, siis õpingute lõpuni. Hageja ei nõustu kostja taotlusega
kohtumenetluse ajal kogunenud elatise võlgnevuse tasumise ajatamiseks kuuele kuule. Kostja ei ole
esitanud ühtegi tõendit oma majandusliku olukorra kohta ning hagejal on põhjust kahelda kostja
suuliselt esitatud andmete õigsuses. Kostja on ise tunnistanud, et jättis elatise maksmata trotsist,
mitte majanduslikest põhjustest tingituna. Kostja oli elatise maksmise kohustusest teadlik hagi
esitamisest alates, kuid ei ole seda asunud täitma isegi hagi tagamise määruse alusel. Eeltoodust
tulenevalt palub hageja välja mõista viivise, kui kostja viivitab elatise võlgnevuse ning tulevikus
sissenõutavaks muutuvate elatise maksetega.

Kostja seisukoht
Kostja ei vaidle K K osas elatise nõudele vastu ning on nõus osaotsuse tegemisega. Kostja palub
tagsiulatuvalt tasumisele kuuluva elatise määrata tasumisele osade kaupa kuue kuu jooksul.
Kogunenud võla ühe maksega tasumine ei ole kostjal majanduslikult võimalik. Kostja ei ole K
elatist maksnud, kuna ei ole last näinud. Hagejate seaduslik esindaja on seda mitmesugustel
ettekäänetel takistanud. Kostja töötab Soomes ja käib Eestis nädalavahetustel. Tema ülalpidamisel
on 14-aastane poeg, töötu abikaasa ja abikaasa alaealine laps. Kostja kuusissetulek on 1700 eurot,
millest 250 eurot kuulub Eestis asuva eluaseme kuludeks, 240 eurot Soome eluaseme kuludeks, 430
eurot on laenumakse ja 80 eurot autoliising.

Kohtu seisukoht ja põhjendused
Hageja taotleb elatise väljamõistmist PKS § 101 lg 1 sätestatud määras, mille kohaselt ei või
igakuine elatis ühele lapsele olla väiksem, kui ½ Vabariigi Valitsuse kehtestatud kuupalga
alammäära. Kostja ei esita vastuväiteid K K elatise nõudele ja selle suurusele. Hageja taotleb elatise
väljamõistmist alates hagi esitamisest. Hagi esitati kohtule 16.06.2015 ja käesolevaks ajaks on
kujunenud elatise võlgnevus 2407,67 eurot. Kostja kinnitab, et ei suuda nimetatud võlgnevust ühe
maksega tasuda ning palub selle määrata tasumisele kuue kuu jooksul.

Kohus nõustub hageja seisukohaga, et kostja on võla kujunemises ise süüdi. Kostja oli hagi
esitamisest alates ja ka enne seda teadlik oma kohustusest K ülalpidamist anda, kuid ei ole
vaatamata nõude õigeksvõtule alaealisele tütrele ülalpidamist andnud. Kostja ei ole põhjendanud
elatise mittetasumist majanduslike raskustega, vaid asjaoluga, et ei ole tütart (väidetavalt hagejate
seadusliku esindaja süül) näinud. Eelkirjeldatud asjaoludel on mõistetav hagejate eeldus, et elatise
mittetasumise tõttu kokkuhoitud vahendid peaksid kostjal olemas olema.

TsMS § 445 lg 1 järgi võib kohus poole taotlusel kindlaks määrata otsuse täitmise viisi ja korra ning
täitmise tähtaja või tähtpäeva ja asjaolu, et otsus täidetakse viivitamata või otsuse täitmine tagatakse
mõne hagi tagamise abinõuga.

Arvesse võttes kostja sissetulekut (isegi kui see on kostja väidetust mõnevõrra suurem), tema poolt
ülalpeetavate isikute arvu ja igakuiste püsikulude suurust, ei ole kohtu hinnangul siiski reaalne, et
kostjal oleks võimalik tasuda K elatise võlgnevus kohtuotsuse jõustumisel ühe maksena. Tagamaks
kostja majanduslik toimetulek, mis on ka K ees oleva kohustuse nõuetekohase täitmise eelduseks,
peab kohus mõistlikuks kostja taotlus rahuldada ja määrata elatise võlgnevus tasumisele kuue
osamaksega kuue järgneva kuu jooksul, s.o 2016. aasta juulist kuni detsembrini igas kalendrikuus
401,27 eurot. Elatise võlgnevus tuleb tasuda koos igakuise elatisega iga kalendrikuu 1. kuupäevaks.
Arvesse võttes kostja senist maksekäitumist, peab kohus hageja viivisenõuet põhjendatuks
                                               4

käesolevaks ajaks tekkinud elatise võlgnevuse tasumise osas.

Kuna kostja on osaotsusega lahendatava nõude osas hagi õigeks võtnud, tuleb osaotsus TsMS § 468
lg 1 p 1 järgi tunnistada viivitamata täidetavaks, s.o osaotsus on TsMS § 467 lg 1 järgi täidetav enne
selle jõustumist.

Hagejad on esitanud menetluskulude arvestuse ja nõude summas 1285,20 eurot, millest poole
(642,60 eurot) moodustavad K K menetluskulud. Kostja on esitanud menetluskulude nõudele
vastuväite, leides, et arveid nr xxxxxxxx ja nr xxxxxxxx ei saa arvestada, kuna arve nr xxxxxxxx
puhul on näha tagantjärgi tehtud juurdekirjutused ja asjaolu, et hagejate seaduslikule esindajale on
osutatud õigusabi muudes asjades ning teise arve puhul on tegemist topeltarvega, kuna nimetatud
arvel märgitud toiming (hagi tagamise taotluse koostamine) kajastub juba arvel nr 20160212.
Eelkirjeldatud arvete alusel aktsepteerib kostja hagejate menetluskulude nõuet summas 658,80
eurot, millest 329,40 eurot on K K menetluskulud. Kostja ei aktsepteeri arvele nr xxxxxxxx
märgitud sõidukulu summas 180 eurot, vaid peab sõidukulude mõistlikuks suuruseks 39,60 eurot.
Seega on kohtuistungiga seotud hagejate kulud kokku 208,35 eurot, millest 104,17 eurot on K
Kkulud. Kokku aktsepteerib kostja K K menetluskulude nõuet summas 433,57 eurot.

Kostja on kandnud menetluskulu summas 759,60 eurot, millest 276,60 eurot on K K nõude
menetlemisega kantud kulud. Hagejad kostja menetluskuludele vastuväiteid esitanud ei ole.

TsMS § 162 lg 1 järgi kannab hagimenetluse kulud pool, kelle kahjuks otsus tehti, seega kannab K
K nõudega seotud menetluskulud kostja. Kohus nõustub kostja vastuväidetega nii arve nr xxxxxxxx
küsitavuse, hagi tagamise taotluse eest topeltarve esitamise kui ka 180 euro suuruse sõidukulude
nõude põhjendamatuse osas ning mõistab kostjalt K K kasuks välja 433,57 eurot.




(allkirjastatud digitaalselt)

Anne Randjärv
kohtunik
5
6
