                      KOHTUMÄÄRUS

Kohus                          Viru Maakohus

Kohtunik                       Marika Leimann

Määruse tegemise aeg ja koht   04. veebruar 2016. a Rakvere kohtumaja

Tsiviilasja number             2-09-47853
Tsiviilasi                     Žanna Germani pankrotimenetlus

Menetlustoiming                Menetluse lõpetamine raugemisega

Menetlusosalised ja nende      VÕLGNIK Žanna German /pankrotis/, ik 48205142253,
                               elukoht xxxx
esindajad
                               USALDUSISIK haldur/advokaat Anne Tammer
                               VÕLAUSALDAJAD
                               AS Swedbank
                               AS Swedbank Liising
                               esindaja mõlemal Külli Reinfeld

RESOLUTSIOON                   --Lõpetada ennetähtaegselt Žanna Germani suhtes Viru
                               Maakohtu 22.06.2011 määrusega algatatud kohustusest
                               vabastamise menetlus.
                               --Keelduda     Žanna     Germani      vabastamisest tema
                               kohustustes maakohtu 22.06.2011 määruse punktis 2
                               kajastatud alljärgnevate nõuete osas:




                                                                                1
                                    --Vabastada Anne Tammer usaldusisiku ülesannetest
                                    Žanna Germani kohustustest vabastamise menetluses.
                                    Määrus saata võlgnikule, usaldusisikule, võlausaldajatele
                                    AS Swedbank ja AS Swedbank Liising, jõustumisel
                                    reg.osakonnale.
                                    Teade     kohustustest vabastamise menetluse lõpetamise
                                    määruse     kohta    avaldada   väljaandes    Ametlikud
                                    Teadaanded.
Edasikaebamise kord        Määrusele saab esitada määruskaebuse 15 päeva jooksul
määruse kättetoimetamisele järgnevast päevast arvates samale maakohtu kaudu Tartu
Ringkonnakohtule.

Asjaolud

Võlgniku pankrot on välja kuulutatud Viru Maakohtu 14.12.2009 määrusega (I kd tlk 45).
Pankrotimenetlus on lõpetatud lõpparuande kinnitamise 22.06.2011 määrusega (I kd tlk 104)
ja sama määrusega on algatatud võlgniku kohustustest vabastamise menetlus, määrates
usaldusisikuks samas menetluses nii ajutise halduri kui halduri ülesandeid täitnud advokaat
Anne Tammeri.
22.06.2011 määruse põhistavas osas selgitatu kohaselt tuleb võlgnikul kohustustest
vabastamise perioodil juhinduda oma kohustuste täitmisel PankrS § 173 sätestatust.
Võlgnikule on nimetatud määrus kättetoimetatud 05.07.2011.

Kohustusest vabastamise menetluse järelvalve raames on kohus 16.01.2013 nõudekirjaga (I
kd tlk 117) kohustanud usaldusisikut esitama PankrS § 172 sätestatud ülesannete täitmise
kohta aruande 15 päeva jooksul nõudekirja kättesaamisest.

Usaldusisik on tähtaegselt aruande esitanud 05.02.2013 (I kd tlk 121).
Aruande kohaselt saatis ta 21.01.2013 võlgnikule postiga järelpärimise, milles palus hiljemalt
28.01.2013 andmeid tema töö-või tegevuskoha kohta või selle otsimise kohta, täpseid
andmeid sissetulekute ja vara ning ülalpeetavate laste kohta. Aruande kohaselt on usaldusisik
võlgniku viidatud kirjas selgitanud ka PankrS § 175 lg 2 p 2 regulatsiooni.
Võlgnik ei ole päringule vastanud ega usaldusisikuga ühendust võtnud

Kohus määras (I kd tlk 126) asjaolude selgitamiseks eelistungi 07.05.2013, kus kohustas nii
võlgnikku kui usaldusisikut isiklikult osalema.
Usaldisik sai kutse kätte 08.03.2013, võlgnik sai kutse kätte 22.03.2013.
06.05.2013 aruandes (I kd tlk 138) kordas usaldusisik selgitust tema poolt võlgnikule
jaanuaris saadetud päringu kohta ning lisas, et saatis 11.03.2013 võlgnikule tähitud kirjaga
järelpärimise, andes vastamiseks tähtaja 22.03.2013. Nõudekiri tagastati hoiutähtaja
möödumisega (võimalik, et ka ekslikult märgitud aadressi tõttu kuna võlgniku aadressina on
menetluses kasutatud nii xxxx kui ka xxxx ja xxxx).
Märtsi lõpus või aprilli alguses võttis võlgnik temaga telefoni teel ühendust. Usaldusisik
selgitas võlgniku kohustusi ja võlgnik lubas vastata usaldusisiku saadetud päringule.
03.05.2013 sai usaldusisik kätte võlgniku vastuse (I kd tlk 146), kus ta teatab oma elukoha ja
kinnitab, et tal puuduvad usaldusisikule üleantavd sissetulekud.




                                                                                            2
Usaldusisik selgitab, et alates menetluse algatamisest kuni 03.05.2013 kirja saamiseni ei
suhelnud võlgnik temaga ega täitnud ettenähtud kohustusi. Koostöö ei ole laabunud ja võlgnik
on ignoreerinud päringuid. Usaldusisik palub end vabastada.

07.05.2013 esitatud taotluses (I kd tlk 149) palub usaldusisik asi läbi vaadata tema osavõtuta,
kuna tema peamise tegevuskoha asukohast, Tartu linnas, on Jõhvi istungile sõitmine seotud
märkimisväärse raha- ja ajakuluga ning võlgnikul puuduvad vahendid selle kulu
hüvitamiseks. Kuna tal ei ole oma aruandele midagi lisada, ei ole tema isiklikult istungile
ilmumine hädavajalik.
Võlgniku esindaja poolt istungil esitatud materjalide kohaselt (I kd tlk 160) on võlgnik
töötukassas töötuna arvele võetud alates 05.07.2011 ning ta ei saa tõendi esitamise hetke
(21.05.2013) seisuga töötutoetust ega töötuskindlustuhüvitist. K-Järve Sotsiaalhoolekande
Keskuse tõendi (I kd tlk 162) kohaselt on võlgnik saanud toimetuleku toetus detsembrist 2012
kuni mai 2013, kokku summas 933.48 eurot.

22.05.2013 istungil antud seletuse kohaselt on tööle asumist takistanud väga tihti haige olev
laps, ka ei ole kedagi, kes lapse järgi vaataks sel ajal, et ema saaks ikkagi tööle minna.
Töötukassa poolt pakutud eesti keele kursused tulnuks läbida selleks, et laiendada tööleidmise
võimalusi, kuid kursused langesid ajale, mil jälle jäi laps haigeks. Töötukassa ei ole eriti
töökohti ka pakkunud või on pakutud töögraafik selline, et ta ei saaks lapsele õigel ajal
lasteaeda järgi minna. Ainsaks sissetulekuks on toimetulekutoetus, millest peab ära elama
kolm inimest. Usaldusisiku poolt jaanuaris saadetud kirja ta kätte saanud ei ole, küll sai kätte
märtsis saadetud tähitud kirja. PankrS § 173 sätestatud kohustusi ta teab, aga elukohta ta
muutnud ei ole ja tööd ka pole leidnud. Usaldusisiku vastu pole tal midagi, aga kui see
menetlus algas, siis usaldusisik ütles talle, et kuna võlgnikul tal millegagi tasu maksta ei ole,
siis ta eriti tema asjaga tegeleda ei taha. Usaldusisik oli talle öelnud, et võlgnik peab talle
tasuma.

Istungil on võlgnikule selgitatud nii võimalikke tagajärgi tulutoova tegevuse mitteotsimisest
tulenevalt kui ka antud tähtaeg nii kohtule kui usaldusisikule aruande esitamisega hiljemalt
02.12.2013.

Kuna tähtaegselt aruannet ei saabunud (I kd tlk 173), pidas kohus vajalikuks uuesti
ärakuulamine määrata.

08.01.2015 esitas usaldusisik avalduse asja arutamiseks tema osavõtuta, viidates jällegi pikale
vahemaale oma asukoha ja kohtumaja vahel, ühtlasi teatas, et võlgnik ei ole uuesti ühendust
võtnud ning ei ole täitnud ka aruande esitamise kohustust.

09.12.2014 (I kd tlk 188) on kohus võlgnikule kirjalikult selgitanud menetluses isiklikult
osalemise vajadust ning kohustanud teda ilmuma vande all ütlusi andma.

Usaldusisik esitas 23.01.2014 avalduse (II kd tlk 2) asja arutamiseks tema osavõtuta, viidates
taaskord vahemaade kaugusele ja asjaolule, et võlgnik pole temaga ühendust võtnud.

Võlgniku vande all antud ütluste kohaselt (II kd tk 5) on ta püüdnud viimase poole aasta
jooksul tööle minna, kahes kohas oli praktikal, aga sissetulek oleks olnud miinimumtasu, isegi
kui talle töögraafiku seisukohalt see koht sobiks ja võlausaldajate nõuet ei oleks endiselt
võimalik täita. Usaldusisikuga suhelnud ei ole. Üks tööandja lubas tööle võtta tingimusel, et ta
läheb sinna tööbörsi kaudu pratikale, aga töötukassal olid selle tööandjaga tekkinud


                                                                                               3
probleemid, mistõttu teda sinna praktikale ei saadetud. Kuna ta lootis, et saab 02.detsembriks
tööle ja et siis oleks tal aruandes olnud ka midagi öelda, aga seda ei juhtunud. Saab aru, et
aruanne tuleb esitada iga kolme kuu tagant, järgmine 23.aprilliks samaaegselt nii kohtule kui
usaldusisikule.

Aruanne on esitatud 28.03.2014 (II kd tlk 9), millest nähtub, et võlgnik on 27.02.2014
sõlminud töölepingu tööajaga 4 t päevas ja tasuga 177.50 eurot kuus.
Võlgniku palvel on töötukassa 26.05.2015 edastanud teatise (II kd tlk 22), mille kohaselt
võlgnikule on määratud töötutoetust perioodil 02.02.2015-24.04.2105 kokku summas 392.98
eurot.

16.06.2015 (II kd tlk 23) on kohus võlgniku esindajale ja usaldusisikule meelde tuletanud
aruande esitamise kohustust ja kohustanud aruannet koheselt esitama.
Selle peale on usaldusisik 17.07.2015 (ehk 1 kuu hiljem) esitanud aruande (II kd tlk 25),
milles selgitab, et võlgniku uue aadressi sai ta teada võlgniku poolt kohtusse edastatud
töötukassa teatisest ning ühtlasi on teinud hiljemalt 23.07.2015 vastamise kohustusega
päringu võlgnikule.

24.11.2015 (II kd tlk 34) esitasid võlausaldajad AS Swedbank ja AS Swedbank Liising
taotluse võlgniku kohustustest vabastamise menetluse lõpetamiseks ja kohustustest
vabastamise keeldumiseks.
Taotluse kohaselt nähtub 17.07.2015 usaldusisiku aruandest, et võlgnik on rikkunud PankrS §
173 lg-st 2 tulenevat kohustust anda usaldusisiku nõudel teavet oma tegevuse või selle
otsimise, oma sissetulekute ja vara kohta. Võlausaldajale ei ole teada, et nimetatud kohustuste
täitmata jätmiseks esineks võlgnikul mõjuv põhjus, mistõttu on tegemist süülise kohustuse
rikkumisega, millega võlgnik rikub võlausaldajate huve.

Eelmärgitule tuginedes taotleb võlausaldaja võlgniku kohustustest vabastamise menetluse
lõpetamist ja kohustustest vabastamata jätmist. Eelkirjeldatud võlgniku käitumine on
pahatahtlik ning võlausaldajate huve kahjustav ja seetõttu lubamatu.

Kohustustest vabastamiseks peab iga pankrotivõlgnik menetluse kestel andma endast parima
võlausaldajate nõuete rahuldamiseks. Samuti peab võlgnik olema kontaktne ning andma kohtu
ja usaldusisiku nõudel teavet. See tähendab, et kohustustest vabastamise menetlus on ette
nähtud neile võlgnikele, kelle käitumine on laitmatu ega ole suunatud võlausaldajate huvide
teadlikule kahjustamisele. Kuivõrd võlgnik ei ole andnud endast parimat võlausaldajate
nõuete rahuldamiseks, ei vasta usaldusisiku päringute jne, on tegemist süülise kohustuste
täitmata jätmisega, mis kahjustab võlausaldajate huve. Seetõttu tuleb võlgniku kohustustest
vabastamise menetlus lõpetada ning jätta võlgnik pankrotimenetluses täitmata jäänud
kohustustest vabastamata.

Õiguslik põhistus ja kohtu seisukoht

PankrS § 175 lõike 1 kohaselt otsustab kohus pärast viie aasta möödumist võlgniku
kohustustest vabastamise menetluse algatamisest võlgniku taotlusel tema pankrotimenetluses
täitmata jäänud kohustustest vabastamise, tehes selle kohta määruse.
Kooskõlas PankrS § 175 lg 11 võib kohus oma kohustusi nõuetekohaselt täitnud võlgniku
asjaolusid arvestades vabastada pankrotimenetluses täitmata jäänud kohustustest ka enne viie
aasta möödumist menetluse algatamisest, kuid mitte enne kolme aasta möödumist menetluse



                                                                                             4
algatamisest, eelkõige kui võlgnik on oma kohustusi menetluse ajal nõuetekohaselt täitnud ja
rahuldanud võlausaldajate nõudeid arvestavas ulatuses.
PankrS § 175 lg 5 kohaselt võib kohus võib omal algatusel ning võlausaldaja või usaldusisiku
taotlusel otsustada kohustustest vabastamise keeldumise ja lõpetada kohustustest vabastamise
menetluse, kui enne viie aasta möödumist ilmneb käesoleva paragrahvi lõikes 2 või 4
nimetatud alus. Võlausaldaja võib selle taotluse esitada kuue kuu jooksul võlgniku kohustuste
rikkumisest teadasaamisest arvates.

Kohus leiab, nõustudes avaldajate taotlusega, et esineb alus võlgniku suhtes ennetähtaegselt
kohustusest vabastamise menetluse lõpetamiseks ja tema kohustustest vabastamata jätmiseks.
Kohtu hinnangul annab määruse asjaolude osas kirjeldatu piisavalt alust väita, et võlgnik on
pidevalt eiranud kohtu korraldust oma tegevuse kohta aruannete esitamiseks, millest
tulenevalt ei ole ei kohtul ega usaldusisikul ülevaadet, kas ja mida võlgnik teeb selleks, et
tegeleda tulutoova tegevusega, selle konstruktiivse otsimisega või kas ja millised on võlgniku
sissetulekud.
Võlgniku nimetatud tegevus on käsitletav süülise tegevusena vähemalt raske hooletuse
vormis, sest võlgnikule on korduvalt isiklikult selgitatud nii kohustustest vabastamise
menetluse olemust, sellega kaasnevaid kohustusi ja ülesandeid kui ka muuhulgas aruannete
kaudu teabe andmise kohustust.
Aruannete esitamata jätmine kohtu poolt määratud korras on viinud selleni, et võlausaldajatel
puudus teave menetlusliku olukorra kohta, mis omakorda tähendab, et nende huve rikkuvalt ei
ole nad saanud võla nõudmiseks varaseimal võimalikul juhul reageerida asjakohase
tegevusega.
Riigikohus on rõhutanud, et kohustustest vabastamise võimalus on ette nähtud neile
võlgnikele, kelle majanduslik olukord on eriti raske ja et uue võimaluse saamiseks peab
võlgnik kohustustest vabastamise menetluse kestel andma endast parima võlausaldajate
nõuete rahuldamiseks. Võlgnik ei tohi varjata oma sissetulekud ja peab andma kohtu
nõudmisel informatsiooni oma majandusliku olukorra kohta (vt nt lahendid nr 3-2-1-60-13, 3-
2-1-46-13), seega on kohustustest vabastamise menetlus pigem erand ning selle menetluse
edukalt läbimise eelduseks on võlgniku poolt kõigi seadusest tulenevate kohustuste korrektne
täitmine kohustustest vabastamise menetluse kestel.

PankrS § 175 lg 2 p 2 kohaldamiseks on oluline tuvastada, et võlgnik on süüliselt rikkunud §
173 nimetatud kohustust.
VÕS § 104 lg 2 järgi on süü vormid hooletus, raske hooletus ja tahtlus.

Kohus leiab, et on võlgnikule tema kohustusi piisavalt selgitanud ja viimasel ei ole ka
28.01.2016 istungil esitada ühtegi mõjuvat objektiivset põhjust, mis on takistanud tal
esitamast kohtule ettenähtud ajal ja korras aruandeid oma tegevuse kohta.
PankrS § 173 lg 3 2. lause kohaselt keeldub kohus võlgnikku pankrotimenetluses täitmata
jäänud kohustustest vabastamast, kui võlgnik kohtu poolt määratud tähtaja jooksul teavet ei
anna. Kohus on nimetatud tagajärge võlgnikule selgitanud juba 2013 a istungil. Aruandeid on
tulnud esitada hiljemalt 02.12.2013 ning alates 23.01.2014 istungil määratud korra kohaselt
iga 3 kuu tagant. Seega tänaseks pidanuks olemas esitatud vähemalt 9 aruannet (neist 8 tk
kord kvartalis alates 2014), kuid esitatud on vaid ajaliselt esimene kvartaalne aruanne.

Võlgniku 28.01.2016 antud selgituse kohaselt ta arvas, et kui tal midagi uut kirjutada ei ole,
siis ei pea ta ka aruannet esitama. Usaldusisikuga suhelnud ei ole ja võlgasid ei ole tasunud
mitte mingiski ulatuses ühelegi võlausaldajale.



                                                                                            5
Kohus leiab, et võlgniku selline arusaam ei ole kooskõlas nende selgitustega, mida kohus on
talle varasemalt (sealjuures seni võlgniku lepinguliseks esindajaks olnud õigusteadmistega
isiku menetlusest osavõtul ja juuresolekul) korduvalt on andnud aruande olemuse ja
vajalikkuse kohta ja võlgniku enda vande all antud kinnitusega, et ta saab sellest aru.

Usaldusisiku trahvimine
Kohus peab antud menetluses siiski vajalikuks lugeda tuvastatuks ka usaldusisiku poolne
menetlusõiguste rikkumine.
Vaatamata asjaolule, et kohus on igakordselt istungile kutsunud ka usaldusisiku, on viimane
alati (sh jätkuva käitumisviisi kohaselt ka 28.01.2016 istungile) põhistanud oma
mitteilmumist suure vahemaaga. Kohus leiab, et vahemaa Jõhvi ja Tartu vahel oli
usaldusisikul teada juba sellest hetkest, kui ta menetluses hakkas osalema algul ajutise
haldurina, hiljem põhihaldurina ning kuivõrd usaldusisikuks nimetatakse isik üksnes tema
vabatahtlikult nõusolekul, siis pidi usaldusisik nimetatud kohustust/ülesannet vastu võttes
arvestama ka asjaoluga, et kohus oma järelvalvetegevuse raames võib pidada istungeid-
ärakuulamisi, kus osalemise kohustuslikuks tegemine TsMS § 346 alusel tuleneb
kaasusepõhiselt konkreetsest vajadusest mingite asjaolude selgitamiseks. Usaldusisik, olles
kvalifitseeritud õigusteadmisi eeldava professiooni pidaja, ei saanud PankrS § 172 lg 4
tõlgendada selliselt, et lubatud ja piisav on aruande esitamine üksnes kirjalikus vormis. Antud
menetluse puhul pidas kohus vajalikuks võlgniku ja usaldusisiku üheskoos ärakuulamisel
olemist eelkõige seetõttu, et usaldusisiku väitel ei ole ta olnud korduvalt võimalik võlgnikuga
kontakti saavutada ja kohus leidis, et nimetatud kontakt olnuks väga hästi võimalik saavutada
kohtusaalis ärakuulamisel. Usaldusisik on jätkuvalt oma istungile mitteilmumist põhistanud
muuhulgas ka rahaliste vahendite puudumisega. Kohtul ei ole alust kahelda võlgniku poolt
2013 istungil antud ütlustes, et usaldusisik on juba menetluse alguses võlgnikule ütelnud, et
kuna viimasel „usaldusisiku töö tasustamiseks rahalisi vahendeid ei ole, siis tema asjaga ka
eriti ei tegeleta“. Usaldusisiku selline suhtumine tema enda poolt vabatahtlikult võetud
kohustuste täitmisse on äärmiselt taunitav ning sellise võimalike üksteistes möödarääkimisest
tingitud vastuolude kõrvaldamiseks saanuks ja pidanuks usaldusisik ka ilmuma istungile,
millel isiklikult osalemise kohustust on kohus talle korduvalt teatavaks teinud.

Kuna kõikide istungite/ärakuulamiste kutse on usaldusisikule teatavaks tehtud ja neis kutsetes
sisaldus ka trahvitegemise hoiatus, siis kohus leiab, et antud olukorras on printsiibis täidetud
alused ja eeldused trahvida korduvalt ja põhjendamatult kohtu korraldust eiranud
usaldusisikut.

Hagita menetluses määrab menetlusosaliste ringi kohus, seega, kui kohus on määranud
menetlusosalistena ärakuulata lisaks võlgnikule ka usaldusisiku ja on saatnud viimasele
vastava isikliku osalemise kohustusega kutse, siis saab mitteilmumise takistuseks mõjuva
põhjusena arvesse tulla vaid TsMS § 422 tähenduses liikluskatkestus, poole ootamatu
haigestumine või lähedase ootamatu raske haigus. Kui kohus oleks arvanud, et vahemaa
Jõhvi-Tartu vahel on suur TsMS § 346 lg 1 2. lause tähenduses, siis oleks kohus pärast
esimest vastavasisulist usaldusisiku taotlust seda arvesse võtnud ja mitte enam isikliku
ilmumise kohustusega kutsest saatnud. Ilmselgelt on kohus kutset uuesti ja uuesti saates
pidanud asja lahendamiseks vajalikuks usaldusisiku isiklikku kohalolemist ja seda sõltumata
vahemaa suurusest või aruande kirjalikult esitamisest.
Usaldusisiku ärakuulamise kohustus tuleneb PankrS § 175 lg 3, mille kohaselt kohus ei või
keelduda võlgnikku kohustustest vabastamast enne kui on ära kuulatud usaldusisik, võlgnik ja
võlausaldaja, kes on selleks soovi avaldanud.



                                                                                              6
Hagita asjana ei takista üldjuhul istungile kutsutud isikute puudumine asja läbivaatamast ja
lahendamist, kui kohus ei määra teisiti.
Antud juhul on kohus PankrS § 175 lg 3 tulenevalt kohus määranud usaldusisiku
ärakuulamise ( sh. 28.01.2016). Isiku ärakuulamine hagita menetluses toimub TsMS § 477 lg
4 kohaselt isiklikult ja suuliselt. Kirjaliku seisukohaga piirdumine on võimalik üksnes juhul,
kui kohtu arvates on sel viisil võimalik isikult saadavaid andmeid ja seisukohta piisavalt
hinnata.
Kohus leiab, et antud kaasuses menetluse lõpetamata jätmine üksnes sel põhjusel, et
usaldusisik tema ülekuulamiseks järjekindlalt selleks määratud istungitele ei ilmu, ei ole
mõistlik ega menetlusökonoomiliselt (TsMS § 2 lg 2) ja seetõttu leiab kohus, et usaldusisiku
ärakuulamise isikliku ja suulise ärakuulamise nõue tuleb lugeda täidetuks antud asjas
erandkorras tema aruannetega.

Eeltoodule vaatamata peab kohus tekkinud olukorra käesolevas määruses kajastamisega
lugeda usaldusisikut piisavalt hoiatatuks edaspidi taolisest mitteaktsepteeritavast käitumisest
hoiduma ja leiab, et menetlusökonoomilistel kaalutlustel- lähtudes sellest, et kohus ei pikenda
kohustustest vabastamise menetlust ja lõpetab selle ennetähtaegselt, millest tulenevalt puudub
käesoleva menetluse raames vajadus edaspidiselt usaldusisiku toimimise järgi- ei ole
usaldusisiku trahvimine käesoleva järelvalvemenetluse lõpetamiseks aktuaalne ja vältimatu.


PankrS § 175 lg 6 kohaselt määruse peale, millega kohus on keeldunud võlgniku kohustusest
vabastamisest, võib võlgnik ja võlausaldaja esitada määruskaebuse.

/allkirjastatud digitaalselt/
Marika Leimann
Kohtunik




                                                                                             7
