                                  KOHTUOTSUS
                              EESTI VABARIIGI NIMEL

Kohus                             Tallinna Halduskohus
Kohtukoosseis                     Enno Loonurm
Otsuse tegemise aeg ja koht       01. juuli 2016; Tallinna Halduskohus
Haldusasja number                 3-15-3210

Haldusasi                         V. H kaebus soodustingimustel vanaduspensioni määramise õigust
                                  andva staaži tõendamiseks
Asja läbivaatamise vorm           Kirjalik menetlus
Menetlusosalised ja nende         Kaebuse esitaja – V. H, lepinguline esindaja vandeadvokaat Andres
esindajad                         Rüütel;
                                  Vastustaja – Sotsiaalkindlustusamet, volitatud esindaja Silvia Azojan;
Resolutsioon
                                  1. Rahuldada kaebus ja tuvastada et V. H töötas ajavahemikul
                                  18.02.1976 kuni 01.04.1993 kolhoosis Külvaja puittoodete
                                  viimistlejana, kes töötab vähemalt 3. ohuklassi kahjulike aineid
                                  sisaldavate lakkide, värvide ja sünteesliimidega, seega ametikohal,
                                  mis vastab Vabariigi Valitsuse 16.07.1992 määrusega nr 206
                                  kinnitatud soodustingimustel vanaduspensionile õigust andvate
                                  tervistkahjustavate ja raskete töötingimustega tootmisalade,
                                  tööde, kutsealade ja ametikohtade loetelu nr 2 osa XII punkti 5
                                  (puidutöötlus) alapunkti 2 (muud kutsed puidutöötluses) koodile
                                  16314;

                                  2. Mõista Sotsiaalkindlustusametilt kaebuse esitaja kasuks välja
                                  menetluskulu summas 252 eurot


Selgitus: Kohus täiendab kirjeldava ja põhjendava osata tehtud otsust puuduva osaga kui menetlusosaline
teatab 10 päeva jooksul otsuse kättetoimetamisest arvates halduskohtule soovist esitada otsuse peale
apellatsioonkaebus (HKMS § 160 lg 2, § 170 lg 2). Kui menetlusosaline ei ole tähtaegselt teatanud soovist
kirjeldava ja põhjendava osata otsuse peale apellatsioonkaebust esitada, loetakse, et ta on
apellatsiooniõigusest loobunud (HKMS § 170 lg 3). Kohtuotsuse peale võib esitada apellatsioonkaebuse
Tallinna Ringkonnakohtule 30 päeva jooksul puuduva osaga täiendatud tervikotsuse kättetoimetamisest
arvates.

Menetluskulud: HKMS § 108 lg 1 kohaselt kannab menetluskulud pool, kelle kahjuks otsus tehti. HKMS
§ 109 lg 1 kohaselt esitatakse kirjalikus menetluses menetluskulude nimekiri ja kuludokumendid kohtu
poolt määratud tähtaja jooksul. Kuludokumentide ja menetluskulude nimekirja esitamata jätmise korral
menetluskulusid välja ei mõisteta. HKMS § 109 lg 6 kohaselt mõistab kohus välja üksnes vajalikud ja
põhjendatud menetluskulud. 17.06.2016 esitas kaebaja kohtule menetluskulude hüvitamise taotluse
summas 252 eurot. Esitatud on OÜ Andrus Rüütli Advokaadibüroo vastav arve nr 217/2015 ja
menetluskulu kandmist tõendav maksekorraldus (tl 82-83). Vastustaja ei ole menetluskulude osas
vastuväiteid esitanud. Antud juhul ei saa 252 euro suurust menetluskulu ka ülemääraseks pidada. Seega
tuleb nimetatud summa Sotsiaalkindlustusametilt kaebaja kasuks välja mõista.




(allkirjastatud digitaalselt)




Enno Loonurm
Kohtunik




                                              2
