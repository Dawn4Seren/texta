                        KOHTUMÄÄRUS
Kohus                                 Tallinna Halduskohus
Kohtunik                              Kaupo Kruusvee
Määruse tegemise aeg ja koht          22.02.2016, Tallinn
Haldusasja number                     3-16-82
Haldusasi                             M.M.i kaebus Maksu- ja Tolliameti 24.09.2015 otsusega
                                      nr 6-1/2980-2 tagastatud vaide/vaiete lahendamiseks ko-
                                      hustamiseks ning Maksu- ja Tolliameti 23.11.2015 ot-
                                      suse nr 6-1/2980-4 tühista-miseks
Menetlustoiming                       Kaebuse tagastamine

RESOLUTSIOON

Tagastada M.M.i kaebus.


EDASIKAEBAMISE KORD

Määruse peale võib esitada määruskaebuse Tallinna Ringkonnakohtule Tallinna Halduskohtu
kaudu 15 päeva jooksul määruse kättesaamisest arvates (halduskohtumenetluse seadustik
(HKMS) § 121 lg 4, § 204 lg-d 1 ja 2).

ASJAOLUD

1. Maksu- ja Tolliamet (MTA) palus 29.04.2014 täitmisavaldusega nr 13-19/901 pöörata
MTA 06.02.2012 korralduse nr 13-11/10926 alusel täitmisele nõue M.M.i vastu summas
129,10 eurot. Tallinna kohtutäitur Risto Sepp algatas nimetatud korralduse alusel täitemenet-
luse (täiteasi nr 027/2014/666). Lisaks algatas kohtutäitur M.M.i suhtes täitemenetluse
15.09.2009 maksuotsuse nr 12.2-3/4682 täitmiseks summas 3840,70 eurot (täiteasi nr
027/2014/663).

2. M.M. esitas 27.06.2014 kohtutäiturile täiteasjades nr 027/2014/663 ja 027/2014/666 taot-
lused vabatahtliku täitmise tähtaja pikendamiseks.

3. Kohtutäitur edastas MTA-le kirjad, milles palus seisukohta M.M.i esitatud taotluste osas
täiteasjades nr 027/2014/663 ja 027/2014/666.

4. MTA esitas 09.07.2014 e-kirja teel kohtutäiturile seisukoha, milles teatas, et ei nõustu va-
batahtliku täitmise tähtaja pikendamisega täiteasjas nr 027/2014/666. Sama seisukoha esitas
MTA 18.07.2014 täiteasjas nr 027/2014/663.

5.   M.M. esitas 31.08.2015 MTA-le vaide, milles esitas järgmised taotlused:
                                                                                        3-16-82

   -   tuvastada, et MTA tulude osakonna sissenõudmise üldmenetluse talituse võlamenetleja
       e-posti teel 09.07.2014 ja 18.07.2014 kohtutäiturile saadetud vastuste näol on tegemist
       haldusaktide või haldustoimingutega;
   -   tunnistada eelnimetatud e-posti teel 09.07.2014 ja 18.07.2014 saadetud vastused kohtu-
       täiturile kehtetuks;
   -   tunnistada MTA tulude osakonna sissenõudmise üldmenetluse talituse võlamenetleja
       täitmisavaldus kohtutäiturile kehtetuks osas, mis näeb õigus nõuda maksusummat
       3840,71 eurot M.M.i kinnisasja arvelt;
   -   peatada haldusaktide või haldustoimingute täitmine kuni asjas jõustunud otsuseni.

Samal päeval esitas M.M. MTA-le parandatud vaide, milles esitas järgmised taotlused:
   - tuvastada, et MTA tulude osakonna sissenõudmise üldmenetluse talituse võlamenet-
       leja e-posti teel kohtutäiturile edastatud kirjad ja/või 29.04.2014 täitmisavaldus nr 13-
       19/901 on haldusakt või toiming;
   - tunnistada e-posti teel 09.07.2014 saadetud vastus kohtutäiturile kehtetuks osas, milles
       MTA ei rahuldanud M.M.i poolt 27.06.2014 esitatud taotlust vabatahtliku täitmise täh-
       taja pikendamiseks täiteasjas nr 027/2014/666 ja kohustada MTA-d selles osas uuesti
       otsustama;
   - tunnistada kehtetuks 29.04.2014 täitmisavaldus nr 13-19/901;
   - peatada haldusaktide või toimingute täitmine kuni asjas jõustunud otsuseni;
   - algatada MTA tulude osakonna sissenõudmise üldmenetluse talituse võlamenetleja
       suhtes distsiplinaarmenetlus.

6. MTA tagastas 24.09.2015 otsusega nr 6-1/2980-2 vaide läbivaatamatult. MTA selgitas, et
MTA poolt 09.07.2014 ja 18.07.2014 kohtutäiturile saadetud e-kirju ei saa käsitleda haldusak-
tidena ega toimingutena. Samuti 29.04.2014 esitatud täitmisavalduste alusel jätkatud täiteme-
netlustele ega nende raames kohtutäituri poolt läbi viidud toimingutele ei kohaldu maksukor-
ralduse seadus (MKS), vaid täitemenetluse läbiviimise korda ning osaliste õigusi ja kohustusi
reguleerib täitemenetluse seadustik (TMS). Olles haldusaktidest tulenevad nõuded edastanud
kohtutäiturile, ei teosta MTA enam avalikku haldust, vaid osaleb täitemenetluse läbiviimisel
nagu iga teine sissenõudja. Lisaks selgitas MTA, et 29.04.2014 täitmisavaldus ei ole haldusme-
netluse korras vaidlustatavaks haldusaktiks, vaid selleks on täitmisavalduse aluseks olev täite-
dokument. Maksuhaldur ei ole lahendanud nimetatud e-kirjadega M.M.i taotlusi vabatahtliku
tähtaja pikendamiseks. Ka tsiviilasjas nr 2-15-4119 on muuhulgas vaidlus M.M.i poolt kohtu-
täiturile 27.06.2014 esitatud taotluste üle. Eelnevast tulenevalt tagastas MTA     M.M.i vaide
MKS § 143 lg 1 p 1 ja § 143 lg 1 p 5 alusel.

7. M.M. esitas 05.11.2015 MTA 24.09.2015 otsusele kaebuse, mis registreeriti MTA andme-
baasis 06.11.2015. M.M. taotles MTA 24.09.2015 otsuse kehtetuks tunnistamist ning MTA ko-
hustamist lahendama tema 31.08.2015 esitatud vaie/vaided. M.M. teatas, et jääb 31.08.2015
vaietes esitatud nõuete, taotluste, seisukohtade juurde. M.M. hinnangul rikkus MTA haldusme-
netluse seadust ja põhiseadust, kuna ei lahendanud kahte vaiet eraldiseisva otsusega ega liitnud
31.08.2015 esitatud vaideid ühte menetlusse. M.M. jäi seisukohale, et kõnesolevate e-kirjade
näol on tegemist haldusaktide või toimingutega. MTA leiab ekslikult, et asjas toimub sama
eseme osas kohtumenetlus. Tsiviilasjas nr 2-15-4119 on vaidluse esemeks kaebus kohtutäituri
tegevusele, mitte kaebus haldusorgani haldusaktile või toimingule. Seega puudus alus
vaide/vaiete tagastamiseks.

8. MTA jättis 23.11.2015 otsusega nr 6-1/2980-4 M.M.i esitatud kaebuse vaide tagastamise
otsusele rahuldamata. MTA teatas, et jääb varasemalt esitatud seisukohtade juurde. MTA sel-
gitas täiendavalt, et vaide lahendamisel lähtuti 31.08.2015 M.M.i saadetud esialgsest vaidest

                                                                                           2(4)
                                                                                       3-16-82

kui ka selle parandusest ning koostati ühine otsus. Selliselt ei rikutud haldusmenetluse menet-
lusnorme ega M.M.i õigusi. MTA leidis, et kuna Harju Maakohtus läbiviidava kohtumenetluse
esemeks on M.M.i osas läbiviidav täitmismenetlus koos seal tehtud toimingutega, on alus vaide
tagastamiseks muuhulgas põhjusel, et asjas toimub kohtumenetlus.

9. M.M. esitas 11.01.2016 kaebuse Tallinna Halduskohtule, milles taotles MTA 24.09.2015
otsuse ja 23.11.2015 otsuse tühistamist. Lisaks taotles M.M. MTA kohustamist tema
31.08.2015 esitatud vaide/vaiete uuesti lahendamiseks.

10. Kohus jättis 01.02.2016 määrusega kaebuse käiguta ning andis kaebajale 15-päevase täh-
taja kaebuse täiendavaks põhjendamiseks, kaebuse lisa (MTA 24.09.2015 otsuse) esitamiseks
ning riigilõivu tasumiseks või menetlusabi taotluse esitamiseks koos maksejõuetust tõendavate
dokumentidega.

11. Kaebaja esitas 16.02.2016 kohtule täpsustatud kaebuse, puuduoleva kaebuse lisa ning me-
netlusabi taotluse riigilõivu tasumisest vabastamiseks.

KOHTU PÕHJENDUSED

12. Kohtu hinnangul puudub kaebajal kohtusse pöördumisel ilmselgelt kaebeõigus, mistõttu
tuleb kaebus HKMS § 121 lg 2 p 1 alusel tagastada.

13. HKMS § 44 lg 1 kohaselt võib kaebusega halduskohtusse pöörduda isik üksnes oma õiguse
kaitseks. Kaebeõigus seondub seega isiku subjektiivsete õiguste rikkumise ja nende kaitsmi-
sega.

Kohus jättis kaebuse 01.02.2016 määrusega käiguta. Kohtu hinnangul võis kaebusest aru saada,
et kaebaja sooviks on MTA poolt tema vaide sisuline läbivaatamine ja vaideotsuse tegemine.
Samas märkis kohus, et haldusorgani poolt vaide lahendamine on suunatud isiku subjektiivsete
õiguste rikkumise kontrollimisele (MKS § 137 lg 1, HMS § 71 lg 1) ning sellest tulenevalt
kohustas kaebajat selgitama, millise subjektiivse õiguse rikkumise kontrollimiseks esitas kae-
baja MTA-le vaide, mille läbivaatamiseks kohustamist kaebaja käesolevaga kohtult taotleb.

Kaebaja täpsustatud kaebusest võib aru saada, et kaebus on suunatud vaide läbivaatamisele ja
vaideotsuse saamisele. Kaebaja leiab jätkuvalt, et maksuhalduri 09.07.2014 ja 18.07.2014
e-kirjade näol on tegemist haldusaktide või toimingutega ning maksuhaldur oleks enne nimeta-
tud seisukoha saatmist kohtutäiturile pidanud kaebajale tagama HMS §-st 40 tuleneva ärakuu-
lamisõiguse.

14. Kohtule ei nähtu esitatud kaebusest kaebaja subjektiivsete õiguste rikkumist. Kaebaja sub-
jektiivsete õiguste rikkumine ei ole kohtule äratuntav ka kaebuse käiguta jätmisele järgnenud
kaebuse täpsustuse alusel.

15. Vastavalt TMS § 23 lg 1 lausele 1 viib kohtutäitur täitemenetluse läbi sissenõudja avalduse
ja täitedokumendi alusel. Sama seaduse § 25 lg 1 kohaselt kui seaduses või kohtulahendis ei
ole täitedokumendi vabatahtliku täitmise tähtaega määratud, määrab selle kohtutäitur. Tähtaeg
ei või olla lühem kui 10 päeva ega pikem kui 30 päeva, kui TMS-s ei ole ette nähtud teisiti.
Sissenõudja nõusolekul võib kohtutäitur määrata täitedokumendi vabatahtliku täitmise tähtaja
pikema kui 30 päeva.



                                                                                          3(4)
                                                                                       3-16-82

Viidatud sätetest tuleneb, et kohtutäituril ei ole sissenõudja nõusolekuta seaduse järgi õigus
täitedokumendi vabatahtliku täitmise tähtaega pikendada rohkem kui 30 päeva. Samas olukor-
ras, kus sissenõudja on andnud selleks nõusoleku, tuleb sellest hoolimata kohtutäituril kaaluda,
kas täitedokumendi vabatahtliku täitmise tähtaega pikendada või mitte. Seega ei lahendanud
MTA kaebaja 27.06.2014 taotlusi vabatahtliku täitmise tähtaja pikendamiseks, vaid taotlused
lahendas kohtutäitur. Eeltoodust tulenevalt ei saa kaebaja õigusi tähtaja pikendamise küsimuse
lahendamisel rikkuda MTA tegevus, vaid kohtutäituri tegevus.

16. Kohus nõustub MTA 24.09.2015 otsuses ja 23.11.2015 otsuses esitatud seisukohtadega.
Täitemenetlust ja nende raames kohtutäituri poolt läbiviidavate toimingute tegemise korda re-
guleerib TMS. MTA osaleb täitemenetluse läbiviimisel nagu iga teine sissenõudja. Juhul, kui
võlgnik ei nõustu kohtutäituri poolt läbiviidavate toimingutega või koostatavate dokumenti-
dega, on võlgnikul õigus esitada kaebus kohtutäituri tegevusele. TMS, HMS ega HKMS ei või-
malda täitetoiminguid ega täitemenetluse osaliste poolt kohtutäiturile edastatud vastuseid vaid-
lustada vaidemenetluses või kaebusega halduskohtus. Kohtutäituri otsuseid ja tegevust on või-
malik vaidlustada tsiviilkohtumenetluses.

17. HMS § 51 lg 1 kohaselt on haldusakt haldusorgani poolt haldusülesannete täitmisel avali-
kõiguslikus suhtes üksikjuhtumi reguleerimiseks antud, isiku õiguste või kohustuste tekitami-
sele, muutmisele või lõpetamisele suunatud korraldus, otsus, ettekirjutus, käskkiri või muu õi-
gusakt. HMS § 106 lg 1 kohaselt on toiming haldusorgani tegevus, mis ei ole õigusakti andmine
ja mida ei sooritata tsiviilõigussuhtes. Arvestades, et kõnesolevate e-kirjadega esitas MTA kui
täitemenetluse osaline (sissenõudja) täitemenetluse raames omapoolsed seisukohad täiturile, ei
saa nende e-kirjade näol olla tegemist haldusmenetluse käigus antud haldusaktide või tehtud
toimingutega, millega teostataks sisulist halduse funktsiooni. See tähendab, et tegemist ei ole
haldusaktide ega toimingutega HMS tähenduses ning neid ei saa vaidemenetluse ega haldus-
kohtumenetluse raames vaidlustada. Seega tagastas MTA kaebaja vaide õiguspäraselt ning õi-
guspärane on ka MTA 23.11.2015 otsus vaide tagastamise peale esitatud kaebuse lahendamise
kohta.

18. HKMS § 45 lg 4 sätestab, et vaideotsuse peale võib ilma vaide esemeks oleva haldusakti
või toimingu vaidlustamiseta esitada kaebuse, kui see rikub kaebaja õigusi, sõltumata vaide
esemest. Sama kehtib muu kohtueelse menetluse käigus tehtud otsuse vaidlustamisel. Kaebu-
sest ei nähtu, et kaebaja hinnangul oleks vaidemenetluses ja MTA 23.11.2015 otsuse tegemisel
rikutud vaidluse esemest eraldiseisvalt kaebaja subjektiivseid õigusi või huve.

19. Eeltoodust tulenevalt leiab kohus, et kuivõrd vaide esemeks olnud MTA tegevuse vaidlus-
tamine ei olnud lubatav, siis on M.M.i kaebus vaide lahendamiseks kohustamiseks (vaide ta-
gastamise otsuse vaidlustamiseks), samuti vaide tagastamise peale esitatud kaebuse kohta teh-
tud otsuse vaidlustamiseks, ilmselgelt perspektiivitu.

20. Kuna kaebus kuulub tagastamisele, siis ei võta kohus seisukohta riigilõivust vabastamise
taotluse osas.

21. HKMS § 43 lg 2 järgi ei võta kaebuse tagastamine õigust pöörduda uuesti kohtusse. Kae-
buse tagastamisel loetakse, et kaebus ei ole kohtu menetluses olnud.

/allkirjastatud digitaalselt/

Kaupo Kruusvee
Kohtunik

                                                                                           4(4)
