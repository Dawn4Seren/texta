                     TARTU MAAKOHUS
                            KOHTUOTSUS
                              EESTI VABARIIGI NIMEL


 Avalikult teatavakstegemine          Viljandi kohtumaja                        07. juuni 2016
 Tsiviilasi (number ja avaldus)       nr 2-16-105455
 Hagi ese                             Osaühing Aktiva Finants hagi Indrek Roometsa vastu
                                      4finance         OÜ-ga        08.05.2014        sõlmitud
                                      tarbijakrediidielepingust nr 9996479006 tuleneva
                                      põhivõlgnevuse 475 euro, intressi 25 euro ja viivise
                                      0,166% põhinõudelt päevas, s.o summas 450 eurot, nõudes
 Hagi hind                            950 eurot
 Menetlusstaadium                     hagi lahendamine
                                      lihtmenetlus
 Kohtukoosseis                        kohtunik Silvi Maiste
 Hageja                               Osaühing Aktiva Finants (registrikood 10746479; aadress
                                      A. Weizenbergi 20, Tallinn e-post: inkasso@julianus.ee)
 Hageja esindaja                      Kadri Timuska (OÜ Julianuse Õigusbüroo, e-post:
                                      jurist@julianus.ee)
 Kostja                               Indrek Roomets (isikukood xxxxxxxxx, aadress xxxxx-
                                      xxxxx xxxx, xxxxx xxxx, xxxxxx xxxx, xxxxx, xxxxxxx,
                                      e-post: )

RESOLUTSIOON
1. Rahuldada Osaühing Aktiva Finants hagi Indrek Roometsa vastu osaliselt.
2. Välja mõista Indrek Roometsalt Osaühing Aktiva Finants kasuks põhivõlgnevus 475 eurot, ja
   intressivõlgnevus 25 eurot.
3. Välja mõista Indrek Roometsalt Osaühing Aktiva Finants kasuks viivis põhivõlalt perioodi eest
   08.06.2014-07.06.2016 võlaõigusseaduse (VÕS) § 113 lg-1 ettenähtud ulatuses, s.o summas
   76,73 eurot.
4. Jätta Osaühing Aktiva Finants hagi seadusjärgset viivisemäära ületavas viivisenõudes
   rahuldamata.
5. Jätta menetluskulud 50% ulatuses hageja ja 50% ulatuses kostja kanda.
6. Välja mõista Indrek Roometsalt Osaühing Aktiva Finants kasuks hageja menetluskulud
   summas 112,50 eurot ning kohtuotsuse jõustumisest kuni lahendi täitmiseni viivis tasumata
   menetluskuludelt VÕS § 113 lg-s 1 sätestatud ulatuses.
7. Tunnistada kohtuotsus viivitamatult täidetavaks.
8. Toimetada kohtuotsuse koopia kätte menetlusosalistele ja nende esindajatele.




                                           1
Selgitused otsusele
9.1 Arvestades hagihinda, mis ei ületa põhinõudelt 2000 eurot ning koos kõrvalnõuetega 4000
    eurot, on kohus asja lahendanud TsMS § 405 lg 1 kohaselt õiglase äranägemise kohaselt
    lihtsustatud korras, kaldudes kõrvale üldistest menetlusreeglitest, s. o ilma kohtuistungi
    pidamiseta ning menetlusosaliste ärakuulamisega; menetlusosalistele on teatatud õigusest olla
    kohtu poolt ära kuulatud;
9.2 Hagimaterjalid on kostjale 18.05.2016 telefoni teel antud e-posti aadressile kätte toimetatud (tl
    35);
9.3 TsMS § 444 lg 1 ning 2 kohaselt võib kohus lihtmenetluse otsuse kirjeldavas osas jätta
    märkimata nõuete kohta esitatud väited, vastuväited ja esitatud tõendid, samuti riigi- või
    kohaliku omavalitsuse asutuse seisukoha. Samuti võib kohus lihtmenetluse korral kohtuotsuse
    põhjendavas osas piirduda üksnes õigusliku põhjenduse ja tõendite, millele on rajatud kohtu
    järeldused, märkimisega;
9.4 Kohus on menetluskulude otsustuses arvestanud hagihinnast tulenevat riigilõivu summas 175
    eurot ning lepingulise esindaja kulusid põhjendatud ja vajalikus ulatuses, arvestades seejuures
    ka asja lahendamisel aluseks olnud õiguslike küsimuste keerukust, s.o summas 50 eurot;
9.5 Riigikohtu praktika (sh RKTKo 08.12.2008 nr 3-2-1-125-08, p 14; RKTKo 15.01.2014 nr 3-
    2-1-156-13, p 10) kohaselt on kohtul kohustus kontrollida tüüptingimuste kehtivust ka siis, kui
    pooled ise ei ole sellele tuginenud. Kohus hindab tühiseks viivisemäära, mis ületab
    kolmekordset seadusjärgset viivisemäära (RKTKo 10. mai 2016 nr 3-2-1-25-16, p 13);
9.6 Kohus täiendab otsust TsMS § 448 lõikes 41 sätestatu kohaselt, kui menetlusosaline teatab 10
    päeva jooksul otsuse kättetoimetamisest arvates kohtule soovist esitada otsuse peale
    apellatsioonkaebus. Kui menetlusosaline ei ole kohtule sätestatud tähtaja jooksul teatanud
    soovist kirjeldava ja põhjendava osata otsuse peale apellatsioonkaebust esitada, loetakse, et ta
    on apellatsioonkaebuse esitamise õigusest loobunud (TsMS § 448 lg 42);
9.7 TsMS § 448 lg 41 kohaselt ei pea apellatsioonkaebuse esitamise soovi põhjendama. Otsuse
    täiendamine lahendatakse kirjalikus menetluses. Teisele menetlusosalisele otsuse
    täiendamisest ei teatata. Kohus võib kohtuotsuse tervikuna koostada ka TsMS § 444 lõigetes
    1 ja 2 sätestatu kohaselt. Otsuse täiendamise korral puuduva osaga hakkab apellatsioonkaebuse
    esitamise tähtaeg uuesti kulgema täiendava otsuse kättetoimetamisest arvates. Kohtuotsuse
    peale on siis õigus esitada apellatsioonkaebus Tartu Ringkonnakohtule 30 päeva jooksul alates
    otsuse kättetoimetamisest, kuid mitte hiljem kui viie kuu möödumisel kohtuotsuse avalikult
    teatavakstegemisest. Kaebus võidakse lahendada kirjalikus menetluses, kui kaebuses ei
    taotleta selle lahendamist istungil;
9.8 TsMS § 637 lg 21 kohaselt lihtmenetluse asjas esitatud apellatsioonkaebus võetakse Tartu
    Ringkonnakohtus menetlusse üksnes juhul, kui maakohtu otsuses on antud luba
    edasikaebamiseks või kui maakohtu otsuse tegemisel on selgelt ebaõigesti kohaldatud
    materiaalõiguse normi või on selgelt rikutud menetlusõiguse normi või on selgelt ebaõigesti
    hinnatud tõendeid ja see võis oluliselt mõjutada lahendit;
9.9 TsMS § 187 lg 6 kohaselt, kui menetlusosaline taotleb menetlusabi, peab ta esitama tähtaja
    kestel apellatsioonkaebuse; kaebuse põhjendamiseks või riigilõivu tasumiseks või kaebuses
    esineva sellise puuduse kõrvaldamiseks, mis on seotud menetlusabi taotlemisega, annab kohus
    mõistliku tähtaja pärast menetlusabi taotluse lahendamist, kui see taotlus ei ole esitatud
    põhjendamatult või tähtaja pikendamise eesmärgil.

(allkirjastatud digitaalselt)

 Silvi Maiste
 Kohtunik


                                              2
