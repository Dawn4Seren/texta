                                                                                   1-16-7140




                           KOHTUOTSUS
                                EESTI VABARIIGI NIMEL

                                 Pärnu Maakohus
Kohus
                                 22. august 2016.a Pärnu kohtumajas
Otsuse tegemise aeg ja koht
                                 1-16-7140 (16267000793)
Kriminaalasja number
Kohtukoosseis                    Kohtunik Anu Tammeniit

Sekretär                         Kristi Haab

Abiprokurör                      Mai Merisaar

                                 Lembit Põhjala süüdistuses KarS §              424    järgi
Kriminaalasi
                                 kiirmenetluse korras kokkuleppemenetluses

Süüdistatav                      LEMBIT PÕHJALA
                                 Isikukood: 36809014917; xxx
                                 varasemalt kriminaalkorras karistatud, viimati 14.09.2009.a
                                 Pärnu Maakohtu Rapla kohtumaja poolt KarS § 424 alusel 6
                                 kuud vangistust tingimisi 18-kuulise katseajaga ühes
                                 mootorsõiduki juhtimise õiguse äravõtmisega 10 kuuks.
                                 Kahtlustatavana kinni peetud 20.08.2016 – 22.08.2016.

                                 Juhindudes KrMS § 248 lg 1 p 5, § 249, § 2565, kohus
RESOLUTSIOON
                                 otsustas:

Süüdi tunnistada Lembit Põhjala KarS § 424 järgi ning mõista karistuseks 1 (üks) aasta
vangistust.

KarS § 68 lg 1 alusel arvata karistusaja hulka eelvangistuses viibitud aeg 20.08.2016 –
22.08.2016, so 3 (kolm) päeva ja lugeda ärakandmisele kuuluvaks karistuseks 11 (üksteist)
kuud ja 27 (kakskümmend seitse) päeva vangistust.

KarS § 73 lg 1, 3 alusel jätta mõistetud vangistus tingimisi täielikult täitmisele pööramata,
kui Lembit Põhjala ei pane 3 (kolme) aasta pikkuse katseaja jooksul toime uut tahtlikku
kuritegu.


Katseaja algust arvata alates 22.08.2016.a.

                                               1
                                                                                          1-16-7140




Välja mõista Lembit Põhjala´lt KrMS § 179 lg 1 p 2 ja § 2565 lg 2 alusel riigituludesse
menetluskuludena sundraha 322,50 € ja KrMS § 175 lg 1 p 4 alusel tasu riigi õigusabi eest
72 €, kokku 394,50 €.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700058198. Selgituseks märkida: menetluskulud, isiku
nimi, kriminaalasja number.

Välja mõistetud menetluskulud tasuda 6 kuu jooksul kohtuotsuse jõustumise hetkest. Kohustada
Lembit Põhjala´t tasuma menetluskulud 394,50 € ositi 6 kuu jooksul alates 20.09.2016.a kuni
20.02.2017.a 65,75 € iga kuu 20-ndaks kuupäevaks. Kui rahalised nõuded pole täies ulatuses
tähtajaks täidetud suunatakse nõuded täitemenetluse läbiviimiseks kohtutäiturile täitemenetluse
seadustikus sätestatud korras.

EDASIKAEBAMISE KORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates otsuse avalikult teatavakstegemisest. Kriminaalmenetluse kulude hüvitamise otsustuse
võib vaidlustada kohtuotsusest eraldi määruskaebuse korras 15 päeva jooksul alates päevast, mil
isik sai vaidlustavast lahendist teada või pidi teada saama. Määruskaebus tuleb esitada Pärnu
Maakohtule.

ASJAOLUD JA MENETLUSE KÄIK
Kriminaalasjas nr 16267000793 on Lembit Põhjala´le esitatud süüdistus selles, et tema tema
juhtis 20.08.2016.a. kella 22.08 ajal Pärnu mk Are vallas Tallinn-Pärnu-Ikla mnt 111
kilomeetril suunaga Pärnu-Jaagupi poole mootorsõidukit mopeed FREEDO, olles ise alkoholi
tarvitamisest tingitud joobeseisundis, mis avaldus selles, et mõõtes tõendusliku alkomeetriga
Dräger Alcotest 7110 EST seeria nr ARBK-0035 oli tema poolt ühes liitris väljahingatavas õhus
alkoholi sisalduse lõplikuks tulemuseks mitte vähem kui 1,20 mg/l kohta, milline on
alkoholijoobeks Liiklusseaduse § 69 lg 1 ja lg 2 p 1 järgi.

Seega tema, mootorsõiduki juhtimisega joobeseisundis, pani toime KarS § 424 järgi
kvalifitseeritava kuriteo.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu ja kuriteo kvalifikatsiooniga ning jõudsid kokkuleppele prokuröri poolt
kohtus nõutava karistuse liigis ja määras.

Abiprokurör Mai Merisaar tegi ettepaneku Lembit Põhjala süüdi tunnistada KarS § 424 järgi
ning mõista talle karistuseks 1 aasta vangistust. KarS § 68 lg 1 alusel lugeda kantuks

                                                 2
                                                                                       1-16-7140

eelvangistuses viibitud aeg 20.08.2016 – 22.08.2016.a. so 3 päeva. KarS § 73 lg 1, 3 alusel jätta
mõistetud vangistust täielikult tingimuslikult täitmisele pööramata, kui Lembit Põhjala ei pane 3-
aastase katseaja jooksul toime uut tahtlikku kuritegu.

MAAKOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustus sellega. Prokurör jäi
sõlmitud kokkuleppe juurde. Kriminaaltoimiku materjalide alusel ja kohtuliku arutamise põhjal
tegi kohus järeldused, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud kokkuleppemenetluse sätteid. Kohus tuvastas
kriminaalasja menetlemisel, et tõendamiseseme asjaolud on selged ning süüdistatav tuleb süüdi
mõista vastavalt sõlmitud kokkuleppele.

Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. KrMS § 173 lg 2 sätestab, et menetluskulud hüvitab kohustatud isik menetleja
määratud ulatuses. Süüdistatavale on selgitatud, et süüdimõistva kohtuotsusega kaasneb
menetluskulude hüvitamise kohustus. Käesolevas kriminaalasjas on menetluskuludeks KrMS §
179 lg 1 p 2, § 175, § 2565 lg 2 kohaselt sundraha 322,50 € ning KrMS § 175 lg 1 p 4 kohaselt
riigi õigusabi korras määratud kaitsjale makstud tasu 72 €, kokku 394,50 €. KrMS § 180 lg 3
alusel võimaldada Lembit Põhjala´l tasuda menetluskulud summas 394,50 € ositi 6 kuu jooksul
alates 20.09.2016.a kuni 20.02.2017.a 65,75 € iga kuu 20-ndaks kuupäevaks.

/allkirjastatud digitaalselt/

Anu Tammeniit
Kohtunik




                                                3
