                               KOHTUMÄÄRUS
Kohus                             Viru Maakohus
Määruse tegemise aeg ja koht 16. mai 2016, Jõhvi kohtumaja
Asja number                       4-16-3757
Kohtunik                          Deniss Minzatov
Kohtuistungi sekretär             Piret Juuse
Tõlk                              Valentina Michelson-Ipbüker
Taotlus                           Politsei- ja Piirivalveameti Ida prefektuuri taotlus Pjotr Seil´ile
                                  asenduskaristuse määramiseks
Menetlusosaline                   Võlgnik Pjotr Seil isikukood 38004272213,
                                  asukoht Viru Vangla Ülesõidu 1 Jõhvi
Asja arutamise kuupäev            16.05.2016
RESOLUTSIOON:                     Juhindudes VTMS § 211 lg 1 ja KarS § 72, kohus

                                         MÄÄRAS:
Rahuldada Politsei- ja Piirivalveameti Ida prefektuuri taotlus.
Asendada Politsei- ja Piirivalveameti Ida prefektuuri 10.12.2014 otsusega väärteoasjas nr
2440,14,008800 Pjotr Seil´ile KarS § 218 lg 1 alusel määratud rahatrahv 100 eurot s.o. 25
trahviühikut arestiga 2 (kaks) päeva.

Aresti kandmise algust arvestada Pjotr Seil´il pärast praegu kantava vangistuse ärakandmist või
vahistamisest vabastamisest.

Määrus edastada Pjotr Seil´ile ja PPA Ida prefektuurile.

Edasikaebamise kord
Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

ASJAOLUD JA MENETLUSE KÄIK

Pjotr Seil on karistatud Politsei- ja Piirivalveameti Ida prefektuuri 10.12.2014 otsusega
väärteoasjas nr 2440,14,008800 KarS § 218 lg 1 alusel rahatrahviga 25 trahviühikut s.o. 100
eurot. Otsus jõustus 07.01.2015. Rahatrahv on käesoleva ajani tasumata.

Rahatrahvi sissenõudmiseks Pjotr Seili suhtes algatati 19.05.2015 täitemenetlus nr
066/2015/903. Tasumata rahatrahvi jääk on 100 eurot. Kohtutäitur on kontrollinud võlgniku
vara olemasolu ning talle teadaolevatel andmetel puudub võlgnikul vara või ei ole selle väärtus
küllaldane, et katta vara realiseerimisega tekkivaid kulusid.



                                                                                                    1
Võlgniku pangakontod olid arestitud ning maksuametile oli suunatud akt tulumaksutagastuse
arestimiseks, kuid laekumisi ei olnud. Autoregistrikeskuse andmetel võlgnikule kuulub sõiduk
Peugeot 306 (ehitusaasta: 2001), millele on seatud käsutamise keelumärked mitmete
kohtutäiturite poolt. Sõiduki asukoht ei ole kohtutäiturile teada, ning sellele ei ole võimalik
sissenõuet pöörata. Võlgnik viibib kinnipidamisasutuses. Kinnipidamisasutusele 30.03.2016 oli
saadetud nõude arestimisakt kinnipeetava sissetulekust, kuid laekumisi ei olnud. Täitemenetluse
käigus kohtutäituril ei õnnestunud tuvastada, et võlgnikule kuulub realiseerimiskõlblik vara.
Politsei- ja Piirivalveameti Ida prefektuur esitas kohtule avalduse asenduskaristuse
määramiseks. Avalduse kohaselt ei tasunud menetlusalune isik Pjotr Seil rahatrahvi
õigeaegselt vabatahtlikult. Kohtutäitur teatas kohtuvälisele menetlejale eelnimetatud rahatrahvi
täitmise võimatusest Täitemenetluse seadustiku § 201 lg 1 järgi. Eeltoodu alusel taotles
kohtuväline menetleja otsustada rahatrahvi summas 160 eurot asendamine.

Pjotr Seil selgitas kohtuistungil, et trahv on tema poolt tasumata ning ta ei vaidle vastu sellele, et
asendada trahv arestiga.


KOHTU SEISUKOHT

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

VTMS § 211 lg 1 kohaselt maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata. KarS § 72 lõigetes 1-3 on sätestatud, et kui süüdlane ei tasu talle
määratud või mõistetud rahatrahvi, asendab kohus rahatrahvi arestiga, kusjuures rahatrahvi
kümnele trahviühikule vastab üks päev aresti ning aresti alammääraks on üks päev.

Kohus on seisukohal, et mõistetud rahatrahv tuleb asendada arestiga.

Kohtuvälise menetleja otsuse tegemisest möödunud perioodi jooksul ei suutnud Pjotr Seil trahvi
tasuda. Tal puuduvad selleks vahendid ja realiseerimiseks võimalik vara. Väärteo eest karistuse
määramise ja karistuse täitmise vaheline ajavahemik ei saa venida nii pikaks, et määratud
karistuse mõju hajub. Sundtäitmise, sealhulgas trahvi asendamise sisu ja mõte seisneb mõistetud
karistuse vääramatuse tagamises. Karistuse vääramatus kujutab endast muuhulgas otsustavust
karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks. Mõjuvaid põhjusi rahatrahvi tasumata
jätmiseks ei ole, samuti puuduvad asenduskaristuse kohaldamist välistavad asjaolud.

Seega Pjotr Seilile Politsei- ja Piirivalveameti Ida prefektuuri 10.12.2014 otsusega määratud
tasumata rahatrahv 25 trahviühikut tuleb asendada KarS § 72 lg 1 ja lg 2 alusel arestiga 2 päeva.
Aresti kandmise aluseks on Pjotr Seil vahistamisest vabastamine või vangistuse ärakandmisest.

(allkirjastatud digitaalselt)
Deniss Minzatov
Kohtunik



                                                                                                    2
