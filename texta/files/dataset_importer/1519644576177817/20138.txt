                             KOHTUMÄÄRUS

 Kohus                              Harju Maakohus, Tartu mnt kohtumaja
 Kohtunik                           Fred Fisker
 Kohtujurist                        Kadi Lossi
 Määruse tegemise aeg ja koht       29. märts 2015.a, Tallinn,
 Tsiviilasja number                 2-16-4318
 Tsiviilasi                         XXXX       avaldus     abielu      sõlmimiseks        ilma
                                    abieluvõimetõendita kohtult loa saamiseks

 Menetlustoiming                    Avalduse menetlusse võtmise otsustamine ja lahendamine

 Menetlusosalised ja nende          Avaldaja: XXXX(sündinud XXXX, isikukood XXXX,
 esindajad                          välisriigi passi nr XXXX, elukoht XXXX: XXXX, tel XXXX,
                                    e-post: XXXX);
                                    Puudutatud isik: XXXX(isikukood XXXX, elukoht XXXX)
 Asja läbivaatamine                 kirjalik menetlus


 RESOLUTSIOON
    1. Võtta avaldus menetlusse.
    2. Rahuldada avaldus. Anda XXXX´le (sündinud XXXX, isikukood XXXX, välisriigi
       passi XXXX) luba abiellumiseks Eesti Vabariigis ilma abieluvõimetõendita.
    3. Kohtumäärus kehtib ja kuulub täitmisele alates selle avaldajale kättetoimetamisest.
    4. Jätta menetluskulud avaldaja kanda.
    5. Toimetada määrus kätte menetlusosalistele.


 Edasikaebamise kord
 Kohtumääruse peale võib esitada määruskaebuse Tallinna Ringkonnakohtule Harju Maakohtu
 kaudu 15 päeva jooksul alates määruse kättetoimetamisest.




Avaldaja nõue ja põhjendused

1. XXXXesitas 17.03.2016 Harju Maakohtule avalduse kohtu loa saamiseks abielu sõlmimiseks
   ilma abieluvõimetõendita. Avalduse kohaselt on avaldaja Ukraina kodanik. Avaldaja märgib, et
                                                 1
   tema eesmärgiks on abielluda Eesti Vabariigis XXXX. Avaldaja kinnitab, et ta ei ole abielus ning
   tal ei ole takistusi abiellumiseks.
Kohtumääruse põhjendused

2. Kohus, tutvunud esitatud avaldusega, leidis, et see vastab tsiviilkohtumenetluse seadustiku
   (TsMS) nõuetele ja ei esine menetlusse võtmisest keeldumise aluseid.
3. TsMS § 550 lg 1 p 7 kohaselt lahendatakse hagita menetluses muud seadusega kohtu pädevusse
   antud perekonnaasjad, mida ei saa lahendada hagimenetluses.
4. Perekonnaseisutoimingute seaduse (PKTS) § 39 lg 1 kohaselt on abieluvõimetõend abielluja
   elukoha- või kodakondsusriigi väljastatud dokument, millega tema elukoha- või
   kodakondsusriigi pädev asutus kinnitab, et isikul puuduvad takistused abielu sõlmimiseks tema
   elukoha- või kodakondsusriigi õiguse järgi. PKTS § 39 lg 3 kohaselt peab abieluvõimetõendi
   esitama isik, kelle elukoht on välisriigis või kes on elanud Eestis alla kuue kuu vahetult enne
   abiellumisavalduse esitamist. Sama paragrahvi 5. lõike järgi võib kohus, kelle tööpiirkonnas
   kavatsetakse abielu sõlmida, anda välisriigi kodanikule, kelle elukoht on välisriigis või kes on
   elanud Eestis alla kuue kuu vahetult enne abiellumisavalduse esitamist ja kes mõjuval põhjusel
   ei saa abieluvõimetõendit esitada, loa abielu sõlmimiseks ilma tõendita. Luba kehtib kuus kuud.
5. Avalduse kohaselt kavatseb avaldaja abielluda XXXX (isikukood XXXX), kes on Eesti
   Vabariigi kodanik ning elab Tallinnas. Avaldaja soovib saada selleks loa Eesti kohtult, sest
   avaldaja päritoluriik Ukraina ei väljasta oma kodanikele selliseid abieluvõimetõendeid, mida
   Eesti riik aktsepteeriks. XXXX Ukraina kodanik, kes on sündinud XXXX(isikukood XXXX,
   välisriigi passi nr XXXX, elukoht XXXX). Avaldaja kavatseb abielluda Eestis Tallinna
   Perekonnaseisuametis.
6. Avaldaja eelmine abielu XXXX on lahutatud kohtuotsusega 30.06.2011. Avaldaja on tõendina
   esitanud Tallinna notar Annika Kuimeti poolt kinnitatud Tšernigivi oblasti Ripkinski
   rajoonikohtu 30.06.2011 kohtuotsuse nr 2518/2-257/11 (tl 9), milles kohus rahuldas XXXX hagi
   Andri Zaluhovski vastu abielulahutuse nõudes. Kohtuotsus jõustus 11.07.2011 (tl 1). Avaldaja
   kinnitab kohtule, et tal puuduvad takistused abielu sõlmimiseks (tl 1).
7. Kohus selgitab, et Ukraina väljastab oma kodanikele, kes soovivad välismaal abielluda, isiku
   elukohajärgsest perekonnaseisuasutusest tõendi selle kohta, et isik selles piirkonnas elatud
   ajaperioodil ei ole abiellunud. Sellise tõendi puhul on tegu tõendiga registriandmete puudumise
   kohta, mille kohaselt puudub isikul tõendil märgitud ajavahemikul mingis kindlas piirkonnas
   abieluakt. Abieluakti puudumine tõendil märgitud piirkonnas ei välista seda, et isikul ei võiks
   olla kehtiv abielu mõnes teises piirkonnas. Seega Ukraina ei väljasta abieluvõimetõendeid.
8. Kohus asub seisukohale, et tsiviilasjas esitatud ja kogutud tõendid annavad aluse kohtul anda
   avaldajale PKTS § 39 lg 5 alusel luba abielu sõlmimiseks ilma abieluvõimetõendita. Avaldaja
   on kohtule kinnitanud, et ta ei ole abielus (tl 8). Kohus selgitab, et käesoleva määrusega
   avaldajale antav luba kehtib PKTS § 39 lg 5 viimase lause kohaselt kuus kuud.
9. TsMS § 478 lg 4 kohaselt hagita menetluses tehtud määrus hakkab kehtima ja kuulub täitmisele
   sõltumata jõustumisest viivitamata alates päevast, kui see tehakse teatavaks isikutele, kelle kohta
   määrus vastavalt selle sisule on tehtud, kui seadusest ei tulene teisiti.
10. TsMS § 172 lg 1 esimese lause kohaselt hagita menetluses kannab menetluskulud isik, kelle
    huvides lahend tehakse. Kohus jätab menetluskulud avaldaja kanda.

11. Vastavalt TsMS § 478 lõikele 4 hakkab kehtima ja kuulub täitmisele hagita menetluses tehtud
    määrus sõltumata jõustumisest viivitamata alates päevast, kui see tehakse teatavaks isikutele,
    kelle kohta määrus vastavalt selle sisule on tehtud, kui seadusest ei tulene teisiti.


                                                  2
/allkirjastatud digitaalselt/

Fred Fisker
Kohtunik




                                3
