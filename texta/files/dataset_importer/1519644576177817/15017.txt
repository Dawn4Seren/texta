                        KOHTUMÄÄRUS
Kohus                              Tartu Maakohus
Kohtunik                           Roomet Sõnna
Määruse tegemise aeg ja koht       20. mai 2016 Võru kohtumaja
Tsiviilasja number                 2-16-957
Tsiviilasi                         SIA Kreiss hagi OÜ Pilot 55 vastu 70 000 euro ja
                                   viiviste nõudes
Menetlustoiming                    kompromissi kinnitamine ja menetluse lõpetamine
Menetlusosalised ja nende          Hageja SIA Kreiss, registreeritud Läti Vabariigis, ühtne
esindajad                          registreerimisnumber xxxxxxxxxxx, lepinguline esindaja
                                   Heldur Veinberg, e-post: heldur.veinberg.001@mail.ee;
                                   Kostja OÜ Pilot 55, registrikood xxxxxxxx, asukoht Põllu
                                   1, Võru linn 65606, lepinguline esindaja Liina Karlson, e-
                                   post: liina.karlson@themis.ee.

RESOLUTSIOON
I Kinnitada SIA Kreiss ja OÜ Pilot 55 vahel sõlmitud alljärgnev kompromiss:
1. Kostja ja hageja sõlmisid 24. märtsil 2016.a. lepingu nr 24032016-4, mille tingimustel
kostja müüs ja hageja ostis poolhaagise Schmitz SKO24 VIN-kood WSM00000005008581
hinnaga 12 000 eurot (VAT 0%) ning poolhaagise Schmitz SKO24 VIN-kood
WSM00000005005696 hinnaga 12 000 eurot (VAT 0%). 24.03.2016 andis kostja
poolhaagised koos dokumentidega üle hagejale ning 24.03.2016 esitas hagejale kahe
poolhaagise eest tasumiseks arved nr 160003 summas 12 000 eurot ja nr 160014 summas
12 000 eurot. 14.04.2016 vastastikuste nõuete tasaarvestuse kokkuleppega nr KR00000478
pooled tasaarvestasid hageja 14.08.2013 kostjale esitatud arvel nr R-13-529 põhineva
rahalise nõude summas 24 000 eurot kostja poolt hagejale 24.03.2016 esitatud arvel nr
160003 põhineva rahalise nõudega summas 12 000 eurot ja arvel nr 160004 põhineva
rahalise nõudega summas 12 000 eurot. Seega käesoleva kompromissilepingu sõlmimise
hetkeks nõuete tasaarvestuse tulemusel on hagiavalduse punktis 1.6.1 nimetatud
(14.08.2013 arve nr R13-529) hageja nõue summas 24 000 eurot rahuldatud.

2. Kostja OÜ Pilot 55 kohustub hiljemalt 31. maiks 2016.a. tasuma hagejale SIA Kreiss
hagiavalduse punktis 1.6.2 nimetatud 23.09.2013.a. arvel nr R13-580 põhineva summa 46
000 eurot (VAT 0%) hageja SIA Kreiss pangakontole Nr IBAN: LV14
NDEA0000083022018 pangas Nordea Bank AB Latvijas filiâle. Juhul kui kostja OÜ Pilot
55 viivitab nimetatud rahalise kohustuse täitmisega on hagejal õigus nõuda kostjalt
viivitusintressi (viivist) 0,06% päevas tähtaegselt tasumata summalt kuni kohustuse kohase
täitmiseni.
3. Hageja SIA Kreiss loobub hagiavalduses hageja nõuete punktides 2 nimetatud viivise
nõudest summas 2655,39 eurot ja punktis 3 nimetatud viivise nõudest protsendina vastavalt
VÕS § 94 lg 1 ja § 113 lg 1.

4. Pooled lepivad kokku, et kompromissi kinnitamisel poolte menetluskulud jäävad poolte
endi kanda.

5. Pooled lepivad kokku, et paluvad kohtul kompromissi kinnitamisel tühistada Tartu
Maakohtu 28.01.2016.a. määrusega hageja kasuks seatud kohtulik hüpoteek summas 90
000 eurot kostjale kuuluvale 1594/66534 mõttelisele osale kinnistust Tartu Maakohtu
kinnistusosakonna registriosa nr 26830101, katastritunnus 78408:802:0057 ja reaalosale
mitteeluruumile nr ÄP 1.

6. Pooled lepivad kokku, et kompromissi kinnitamisel kostja kutsub tagasi kostja
12.03.2016 määruskaebuse Tartu Ringkonnakohtule Tartu Maakohtu 28.01.2016.a.
määruse tühistamiseks, millega seati hageja kasuks kohtulik hüpoteek summas 90 000
eurot kostjale kuuluvale 1594/66534 mõttelisele osale kinnistust Tartu Maakohtu
kinnistusosakonna registriosa nr 26830101, katastritunnus 78408:802:0057 ja reaalosale
mitteeluruumile nr ÄP 1.

7. Kostja kinnitab, et temal ei ole käesoleval ajal ega tulevikus hageja vastu mingeid
nõudeid seonduvalt hagi tagamisega ja hageja kasuks hüpoteegi seadmisega kostjale
kuuluvale 1594/66534 mõttelisele osale kinnistust Tartu Maakohtu kinnistusosakonna
registriosa nr 26830101, katastritunnus 78408:802:0057 ja reaalosale mitteeluruumile nr
ÄP 1.

II. Lõpetada menetlus tsiviilasjas nr 2-16-957, SIA Kreiss hagis OÜ Pilot 55 vastu
põhivõlgnevuse 70 000 eurot ja viivise nõudes.

III. Tühistada Tartu Maakohtu 28.01.2016.a. määrusega tsiviilasjas nr 2-16-957 hagi
tagamise korras SIA Kreiss kasuks seatud kohtulik hüpoteek summas 90 000 eurot OÜ-le
Pilot 55 kuuluvale 1594/66534 mõttelisele osale kinnistust Tartu Maakohtu
kinnistusosakonna registriosa nr 26830101, katastritunnus 78408:802:0057 ja reaalosale
mitteeluruumile nr ÄP 1.

IV. Tagastada SIA Kreiss pangakontole nr IBAN: LV14 NDEA0000083022018 pangas
Nordea Bank AB Latvijas filiaale hagi tagamisel tasutud tagatis summas 3632 (kolm tuhat
kuussada kolmkümmend kaks) eurot ja 77 senti.

V. Tagastada SIA Kreiss pangakontole nr IBAN: LV14 NDEA0000083022018 pangas
Nordea Bank AB Latvijas filiaale hagi esitamisel tasutud pool riigilõivust, s.o summas 625
(kuussada kakskümmend viis) eurot.

VI. Tagastada OÜ-le Pilot 55 määruskaebuse esitamisel tasutud pool riigilõivust, s.o
summas 25 (kakskümmend viis) eurot OÜ Pilot 55 pangakontole EE882200221057984194,
Swedbank AS.

Menetluskulude jaotus
Vastavalt kompromissile jätta poolte menetluskulud nende endi kanda.

Edasikaebamise kord
Käesolev kohtumäärus ei ole edasikaevatav

                                            2 (4)
ASJAOLUD

Tartu Maakohtu menetluses on SIA Kreiss hagi OÜ Pilot 55 vastu 70 000 euro ja viiviste
nõudes. Hageja ja kostja on hagiavalduses esitatud nõude täitmise osas saavutanud
kompromissi ning esitanud sõlmitud kompromissi kohtule kinnitamiseks. Pooled paluvad
tühistada Tartu Maakohtu 28.01.2016.a. määrusega tsiviilasjas nr 2-16-957 hagi tagamise
korras hageja kasuks seatud kohtulik hüpoteek summas 90 000 eurot kostjale kuuluvale
1594/66534 mõttelisele osale kinnistust Tartu Maakohtu kinnistusosakonna registriosa nr
26830101, katastritunnus 78408:802:0057 ja reaalosale mitteeluruumile nr ÄP 1. Hageja palub
tagastada pool hagiavalduse esitamisel tasutud riigilõivust ning hagi tagamisel makstud tagatis.
Kostja palub tagastada pool määruskaebuse esitamisel tasutud riigilõivust.

KOHTU PÕHJENDUSED

Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. Vastavalt TsMS
§ 430 lg 1 võivad pooled menetluse kuni hagi kohta tehtud lahendi jõustumiseni lõpetada
kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused. TsMS §
430 lg 3 esimese lause kohaselt ei kinnita kohus kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole võimalik
täita. Kohus on seisukohal, et käesoleval juhul puuduvad TsMS § 430 lg 3 esimeses lauses
sätestatud alused kompromissi kinnitamata jätmiseks. Kohus leiab, et kompromiss tuleb
kinnitada ning menetlus asjas lõpetada.

Hageja palub seoses kompromissi sõlmimisega tagastada pool riigilõivust, so 625 eurot. TsMS
§ 150 lg 2 p 1 kohaselt tagastatakse pool menetluses tasutud riigilõivust, kui pooled sõlmivad
kompromissi. Hageja on hagiavalduse ja hagi tagamise taotluse esitamisel tasunud riigilõivu
1250 eurot (köide I, tl 15, 77, 154). Kostja palub tagastada pool määruskaebuse esitamisel
tasutud riigilõivust, s.o 25 eurot. Kostja on tasunud määruskaebuse esitamisel riigilõivu 50
eurot (köide II, tl 88). Tartu Ringkonnakohus on 16.mai 2016.a. määrusega võtnud vastu OÜ
Pilot 55 määruskaebusest loobumise ja lõpetanud määruskaebusmenetluse (II kd, tl 123).
Käesoleva määrusega kohus lõpetab menetluse tsiviilasjas seoses kompromissi sõlmimisega,
mistõttu on põhjendatud taotlus poole menetluses tasutud riigilõivu tagastamiseks, hagejale
kuulub tagastamisele 625 eurot ning kostjale 25 eurot.

Hageja palub tagastada ka hagi tagamisel tasutud tagatis 3632,77 eurot. TsMS § 391 lg 2
kohaselt hagi tagamisega tekkida võiva kahju hüvitamiseks hagi tagamist taotlenud isikult
sissenõutud tagatis tagastatakse hagi tagamist taotlenud poolele, kui teine pool ei ole esitanud
hagi kahju hüvitamiseks kahe kuu jooksul TsMS § 391 lõikes 1 nimetatud ajast alates. Kostja
on esitatud kompromissis kinnitanud, et tal ei ole hageja suhtes nõudeid seoses kohaldatud hagi
tagamise ja hüpoteegi seadmisega. Eelnevat arvestades tuleb hagejale tagastada hagi
tagamisega kostjatele tekkiva võimaliku kahju hüvitamiseks antud tagatis summas 3632,77
eurot

TsMS 445 lg 2 kohaselt kui kohus lõpetab menetluse kompromissi sõlmimisega, jätab kohus
kohaldatud hagi tagamise abinõu jõusse kohtulahendi täitmist tagava abinõuna, kui see on
lahendi täitmise tagamiseks ilmselt vajalik ja pool, kelle kasuks otsus tehti, ei taotle abinõu
tühistamist. Pooled on palunud kohtul kompromissi kinnistamisel tühistada Tartu Maakohtu
28.01.2016 hagi tagamise määrusega hageja kasuks seatud hüpoteek. Eelnevast tulenevalt tuleb



                                             3 (4)
tühistada Tartu Maakohtu 28.01.2016 määrusega hageja kasuks seatud hagi tagamise abinõu,
s.o kostja kinnistule seatud hüpoteek.

TsMS § 168 lg 3 kohaselt kannavad kompromissi sõlmimise korral pooled oma menetluskulud
ise, kui nad ei ole kokku leppinud teisiti. Kompromissi kohaselt jäävad poolte menetluskulud
nende endi kanda.

TsMS § 661 lg 2 kohaselt on määruskaebuse esitamise tähtaeg nii hagimenetluses kui ka hagita
menetluses tehtud määruste puhul 15 päeva määruse kättetoimetamisest alates, kui seaduses ei
ole sätestatud teisiti. TsMS § 661 lg 4 kohaselt võib poolte kokkuleppel määruskaebuse
esitamise tähtaega hagimenetluses lühendada või määruskaebuse esitamise õiguse välistada.
Pooled on kompromissi p 5 kokku leppinud, et loobuvad kompromissi kinnitamise määruse
peale määruskaebuse esitamise võimalusest. Seega ei ole käesolev kohtumäärus edasikaevatav.

/allkirjastatud digitaalselt/

Roomet Sõnna
Kohtunik




                                           4 (4)
