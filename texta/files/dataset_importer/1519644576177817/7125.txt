                                                                                   2-15-106090




                                KOHTUMÄÄRUS

Kohtuasja number                2-15-106090
Määruse tegemise aeg ja koht    14. september 2016, Narva kohtumaja
Kohus                           Viru Maakohus
Kohtunik                        Aarne Lõhmus
Kohtujurist                     Maksim Lütter
Kohtuasi                        Kopparberg Kinnisvara OÜ hagi Ropeaccess OÜ vastu
                                võlgnevuse ja viiviste nõudes
Menetlustoiming                 Menetluse lõpetamine
Kohtuistungi toimumise aeg      Kirjalik menetlus
Menetlusosalised ja esindajad   Hageja:             Kopparberg Kinnisvara OÜ (rk 11918669)
                                Hageja esindaja:    Valeria Titova (endine Štšerbakova)
                                                    (lepinguline esindaja)
                                Kostja:             Ropeaccess OÜ (rk 11161692)
                                Kostja esindaja:    Aleksei Smelov (lepinguline esindaja)

RESOLUTSIOON

1. Kinnitada Kopparberg Kinnisvara OÜ ja Ropeaccess OÜ kompromiss järgnevalt:

   1.1. Ropeaccess OÜ tasub Kopparberg Kinnisvara OÜ-le Kopparberg Kinnisvara OÜ
        pangakontole nr XXX põhivõlgnevuse summas 500 (viissada) eurot ja ½ riigilõivust
        summas 112 (ükssada kaksteist) eurot 50 senti, so kokku 612 (kuussada kaksteist)
        eurot 50 senti kolme kuu jooksul alljärgneva graafiku alusel:
         20. septembriks 2016 – 200 (kakssada) eurot;
         20. oktoobriks 2016 – 212 (kakssada kaksteist) eurot 50 senti;
         20. novembriks 2016 – 200 (kakssada) eurot.
   1.2. Käesoleva kompromissi jõustumisest ei oma pooled teineteise suhtes mis tahes muid
        nõudeid ja pooled loevad, et kõik vaidlused, mis on või oleksid seotud 26. juunil 2014
        Kopparberg Kinnisvara OÜ ja Ropeaccess OÜ vahel sõlminud XXX korteri
        üürilepinguga on käesoleva kompromissiga lahendatud.

2. Lõpetada tsiviilasja nr 2-15-106090 menetlus.

3. Tühistada 14. septembrile 2016 algusega kell 14:00 määratud kohtuistung.

4. Jaotada menetluskulud vastavalt kompromissile.


                                                                                            1(3)
                                                                                     2-15-106090

5. Jätta kompromisslepingus nimetamata Kopparberg Kinnisvara OÜ menetluskulud tema
   enda kanda.

6. Jätta kompromisslepingus nimetamata Ropeaccess OÜ menetluskulud tema enda kanda.

7. Menetluskulude tagastamise lahendab kohus eraldi määrusega peale kohtumääruse
   jõustumist.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu kaudu 2
(kaks) päeva jooksul kohtumääruse kättetoimetamisest. Määruskaebust ei saa esitada viie kuu
möödumisel määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
sellisel juhul mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

ASJAOLUD

Viru Maakohtu menetluses on tsiviilasi nr 2-15-106090, Kopparberg Kinnisvara OÜ hagi
Ropeaccess OÜ vastu võlgnevuse ja viiviste nõudes. Pooled esitasid kohtule kirjaliku
kompromissi.

KOHTUMÄÄRUSE PÕHJENDUSED

Kohus, tutvunud poolte avalduse ja tsiviilasja materjalidega, leiab, et tsiviilasja menetlus tuleb
lõpetada.

Tsiviilkohtumenetluse seadustiku (edaspidi TsMS) § 430 lg 1 kohaselt, pooled võivad menetluse
kuni hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses märgitakse
kompromissi tingimused.

Kohus tuvastas, et pooltevaheline kompromiss ei ole vastuolus heade kommete või seadusega ning
ei riku avalikku- ega menetlusosaliste huvi; kompromissi on võimalik täita. Kohus kinnitab poolte
kompromissi.

Lähtuvalt TsMS § 428 lg 1 p 4, kohus lõpetab menetluse otsust tegemata, kui pooled on sõlminud
kompromissi ja kohus kinnitab selle.

Kohus lõpetab tsiviilasja menetluse.

Kohus selgitab, et vastavalt TsMS § 432, kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetlus on
lõpetatud hagist loobumise tõttu või kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.

                                                                                             2(3)
                                                                                    2-15-106090


Kohtuistungi aja tühistamine

Antud asjas oli määratud kohtuistung 14. septembrile 2016 algusega kell 14:00.

Vastavalt TsMS § 352 lg 1 ls 1 mõjuval põhjusel võib kohus istungiaja tühistada või seda muuta,
samuti istungi edasi lükata.

Kohus peab poolte vahel sõlmitud ja kohtu poolt kinnitatud kompromissi ja menetluse lõpetamist
istungi tühistamise mõjuvaks põhjuseks. Seoses menetluse lõpetamisega kohus tühistab 14.
septembril 2016 määratud kohtuistungi aja ning lõpetab menetluse kohtuistungit pidamata.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. /--/. TsMS § 168 lg 3
kohaselt, kompromissi sõlmimise korral kannavad pooled oma menetluskulud ise, kui nad ei ole
kokku leppinud teisiti.

Pooled on menetluskulude jaotuse osas kokku leppinud ja seega tuleb menetluskulud jaotada
vastavalt kokkuleppele. Ülejäänud menetluskulud jäävad poolte endi kanda.

Kooskõlas TsMS § 174 lg 1 ja lg 2 määrab kohus kindlaks menetluskulude rahalise suuruse.

Pooled on menetluskulude rahalise suuruse osas kokku leppinud, kompromisslepingus nimetamata
menetluskulud jäävad poolte endi kanda. Seega ei ole menetluskulude rahaline kindlaksmääramine
vajalik. Menetlusosalistelt välja mõistetavad menetluskulud puuduvad.

Hageja esitas taotluse poole riigilõivu tagastamiseks seoses kompromissi sõlmimisega.

Kohus lahendab menetluskulude tagastamise eraldi määrusega peale kohtumääruse jõustumist.

Edasikaebamine

Vastavalt TsMS § 661 lg 4 poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada.

Pooled leppisid kompromisslepingus kokku, et lühendavad käesolevas tsiviilasjas määruskaebuse
esitamise tähtaega kahe päevani ja seega võib kohtumääruse peale esitada määruskaebuse kahe
päeva jooksul kohtumääruse kättetoimetamisest.

Digitaalne allkiri

Aarne Lõhmus
Kohtunik




                                                                                            3(3)
