                                                                                 1-16-540




                        KOHTUOTSUS
                              EESTI VABARIIGI NIMEL



Kohus                          Harju Maakohus
Otsuse tegemise aeg ja koht    03. veebruar 2016, Tallinn
Kriminaalasja number           1-16-540 (15922500055)
Kohtunik                       Märt Toming
Kohtuistungi sekretär          Eda Loor
Tõlk                           Maksim Tšurkin
Kriminaalasi                   Igor Karpi süüdistus KarS § 329 järgi
                               Kokkuleppemenetluses
Prokurör                       Algis Sepp
Süüdistatav                    Igor Karp
                               Ik 37012230271, EV kodanik, keskharidus, emakeel: vene
                               keel, töökoht: puudub, elukoht: XXX; asukoht: XXX
                               Vangla.
                               Varasem karistatus, eelnevalt korduvalt kriminaalkorras
                               karistatud, viimati:
                               Harju Maakohtu 29.07.2013 otsusega KarS § 199 lg 2 p 8,
                               9 järgi vangistus 4 aastat ja 6 kuud, KarS § 65 lg 2 alusel
                               liitkaristus vangistus 4 aastat, 9 kuud, 27 päeva karistuse
                               kandmise algusega 20.12.2012. Harju Maakohtu
                               05.08.2013 määrusega täpsustati liitkaristust ning
                               liitkaristuseks loeti vangistus 4 aastat 9 kuud ja 14 päeva.
                               Karistusest ära kantud seisuga 03.02.2016 kaasaarvatud:
                               ajavahemik 20.12.2012 kuni 18.09.2015, so 2 aastat 8
                               kuud ja 29 päeva ning 29.10.2015 kuni 03.02.2016
                               kaasaarvatud 3 kuud ja 5 päeva, kokku ära kantud karistus
                               3 aastat ja 4 päeva. Ärakandmata karistus 1 aasta 9 kuud ja
                               10 päeva vangistust
Kaitsja                        Kohtueelses menetluses advokaat Karine Nersesjan
RESOLUTSIOON
1. Igor Karp süüdi tunnistada KarS § 329 ettenähtud kuriteo toimepanemises ja mõista
   talle karistuseks tähtajaline vangistus 6 (kuus) kuud.
2. KarS § 65 lg 2 alusel suurendada mõistetud karistust Harju Maakohtu 29.07.2013
                                            1
   otsusega mõistetud vangistuse ärakandmata osa, s.o tähtajalise vangistuse 1 (üks) aasta
   9 (üheksa) kuu ja 10 (kümme) päeva võrra ning mõista kohtuotsuste kogumis
   liitkaristuseks tähtajaline vangistus 2 (kaks) aastat 3 (kolm) kuud ja 10 (kümme)
   päeva, millise karistuse ärakandmist arvestada alates kohtuotsuse kuulutamisele
   järgnevast päevast, so alates 04.02.2016.
3. Igor Karpilt välja mõista KrMS § 173 lg 1 p 1 ja lg 2; § 175 lg 1 p 4 ja 9, § 179 lg 1 p
   2 ja § 180 lg-te 1 ja 3 alustel:
   - teise astme kuriteos süüdimõistva kohtuotsusega kaasnev sundraha 645 (kuussada
   nelikümmend viis) eurot,
   - määratud kaitsjale kohtueelses menetluses makstud tasu 48 (nelikümmend kaheksa)
   eurot,
   s.o kokku menetluskulud 693 (kuussada üheksakümmend kolm) eurot, mis tuleb
   kohtuotsuse jõustumisest 12 kuu jooksul tasuda Maksu- ja Tolliameti arveldusarvele
   EE351010052031000004 SEB pangas, EE502200221014193355 Swedbankis,
   EE873300333499990003 Danske Bankis või EE401700017002872300 Nordea
   pangas, märkides selgitusena: „Igor Karp, 1-16-540, menetluskulud, ositi tasumine“.
   Makseinfo koos viitenumbriga edastatakse kohtuistungil kätteandmise võimatusel Igor
   Karpile tema kinnipidamiskoha aadressile tavapostiga. Menetluskulude tähtaegse
   tasumata jätmise korral loetakse maksetähtaeg saabunuks ja kogu nõue suunatakse
   täitemenetluse läbiviimiseks kohtutäiturile täitemenetluse seadustikus sätestatud
   korras.
4. Asitõend: CD plaat, mis asub toimiku tagakaanel ümbrikus, jätta KrMS § 126 lg 3 p 1
   alusel toimikusse.

Edasikaebamise kord
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioonkaebuse esitamise
soovist teatatakse otsuse teinud kohtule kirjalikult seitsme päeva jooksul, alates
kohtuotsuse resolutiivosa kuulutamisest. Apellatsiooniõiguse kasutamise soovist võib
teatada ka elektrooniliselt. Apellatsioon esitatakse ringkonnakohtule kirjalikult 15 päeva
jooksul alates otsuse avalikult teatavakstegemisest. Vahistatud süüdistatav või tema kaitsja
võib esitada apellatsiooni 15 päeva jooksul alates süüdistatavale kohtuotsuse koopia
kätteandmisele järgnevast päevast. Apellatsioon jäetakse läbi vaatamata ja tagastatakse
kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest
eraldi, s.o määruskaebemenetluse korras vastavalt KrMS § 387 lg-le 1, esitades
määruskaebuse 15 päeva jooksul, alates päevast, mil isik sai vaidlustatavast
kohtumäärusest teada või pidi teada saama, vaidlustatava kohtumääruse teinud kohtule.
Kriminaalasja kohtulikul uurimisel kohus tuvastas:
Igor Karpi süüdistatakse selles, et tema asus kõrvale hoiduma jõustunud kohtuotsusega
määratud karistuse kandmisest. Igor Karbile oli Harju Maakohtu 29.07.2013 otsusega nr 1-
13-5095 mõistetud KarS § 199 lg 2 p 8, 9 ja § 65 lg 2 alusel karistuseks vangistus 4 aastat
9, kuud, 27 päeva karistuse kandmise algusega 20.12.2012. Viru Vangla käskkirja nr
07.05.2015 nr 6-1/490-KP alusel paigutati Igor Karp karistuse kandmise jätkamiseks XXX
Vangla Maardu üksuse avavanglasse XXX.
XXX Vangla Maardu üksuse juhi 15.09.2015 käskkirjaga nr 5-1/2329 (muudetud
17.09.2015 käskkirjaga nr 5-1/2346. Muudatus ei puudutanud Igor Karpi) alusel lubati Igor
Karbil 18.09.2015 liikuda väljaspool vanglat sisseostude tegemiseks ajavahemikul 08.35-
                                            2
11.15 määratud marsruudil - kinnipidamiskohast Tallinnasse Ümera 3 Maxima XX
kauplusesse ja tagasi.
Igor Karp, olles lubatud lühiajalisele väljasõidule, ei pöördunud 18.09.2015 määratud
ajaks, s.o kella 11.15-ks tagasi karistuse kandmise jätkamiseks XXX Vangla Maardu
avavanglasse. Tagaotsitavaks kuulutatud Igor Karp tabati 29.10.2015 Tallinnas Hobujaama
trammipeatuse juures.
Enda tegevusega Igor Karp pani toime kinnipidamiskohast lahkuda lubatud
kinnipeetava poolt karistuse kandmise jätkamisest teadliku kõrvalehoidumise, mis on
kvalifitseeritav kuriteona KarS § 329 alusel.
Juhindudes KrMS § 245 sätetest on 22.01.2016 sõlmitud Põhja Ringkonnaprokuratuuri
prokuröri abi Algis Seppa, süüdistatav Igor Karpi ja tema kaitsja Karine Nersesjani vahel
käesolevas kriminaalasjas alljärgnev kokkulepe.
KarS § 329 ettenähtud kuriteo toimepanemise eest nõuab prokurör kohtus süüdistatavale
karistuseks 6 (kuus) kuud vangistust.
KarS § 65 lg 2 alusel suurendada karistust Harju Maakohtu 29.07.2013 otsusega nr 1-13-
5095 mõistetud vangistuse ärakandmata osa võrra, mis on kokkuleppe sõlmimise seisuga
22.01.2016.a 1 aasta 10 kuud ja 7 päeva. Kandmisele kuuluvaks karistuseks mõista
vangistus 2 (kaks) aastat 4 (neli) kuud ja 7 (seitse) päeva. Kohtuistungil taotles prokurör
karistuse ärakandmata osa liitmist kohtuistungi aja seisuga, so lugedes ärakandmata
karistuseks 1 aasta 9 kuud ja 10 päeva ning liitkaristuseks KarS § 65 lg 2 alusel 2 aastat 3
kuud ja 10 päeva karistuse ärakandmise algusega 04.02.2016.
Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri arvamuse kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel ja juhindudes
KrMS § 173 lg 1 p-st 1, lg-st 2; § 175 lg 1 p-dest 4 ja 9; § 179 lg 1 p-st 2; § 180 lg-test 1 ja
3; § 248 lg 1 p-st 5; §-st 249; §-st 311; §-st 313; KarS §-st 329, § 65 lg-st 2 asub kohus
seisukohale, et Igor Karp kuulub temale KarS § 329 ettenähtud kuriteo toimepanemises
esitatud süüdistuses süüdimõistmisele ja temale tuleb mõista karistus sõlmitud kokkuleppe
kohaselt, arvestades liitkaristuse mõistmisel täpsustatud andmeid ärakandmata karistuse
osas.
MENETLUSKULUD
KrMS § 180 lg 1 kohaselt hüvitab menetluskulud süüdimõistetu. Menetletavas
kriminaalasjas on süüdistatava menetluskuludeks süüdimõistva otsusega kaasnev sundraha
teise astme kuriteo toimepanemise eest ja määratud kaitsjale makstud tasu kohtueelses
menetluses.
Süüdistatav kannab käesoleval ajal kohtu poolt mõistetud vangistust ning on alus eeldada,
et süüdistatav ei pruugi olla igapäevaselt töiselt hõivatud ning tal ei ole alalist sissetulekut.
Samas ei ole kohtu arvates selline asjaolu menetluskulude vähendamise aluseks. Ka
Riigikohus (3-1-1-120-12) on väljendanud seisukohta, et kuigi vangistuse ajal ei ole
kinnipeetavale igakord tagatud võimalus töötada, ei saa menetluskulude hüvitamise otsust
tegev kohus juba ette lähtuda sellest, et süüdimõistetu karistuse kandmise ajal kindlasti ei
tööta. Süüdistatav ei ole esitanud ka tõendeid selle kohta, et ta ei ole oma majandusliku
olukorra tõttu maksevõimeline. Lisaks tuleb menetluskulude tasumise võimalikkuse

                                              3
hindamisel arvesse võtta ka isikule kuuluvat vara tervikuna, s.t võimalust tasuda
menetluskulud isiku kogu vara arvelt.
Lisaks rõhutab kohus, et menetluskulude väljamõistmisel ei tule silmas pidada mitte ainult
isiku faktilist maksevõimet, vaid selle küsimuse lahendamisel tuleb lähtuda ka
süüdimõistetud isiku resotsialiseerumise väljavaadetest. Senise kohtupraktika kohaselt
tuleb menetluskulude vähendamise korral esmajoones silmas pidada selle meetme
võimalikku positiivset eripreventiivset toimet. Isiku poolt toimepandud süütegu võib olla
n.ö juhuslikku laadi ning kui menetluskulude riigi kanda jätmine annab täiendava
positiivse tõuke isiku seaduskuulekusele, on alust selle põhimõtte rakendamiseks. Igor
Karpi on aga eelnevalt korduvalt kriminaalkorras karistatud ja ta on teadlik sellest, et iga
järgmise kriminaalmenetlusega kaasnevad menetluskulud. Inkrimineeritud süütegude
toimepanemine on olnud süüdistatava vaba ja teadlik valik. Kohus ei tuvastanud kohtusse
saabunud kriminaalasja läbivaatamisel menetluskulude küsimuse lahendamisel asjaolusid
või takistusi, mis tingiksid või annaksid aluse kaaluda menetluskulude vähendamist. Seega
leiab kohus, et menetluskulude riigi kanda jätmisel ei oleks käesoleval juhul positiivset
toimet ja menetluskulud tuleb täies ulatuses jätta süüdistatava kanda.
Samas leiab kohus, et regulaarse sissetuleku puudumine ning kinnipidamisasutuses
karistuse kandmine on piisavaks aluseks menetluskulude hüvitamise määramiseks (KrMS
§ 180 lg 3 ja KrMS § 313 lg 1 p-des 7 ja 12 alusel) pikema aja jooksul, s.o kohtuotsuse
jõustumisest 12 kuu jooksul. Kohus selgitab ka, et kohtu määratud tähtaja ületamisel
loetakse maksetähtaeg saabunuks ja kogu nõue suunatakse täitemenetluse läbiviimiseks
kohtutäiturile täitemenetluse seadustikus sätestatud korras.




Märt Toming
kohtunik
/allkirjastatud digitaalselt/




                                           4
