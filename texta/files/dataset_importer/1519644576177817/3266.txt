                                                                                      2-16-118940




                            KOHTUMÄÄRUS
Kohus                                Viru Maakohus
Kohtunik                             Pille Aver
Määruse tegemise aeg ja koht         08. november 2016. a, Narva kohtumaja
Tsiviilasja number                   2-16-118940
Tsiviilasi, hageja nõue              OÜ Aktiva Finants avaldus I K vastu võlgnevuse nõudes

Menetlusosalised ja nende            Hageja: OÜ Aktiva Finants (RK 10746479), lepinguline
esindajad                            esindaja Kadri Timuska
                                     Kostja: I K (IK XXX)
Menetlustoiming                      Menetlusse võtmisest keeldumine

Resolutsioon

   1. Keelduda OÜ Aktiva Finants hagi I K vastu võlgnevuse nõudes menetlusse võtmast.

   2. Jätta kõik menetluskulud täies ulatuses hageja kanda.

   3. Saata kohtumääruse ärakiri hagejale.

Edasikaebamise kord
Kohtumääruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul käesoleva kohtumääruse kättesaamise päevale järgnevast päevast alates.

Kohus selgitab, et vastavalt TsMS § 187 lg-le 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista tähtaja ennistamist.

Asjaolud
Viru Maakohtu Narva kohtumajja 30.09.2016. a saabus Pärnu Maakohtu määrus OÜ Aktiva Finants
maksekäsu kiirmenetluse avalduse I K vastu 319,06 euro nõudes hagimenetlusse üleandmiseks.

Kohus oma 04.10.2016. a määrusega jättis hagiavalduse käiguta ja andis hagejale tähtaja 14 päeva
alates määruse kättesaamisest esitama ja põhjendama hagiavalduse ning tasuma täiendava riigilõivu.
Hageja sai kohtumääruse kätte 07.10.2016. a. Seega puuduste kõrvaldamise viimane tähtaeg oli 21.
oktoobril 2016. a.



                                                                                              1(2)
                                                                                        2-16-118940
Kohtu määratud tähtajaks ei ole hageja esitanud nõuetekohase hagiavalduse ning ei tasunud
riigilõivu. Samuti ei ole taotletud menetlustähtaja pikendamist.

Kohtumääruse põhjendused

Kohus tutvunud tsiviilasja materjalidega leiab, et hagiavalduse menetlusse võtmisest tuleb keelduda.

TsMS § 487 lg 1 asja hagimenetluse korras menetlev kohus kohustab avaldajat esitama oma nõude
ja põhjendama seda hagiavaldusele ettenähtud vormis 14 päeva jooksul, kui maksekäsu
kiirmenetluse avaldus ei vasta hagiavalduse nõuetele.

Kohus andis hagejale tähtaja nõude esitamiseks ning põhjenduseks ning selgitas, et kui hageja jätab
kohtunõudeid täitmata ei võta kohus hagiavaldust menetlusse TsMS § 487 lg 3 alusel.

Kohus on tuvastanud, et hageja kohtu nõuet kohtu määratud tähtajaks ei täitnud.

TsMS § 487 lg 3 kohaselt, kui avaldaja ei esita nõude põhjendust õigel ajal, keeldub kohus määrusega
hagi menetlusse võtmast.

Seega kohus keeldub hagiavaldust menetlusse võtmast TsMS § 487 lg 3 alusel.

Menetluskulud

TsMS § 168 lg 1 kohaselt hageja kannab menetluskulud, kui kohus keeldub avaldust menetlusse
võtmast ja tagastab selle. Kohus leidis, et hagiavalduse menetlusse võtmisest tuleb keelduda ning
seetõttu jäävad menetluskulud täies ulatuses hageja kanda.


/allkirjastatud digitaalselt/

Pille Aver
Kohtunik




                                                                                                2(2)
