                                KOHTUOTSUS
                                     EESTI VABARIIGI NIMEL

Kohus                                         Harju Maakohus

Otsuse tegemise aeg ja koht                   25. augustil 2016.a. Tallinn, Harju Maakohtu Liivalaia
                                              kohtumaja

Kriminaalasja number                          1-16-6722

Kohtunik                                      Anne Rebane

Kohtuistungi sekretär                         Merike Kunnus

Tõlk                                          Maksim Tšurkin

Kriminaalasi                                  Jekaterina Grišina süüdistuses KarS §-d 213 lg 2 p 1 järgi
                                              kokkuleppemenetluses

Prokurör                                      Helen Kiviloo

Kaitsja                                       Kristina Šuvalova

Süüdistatav                                   Jekaterina Grišina; elukoht: XXXX; isikukood:
                                              47908062218;      kodakondsus:     määratlemata;
                                              haridus: kesk-; emakeel: vene keel; töökoht:
                                              puudub; kriminaalkorras korduvalt karistatud,
                                              viimati: 25.05.2015 Harju Maakohtu poolt KarS §
                                              199 lg 2 p 9 järgi vangistusega 9 kuud. KrMS §
                                              238 lg 2 alusel vangistusega 6 kuud. Karistus
                                              täidetud, vabanes vanglast 01.06.2015; tõkend:
                                              elukohast lahkumise keeld

RESOLUTSIOON

Juhindudes KrMS § 248 lg 1 p-st 5 ja §-st 249 kohus otsustas:

Tunnistada Jekaterina Grišina süüdi KarS § 213 lg 2 p 1 järgi ja mõista karistuseks 1 (üks) aasta ja 6
(kuus) kuud vangistust.

KarS § 74 lg 1 ja 3 alusel jätta karistus tingimisi täielikult täitmisele pööramata, kui süüdimõistetu ei
pane 2-aastase katseaja jooksul toime uut kuritegu ja täidab talle KarS §-s 75 lg 1 p 1-6 sätestatud
käitumiskontrolli ajaks pandud kontrollnõudeid, mille kohaselt süüdimõistetu kohustub:
1) elama kohtu määratud alalises elukohas - XXXX;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Tõkend tühistada kohtuotsuse jõustumisel.

Kannatanu XXXXtsiviilhagi rahuldada ja TsMS § 440 lg 1 alusel välja mõista Jekaterina Grišinalt
700 eurot XXXXtekitatud varalise kahju katteks (arveldusarvele SEB pank).

Asitõend – CD plaat videosalvestisega, mis on tehtud 12.11.2015 Tallinnas, Liivalaia 33 asuvast
Swedbanki sularahaautomaadist ja mis asub kinnises ümbrikus kriminaalasja materjalide juures, jätta
kriminaalasja juurde

KrMS § 180 lg 1 alusel mõista Jekaterina Grišina’lt välja menetluskulud: sundraha 645 eurot ja
määratud kaitsjale määratud tasu – 120 eurot, s.o. kokku 765 eurot.

KrMS § 180 lg 3 alusel määrata, et Jekaterina Grišina võib menetluskulud tasuda ositi 12 kuu jooksul
alljärgneva graafiku alusel:

   Alates kohtuotsuse jõustumisest tuleb 12 kuu jooksul iga kuu 15. kuupäevaks tasuda 63,75 eurot
   Maksu-      ja    Tolliameti   arveldusarvele     EE351010052031000004         (SEB    Pank),
   EE502200221014193355 (Swedbank), EE873300333499990003 (Danske Bank AS Eesti filiaal)
   või EE401700017002872300 (Nordea Bank AB Eesti filiaal). Viitenumber on 99916700059100.
   Selgitusse tuleb märkida kriminaalasja number, makse nimetus („Menetluskulud“) ja oma nimi.

Edasikaebamise kord

Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.

Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega. Kriminaalmenetluse kulude
hüvitamise otsustuse võib vaidlustada apellatsioonis või määruskaebuse lahendamise menetluses.
Määruskaebus tuleb esitada Harju Maakohtule 15 päeva jooksul alates päevast, mil isik sai
vaidlustatavast lahendist teada või pidi teada saama.




KOHTUOTSUSE PÕHIOSA
                                              2
I Süüdistuse sisu

Jekaterina Grišina´le on esitatud süüdistus selles, et tema isikuna, kes on varem toime pannud
varguse, 12.11.2015 ajavahemikul kell 07.00 kuni kell 13.20 viibides Tallinnas Tatari 53 asuvas
hotellitoas, võttis ajal mil XXXX oli duširuumis, viimasele kuuluva SEB pangakaardi ning saades sel
viisil võõra pangakaardi enda valdusse, kannatanu teadmata ja nõusolekuta võttis varalise kasu
saamise eesmärgil andmete ebaseadusliku sisestamise teel 12.11.2015 ajavahemikul kell 13.24 kuni
13.25 Tallinnas, Liivalaia 33 asuvast Swedbank sularahaautomaadist HAN00029 kannatanu kontolt
välja kahel korral sularaha, kokku summas 700 eurot, mille ebaseaduslikult omastas.

Seega Jekaterina Grišina isikuna, kes on varem toime pannud varguse, oma tahtliku tegevusega
varalise kasu saamise eesmärgil andmete ebaseadusliku kasutamise ja sisestamisega pani toime
arvutikelmuse, see on KarS § 213 lg 2 p 1 järgi kvalifitseeritava kuriteo.

II Kohtu seisukoht kokkuleppe osas

Toimunud kokkuleppemenetluse läbirääkimiste käigus süüdistatav ja tema kaitsja nõustusid kuriteo
kvalifikatsiooniga, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Kokkulepe oli süüdistatavale arusaadav ja ta jäi kohtus selle
juurde. Kokkuleppe sisu kajastub kohtuotsuse resolutiivosas. Prokurör ja kaitsja jäid sõlmitud
kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on seisukohal, et Jekaterina Grišina on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Jekaterina Grišina süüdi tunnistada KarS §-
d 213 lg 2 p 1 järgi ning mõista talle karistus vastavalt kokkuleppele.

III Kohtu seisukoht menetluskulude osas

Vastavalt KrMS-i § 180 lõikele 1 hüvitab süüdimõistva kohtuotsuse korral menetluskulud
süüdimõistetu. Kuna Jekaterina Grišina rahalised kohustused on suhteliselt suured, võib
menetluskulude korraga tasumine olla raskendatud. KrMS § 180 lg 3 alusel määrab kohus, et
Jekaterina Grišina võib tasuda menetluskulud ositi 12 kuu jooksul alates käesoleva otsuse
jõustumisest, lähtudes kohtuotsuse resolutiivosas esitatud graafikust.

Kohus juhindus kriminaalmenetluse seadustiku (KrMS) §-st 248 lg 1 p 5 ja § 249.

Anne Rebane
Kohtunik




                                                3
