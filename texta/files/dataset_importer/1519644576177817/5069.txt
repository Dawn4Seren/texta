                           KOHTUOTSUS
                              EESTI VABARIIGI NIMEL

Kohus                          Tartu Maakohus
Otsuse tegemise aeg ja koht    13. oktoober 2016, Tartu kohtumaja
Kohtunik                       Rutt Teeveer
Kohtuistungi sekretär          Helju Rebane
Prokurör                       Lõuna Ringkonnaprokuratuuri ringkonnaprokurör Raul Heido
Kriminaalasja number           1-16-8604
Kriminaalasi                   Svjatšeslav Hamidžanovi süüdistuses KarS § 121 lg 2
                               p-de 2, 3 järgi kokkuleppemenetluses
Süüdistatav                    Svjatšeslav Hamidžanov
                               isikukood: 36203282762; elukoht: XXX; viibimiskoht Tartu
                               vangla; töökoht või õppeasutus: XXX
                               karistatus: kriminaalkorras karistatud 2-l korral
                               tõkend: kinni peetud 16.08.2016, vahistatud 18.08.2016
Kaitsja                        riigi õigusabi korras asenduskaitsjana advokaat Anu Pärtel

RESOLUTSIOON

1. Süüdi tunnistada Svjatšeslav Hamidžanov KarS § 121 lg 2 p 2, 3 järgi ja mõista temale
   karistuseks 1 (üks) aasta vangistust.
   KarS § 65 lg 2 alusel suurendada seda karistust Svjatšeslav Hamidžanovile Tartu
   Maakohtu 01.10.2012 otsusega kriminaalasjas nr 1-11-14205 mõistetud karistuse
   ärakandmata osa, s.o 4 (nelja) kuu 24 (kahekümne nelja) päeva vangistuse võrra ning
   kohtuotsuste kogumis mõista Svjatšeslav Hamidžanovile liitkaristuseks 1 (üks) aasta
   4 (neli) kuud 24 (kakskümmend neli) päeva vangistust.
   KarS § 68 lg 1 alusel hakata karistuse kandmise aega arvestama alates Svjatšeslav
   Hamidžanovi kahtlustatavana kinnipidamisest 16.08.2016.
   Svjatšeslav Hamidžanonile kohaldatud tõkend – vahistamine – tühistub käesoleva
   kohtuotsuse jõustumisel.

2. Asitõend
   1 CD plaat – helifail kõnesalvestusega häirekeskusse 06.08.2016, mis asub
   kriminaaltoimiku juures, jätta kohtuotsuse jõustumisel KrMS § 126 lg 3 p 1 alusel
   kriminaaltoimiku juurde.


3. Menetluskulud
   KrMS § 180 lg 1 alusel välja mõista Svjatšeslav Hamidžanovilt riigituludesse
   menetluskuludena 609 (kuussada üheksa) eurot, st
       -   II astme kuriteos süüdi mõistmisega kaasnevast sundrahast 345 (kolmsada
           nelikümmend viis) eurot,
       -   muud menetluskulud kogusummas 264 (kakssada kuuskümmend neli) eurot.
    KrMS § 180 lg 3 alusel jätta ülejäänud osa sundrahast, s.o 300 (kolmsada) eurot riigi
    kanda.
    KrMS § 180 lg 3 alusel määrata, et Svjatšeslav Hamidžanovil on õigus temalt välja
    mõistetud menetluskulud tasuda osadena 1 (ühe) aasta jooksul alates kohtuotsuse
    jõustumisest, so hiljemalt 29.10.2017.
    Riigi kasuks välja mõistetud menetluskulud tuleb tasuda Maksu- ja Tolliameti
    arvelduskontole nr EE351010052031000004 (SEB Pank AS) või arvelduskontole nr
    EE502200221014193355 (Swedbank) või arvelduskontole nr EE401700017002872300
    (Nordea Bank Finland PLC Eesti filiaal) või arvelduskontole nr EE873300333499990003
    (Danske Bank AS Eesti filiaal), märkides viitenumbri 99916700072747 ning selgituseks
    kohustatud isiku nime, kohtuasja numbri ning makse liigi.
    Otsuse vabatahtliku täitmise korral tuleb riigituludesse makstavad menetluskulud tasuda
    kohtu poolt määratud tähtaja jooksul. Riigi kasuks välja mõistetud summade kohtu poolt
    määratud tähtajaks vabatahtlikult tasumata jätmisel pööratakse kohtuotsus menetluskulude
    osas sundtäitmisele kohtutäituri kaudu. Sundtäitmisega kaasnevad täitemenetluse kulud.
    Edasikaebamise kord
    Kohtuotsuse peale on kohtumenetluse poolel õigus esitada apellatsioonkaebus
    kokkuleppemenetlust         reguleerivate        menetlusnormide           rikkumise         või
    kriminaalmenetlusõiguse olulise rikkumise peale. Süüdistatav ja kaitsja võivad esitada
    kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu,
    see on karistusseadustiku järgi ebaõigesti kvalifitseeritud või kui süüdistatavale on kuriteo
    eest mõistetud karistus, mida seadus selle eest ette ei näe. Apellatsioon esitatakse kirjalikult
    vormistatuna Tartu Ringkonnakohtule 15 päeva jooksul alates kohtuotsuse avalikult
    teatavakstegemisest.

KOHTUOTSUSE PÕHIOSA
Kokkuleppe sisu
Kokkuleppe kohaselt süüdistatakse Svjatšeslav Hamidžanovit selles, et tema:
   -   06.08.2016 kella 16:00 paiku Tartumaal XXX lõi ühel korral elukaaslasele E.R.le
       rusikaga näkku ja tekitas sellega E.R.le füüsilist valu ja hematoomid parema silma
       ümber;
   -   12.08.2016 õhtusel ajal Tartumaal XXX lõi korduvalt E.R.le rusikaga näkku ja tekitas
       sellega E.R.le füüsilist valu ja hematoomid paremal näo poolel ning suu ümber.
Sellega pani Svjatšeslav Hamidžanov toime KarS § 121 lg 2 p 2, 3 kvalifitseeritavad kuriteod,
s.o lähisuhtes korduva teise inimese tervise kahjustamine ja valu tekitanud kehalise
väärkohtlemise.
Kokkuleppemenetluse läbirääkimiste käigus nõustusid süüdistatav ja tema kaitsja esitatud
süüdistuse sisu ja kuritegude kvalifikatsioonidega ning jõudsid kokkuleppele prokuröri poolt
kohtus nõutava karistuse liigis ja määras.



                                                                                                  2
Prokurör taotleb kohtult tunnistada Svjatšeslav Hamidžanov süüdi KarS § 121 lg 2 p 2, 3 järgi
ja mõista temale karistuseks 1 aasta vangistust. KarS § 65 lg 2 alusel suurendada Svjatšeslav
Hamidžanovile mõistetud karistust Tartu Maakohtu 01.10.2012 kohtuotsusega nr 1-11-14205
mõistetud karistuse ärakandmata osa 4 kuud 24 päeva vangistust (12.02.-05.07.2016) võrra ja
mõista lõplikuks liitkaristuseks 1 aasta 4 kuud 24 päeva vangistust. KarS § 68 lg 1 alusel lugeda
karistusaja algus Svjatšeslav Hamidžanovi kahtlustatavana kinnipidamisest 16.08.2016.
Kokkuleppe järgi on Svjatšeslav Hamidžanovi kriminaalmenetluskulud kohtueelses menetluses
riigi õigusabi korras määratud kaitsja tasu 240 eurot, millele lisanduvad kaitsjale makstud tasu
kohtumenetluses ning sundraha 645 eurot.
KrMS § 180 lg 1 alusel on menetluskulud kohustatud hüvitama Svjatšeslav Hamidžanov. KrMS
§ 180 lg 3 alusel jätta osa menetluskuludest ehk sundrahast 300 eurot riigi kanda, määrates, et
Svatšeslav Hamidžanov on kohustatud hüvitama menetluskulud kogusummas 585 eurot,
millele lisanduvad kaitsja tasud kohtus. KrMS § 180 lg 3 võimaldada Svjatšeslav Hamidžanovil
menetluskulusid tasuda ositi 1 aasta vältel alates kohtuotsuse jõustumisele järgnevast kuust.
Asitõend kriminaalasja juures on helifail kõnesalvestusega häirekeskusse 06.08.2016 CD
plaadil.
Kohtu seisukoht kokkuleppe osas
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et kokkulepet sõlmides on süüdistatav väljendanud oma tegelikku tahet ja
kriminaalasja menetlemisel on järgitud kokkuleppemenetluse kohaldamise sätteid.
Seega tuleb Svjatšeslav Hamidžanov süüdi tunnistada KarS § 121 lg 2 p 2, 3 järgi ning mõista
temale karistus vastavalt kokkuleppele.

Menetluskulud
KrMS § 180 lg 1 alusel tuleb Svjatšeslav Hamidžanovilt riigituludesse kriminaalmenetluse
kuludena välja mõista kokku 1415,11 eurot, mille moodustavad:
    -   riigi õigusabi korras määratud kaitsjale makstud tasu kohtueelses menetluses 240 eurot
        ning kohtumenetluses 24 eurot (KrMS § 175 lg 1 p 4),
    -   345 eurot II astme kuriteos süüdi mõistmisega kaasnevast 645 euro suurusest sundrahast
        (KrMS § 175 lg 1 p 9, § 179 lg 1 p 2).
KrMS § 180 lg 3 alusel tuleb ülejäänud osa sundrahast, s.o 300 eurot jätta riigi kanda. KrMS §
180 lg 3 alusel võimaldada Svjatšeslav Hamidžanovil menetluskulusid tasuda ositi 1 aasta vältel
alates kohtuotsuse jõustumisele järgnevast kuust.
Kohtu seisukoht asitõendite osas
1 CD plaat – helifail kõnesalvestusega häirekeskusse 06.08.2016, mis asub kriminaaltoimiku
juures, jätta kohtuotsuse jõustumisel KrMS § 126 lg 3 p 1 alusel kriminaaltoimiku juurde.

/allkirjastatud digitaalselt/
Rutt Teeveer
Kohtunik




                                                                                               3
