                                                                                 4-15-7366




                           KOHTUMÄÄRUS
Kohus                           Viru Maakohus

Määruse tegemise aeg ja koht    01. aprill 2016, Narva kohtumaja

Toimiku number                  4-15-7366 (930015000664, 930014000244, 930014000482,
                                930014000945)
Kohtunik                        Astrid Asi

Kohtuistungi sekretär           Marju Palm, Jelena Muttonen

Tõlk                            Irina Ogurova

Taotluse esitaja                Maksu- ja Tolliamet
                                asukoht Lõõtsa 8a, 15176 Tallinn
Taotlus                         Taotlus rahatrahvi asendamiseks arestiga Igor Stepanovi
                                suhtes
Istungil osalenud isikud        võlgnik: Igor Stepanov (ik 39202033724; elukoht: xxx)



Kohtuistungi toimumise aeg      29.09.2015, 17.11.2015, 15.02.2016, 01.04.2016

RESOLUTSIOON

Rahuldada Maksu- ja Tolliameti 07.09.2015 esitatud taotlused asendada Igor Stepanovile
määratud rahatrahvid arestiga.

Asendada Igor Stepanovile Maksu- ja Tolliameti alljärgnevate otsustega määratud
rahatrahvid 32 (kolmekümne kahe) päeva arestiga:
   - Maksu- ja Tolliameti tollikorralduse osakonna 15.04.2015 üldmenetluse otsusega
      väärteoasjas nr 930015000664 määratud rahatrahv 100 trahviühikut, so 400
      (nelisada) eurot;
   - Maksu- ja Tolliameti tollikorralduse osakonna 28.02.2014 üldmenetluse otsusega
      väärteoasjas nr 930014000244 määratud rahatrahv 100 trahviühikut, so 400
      (nelisada) eurot;
   - Maksu- ja Tolliameti tollikorralduse osakonna 02.04.2014 üldmenetluse otsusega
      väärteoasjas nr 930014000482 määratud rahatrahv 75 trahviühikut, so 300
      (kolmsada) eurot;
   - Maksu- ja Tolliameti tollikorralduse osakonna 21.05.2014 üldmenetluse otsusega
      väärteoasjas nr 930014000945 määratud rahatrahv 50 trahviühikut, so 200
      (kakssada) eurot.

Asendada Igor Stepanovile määratud arest üldkasuliku tööga. Igor Stepanov on
kohustatud sooritama 32 (kolmkümmend kaks) tundi üldkasulikku tööd.
                                                                                      1(3)
                                                                                      4-15-7366

Määrata KarS § 69 lg 3 alusel üldkasuliku töö tegemise tähtajaks 6 (kuus) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

Kui süüdlane hoiab üldkasulikust tööst kõrvale, võib kohus KarS § 69 lg 6 kohaselt
politseiasutuse taotluse alusel pöörata süüdlasele mõistetud aresti täitmisele. Aresti täitmisele
pööramisel arvestatakse karistusest kantuks süüdlase tehtud üldkasulik töö, mille üks tund võrdub
ühe päeva arestiga
Antud määrus edastada Igor Stepanovile, Maksu- ja Tolliametile ning Politsei- ja Piirivalveameti
Ida Prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Igor Stepanovit karistati Maksu- ja Tolliameti tollikorralduse osakonna 15.04.2015 üldmenetluse
otsusega väärteoasjas nr 930015000664 tolliseaduse § 73 lg 1 järgi rahatrahviga 100
trahviühikut, so 400 eurot. Kohtuvälise menetleja otsus jõustus 30.04.2015.

Igor Stepanovit karistati Maksu- ja Tolliameti tollikorralduse osakonna 28.02.2014 üldmenetluse
otsusega väärteoasjas nr 930014000244 tolliseaduse § 73 lg 1 järgi rahatrahviga 100
trahviühikut, so 400 eurot. Kohtuvälise menetleja otsus jõustus 15.03.2014.

Igor Stepanovit karistati Maksu- ja Tolliameti tollikorralduse osakonna 02.04.2014 üldmenetluse
otsusega väärteoasjas nr 930014000482 tolliseaduse § 73 lg 1 järgi rahatrahviga 75 trahviühikut,
so 300 eurot. Kohtuvälise menetleja otsus jõustus 17.04.2014.

Igor Stepanovit karistati Maksu- ja Tolliameti tollikorralduse osakonna 21.05.2014 üldmenetluse
otsusega väärteoasjas nr 930014000945 tolliseaduse § 73 lg 1 järgi rahatrahviga 50 trahviühikut,
so 200 eurot. Kohtuvälise menetleja otsus jõustus 05.06.2014.

Maksu- ja Tolliamet esitas 07.09.2015 Viru Maakohtule neli avaldust rahatrahvide asendamiseks
arestiga. Kohus ühendas väärteoasjad ühte menetlusse.

Avalduste kohaselt palub sissenõudja Eesti Vabariik (Maksu- ja Tolliameti kaudu) otsustada
VTMS § 211 lg 1 alusel Maksu-ja Tolliameti 15.04.2015 üldmenetluse otsusega väärteoasjas nr
930015000664, 28.02.2014 üldmenetluse otsusega väärteoasjas nr 930014000244, 02.04.2014
üldmenetluse otsusega väärteoasjas nr 930014000482, 21.05.2014 üldmenetluse otsusega
väärteoasjas nr 930014000945 Igor Stepanovile määratud rahatrahvide asendamine arestiga.
Trahviotsused on võlgnikule kätte toimetatud VTMS § 70 lg 4 alusel. Seisuga 07.09.2015 on
võlgnikul trahviotsused täies ulatuses tasumata, so kokku summas 1300 eurot. Maksuhaldur on
kontrollinud võlgniku vara olemasolu – võlgnikul puudub vara, millele pöörata sissenõuet.
Võlgniku pangakontod on arestitud, kuid laekumisi rahatrahvide nõuete katteks toimunud ei ole.
Võlgnik ametlikult ei tööta. Maksuhalduri hinnangul on rahatrahvide nõuete täitmine eelpool
toodud põhjustel võimatu.

                                                                                            2(3)
                                                                                       4-15-7366


Menetlusosaliste seisukohad kohtuistungil

Kohtuistungil Igor Stepanov selgitas, et tal puuduvad rahalised vahendid määratud trahvide
tasumiseks. Ta palub asendada rahatrahvid üldkasuliku tööga.


Kohtu seisukoht
Kohus, vaadanud läbi esitatud taotlused ning kuulanud ära süüdlase selgitused, leiab, et taotlused
on põhjendatud ning kuuluvad rahuldamisele.

Väärteomenetluse seadustiku (VTMS) § 211 lg 1 kohaselt teeb maakohus karistust täitva
sissenõudja avalduse alusel määruse rahatrahvi asendamise kohta arestiga või üldkasuliku tööga
vastavalt karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohus leiab, et Maksu-ja Tolliameti taotlused võlgnikule Igor Stepanovile määratud
rahatrahvide asendamiseks on põhjendatud ja kuuluvad rahuldamisele, sest võlgnikul puuduvad
rahalised vahendid rahatrahvide tasumiseks.

Kohus on seisukohal, et Igor Stepanovile Maksu-ja Tolliameti 15.04.2015 üldmenetluse otsusega
väärteoasjas nr 930015000664 määratud rahatrahv 100 trahviühikut, 28.02.2014 üldmenetluse
otsusega väärteoasjas nr 930014000244 määratud rahatrahv 100 trahviühikut, 02.04.2014
üldmenetluse otsusega väärteoasjas nr 930014000482 määratud rahatrahv 75 trahviühikut,
21.05.2014 üldmenetluse otsusega väärteoasjas nr 930014000945 määratud rahatrahv 50
trahviühikut tuleb asendada üldkasuliku tööga vastavalt KarS §-le 72. Rahatrahvi kümnele
trahviühikule vastab üks päev aresti, rahatrahvi arestiga asendamise korral on aresti alammäär
üks päev (KarS § 72 lg 2,3). Seega kujuneb aresti pikkuseks 32 päeva.

Kuna Igor Stepanov on nõus tegema üldkasulikku tööd ning KarS § 69 lg 1 kohaselt vastab ühele
päevale arestile üks tund üldkasulikku tööd, siis tuleb Igor Stepanovil teostada 32 tundi
üldkasulikku tööd.

(allkirjastatud digitaalselt)

Astrid Asi
Kohtunik




                                                                                             3(3)
