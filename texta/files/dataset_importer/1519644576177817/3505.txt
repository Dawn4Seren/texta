                           KOHTUOTSUS
                                EESTI VABARIIGI NIMEL


Kohus                            Viru Maakohus

Otsuse tegemise aeg ja koht      04. november 2016, Rakvere kohtumaja

Kriminaalasja number             1-16-9694 (16259000322)

Kohtunik                         Tiit Kullerkupp

Kohtuistungi sekretär            Merle Kaegas

Prokurör                         Elle Karm

Kriminaalasi                     Sergei Seleznjov süüdistatuna        KarS     §   424   järgi
                                 kokkuleppemenetluses
                                 Sergei Seleznjov, ik 37401044932, EV kodanik, algharidus
Süüdistatav
                                 (7 klassi), emakeel eesti keel, elukoht xxxx; teeb juhutöid;
                                 väärteokorras karistatud 10-l korral; kriminaalkorras
                                 karistatud 4-l korral, viimati 19.11.2013 Viru Maakohtu
                                 Rakvere kohtumaja mõistis KarS § 266 lg 1 järgi 5 kuulise
                                 vangistuse, mis asendati 300 tunni ÜKT-ga tähtajaga 1
                                 aasta. 06.06.2014 Viru Maakohtu määrusega pöörati
                                 karistuse kandmata osa 3 kuud ja 5 päeva vangistust
                                 täitmisele. Karistuse kandmise alguseks arvestati
                                 06.06.2014, isik vabanes 11.09.2014; tõkend – puudub
RESOLUTSIOON:

Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                             otsustas:

Süüdi tunnistada Sergei Seleznjov KarS § 424 järgi ning karistuseks mõista 9 (üheksa) kuud
vangistust.

KarS § 74 lg 1 ja 3 alusel jätta vangistus tingimisi kohaldamata ja määrata katseajaks 1 (üks)
aasta.

Katseajaks allutada Sergei Seleznjov kriminaalhooldaja käitumiskontrollile ja kohustada teda
katseajal järgima KarS § 75 lg 1 toodud kontrollnõudeid:
 1) elama kohtu määratud alalises elukohas - xxxx;
 2) ilmuma kriminaalhooldaja määratud ajavahemike järel kriminaalhooldusosakonda
    registreerimisele;
                                                                                             1
 3) alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks;
 5) saama kriminaalhooldusametnikult eelneva loa elu-, töö- või õppimiskoha vahetamiseks;
 6) saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.

KarS § 75 lg 2 p 2, 4 ja 5 alusel kohustada Sergei Seleznjovit katseajal mitte tarvitama
alkoholi, otsima endale töökoha ja pöörduma 1 kuu jooksul kohtuotsuse jõustumisest
alkoholismivastasele sõltuvusravile.

Asitõendid – 1 CD (tl 29) – jätta toimiku juurde.

KrMS § 175 lg 1 p 4 alusel välja mõista Sergei Seleznjovilt menetluskuluna kaitsjatasu 70.80
(seitsekümmend eurot 80 senti) riigituludesse vandeadvokaadi abi Kaja Kiilo poolt osutatud
õigusabi eest.

KrMS § 175 lg 1 p 9 ja § 180 lg 1 ja 3 alusel välja mõista Sergei Seleznjovilt menetluskuluna
vähendatud sundraha 430.00 (nelisada kolmkümmend) eurot riigituludesse.

KrMS § 180 lg 1 ja 3 alusel võimaldada Sergei Seleznjovil menetluskulud kokku summas
500.80 eurot tasuda ositi 1 aasta jooksul igakuiste osamaksetena alates kohtuotsuse
jõustumisest: esimesel kuul 49.80 eurot ning järgneval üheteistkümnel kuul 41.00 eurot.

Menetluskulude osamaksed tuleb tasuda Maksu- ja Tolliameti arveldusarvele SEB Pank
EE351010052031000004,           Swedbank       EE502200221014193355,        Nordea Pank
EE401700017002872300 või Danske Bank EE873300333499990003, viitenumbriga
99916700079698 ning selgitusega: „Sergei Seleznjov, 1-16-9694, menetluskulude osamakse“.
Kui menetluskulude osamakse ei ole tähtajaks tasutud, pööratakse otsus tasumata osas
täitmisele kohtutäituri kaudu täitemenetluse seadustikus sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.

SÜÜDISTUS

Sergei Seleznjovi süüdistatakse selles, et tema omamata vastava kategooria mootorsõiduki
juhtimisõigust ja olles alkoholijoobes, juhtis 07.05.2016.a kella 18.15 ajal mootorsõidukit
xxxx (traktor) registreerimismärgiga xxxx Lääne-Virumaal xxxx vallas xxxx külas xxxx ja
Mõisamaa-Vao-Ilmandu teel, kus tee 3. km-l põhjustas liiklusõnnetuse, sõites läbi xxxx
kõrvalhoone aia. S. Seleznjovi joove tuvastati tõendusliku alkomeetriga Dräger Alcotest 7110
EST s/nr ARDM-0072, mille mõõtetulemus oli 1,11 mg/l. Vastavalt Liiklusseaduse § 69 lg 1
ei tohi juht olla joobeseisundis ning vastavalt § 69 lg 2 p 1 loetakse alkoholijoobes olevaks
juhti, kelle väljahingatavas õhus on alkoholi 0,75 milligrammi ühe liitri kohta või rohkem.

Seega Sergei Seleznjov, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.
                                                                                              2
MENETLUSE KÄIK JA MAAKOHTU SEISUKOHT

Süüdistatava, tema kaitsja ja prokuröri vahel sõlmitud kokkuleppe kohaselt on Sergei
Seleznjovile mõistetavaks karistuseks KarS § 424 järgi 9 kuud vangistust. KarS § 74 lg 1 ja 3
alusel jätta vangistus tingimisi kohaldamata ja määrata katseajaks 1 aasta. Katseajaks allutada
Sergei Seleznjov kriminaalhooldaja käitumiskontrollile ja kohustada teda katseajal järgima
KarS § 75 lg 1 toodud kontrollnõudeid. KarS § 75 lg 2 p 2, 4 ja 5 alusel kohustada Sergei
Seleznjovit katseajal mitte tarvitama alkoholi, otsima endale töökoha ja pöörduma 1 kuu
jooksul kohtuotsuse jõustumisest alkoholismivastasele sõltuvusravile (ravile allumise kohta
annab Sergei Seleznjov nõusoleku kokkuleppe allkirjastamisega).

Kokkuleppe arutamise põhjal tegi kohus järelduse, et süüdistatav Sergei Seleznjov on
kokkuleppest aru saanud ja nõustunud sellega ning on kokkulepet sõlmides väljendanud oma
tõelist tahet. Samuti on kriminaalasja menetlemisel järgitud kokkuleppemenetlust reguleerivaid
sätteid.

Sergei Seleznjov tuleb süüdi tunnistada KarS § 424 järgi ning mõista talle karistus vastavalt
kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. KrMS § 175
lg 1 p 9 ja § 180 lg 1 ja 3 alusel välja mõista Sergei Seleznjovilt menetluskuluna vähendatud
sundraha 430 eurot ning KrMS § 175 lg 1 p 4 alusel kaitsjatasu 70.80 eurot riigituludesse.
KrMS § 180 lg 1 ja 3 alusel võimaldada Sergei Seleznjovil menetluskulud kokku summas
500.80 eurot tasuda ositi 1 aasta jooksul igakuiste osamaksetena alates kohtuotsuse
jõustumisest: esimesel kuul 49.80 eurot ning järgneval üheteistkümnel kuul 41.00 eurot.




Kohtunik                       /digitaalselt allkirjastatud/                  Tiit Kullerkupp




                                                                                             3
