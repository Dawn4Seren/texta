                                                                                           1
                                                                            2-15-126973




                                KOHTUOTSUS
                          EESTI VABARIIGI NIMEL
                                    (Tagaseljaotsus)


Kohtuasja number                2-15-126973

Otsuse tegemise aeg ja koht     04. juuli 2016, Jõhvi

Kohus                           Viru Maakohus

Kohtunik                        Helgi Vinni
                                SEB Pank AS hagi O. R.`i vastu võlgnevuse 1033,07
Kohtuasi
                                euro ja lisanduva viivise nõudes.
                                Hagihind 1 180,16 eurot

Kohtuistungi toimumise aeg      Kirjalik menetlus
                                Hageja:             SEB Pank AS (RK 10004252)
Menetlusosalised   ja   nende
esindajad
                                Hageja esindaja: Piret     Kangur     (volikirja       alusel,
                                                 e-post piret.kangur@seb.ee)

                                Kostja:             O. R. (IK xxx, registrijärgne elukoht xxx,
                                                    viimane teadaolev elukoht xxx)

RESOLUTSIOON

   1. Rahuldada SEB Pank AS hagi O. R.`i                vastu võlgnevuse 1033,07 euro      ja
      lisanduva viivise nõudes tagaseljaotsusega.

   2. Välja mõista O. R.`ilt SEB Pank AS kasuks 15.10.2014 väikelaenulepingust nr.
      2014028501 tulenev koguvõlgnevus 1 033 (üks tuhat kolmkümmend kolm) eurot
      07 senti, sh põhivõlgnevus 919,30 eurot, viivis seisuga 05.04.2016 summas 74,85
      eurot ja intress 38,92 eurot.

   3. Välja mõista O. R.’ilt SEB Pank AS kasuks viivis protsendina põhinõudelt
      (919,30 eurolt) alates 06.04.2016.a kuni põhinõude täies ulatuses täitmiseni 16%
      aastas.

   4. Jätta menetluskulud täies ulatuses kostja O. R.`i kanda ja välja mõista O. R.’ilt
      SEB Pank AS kasuks menetluskulud (riigilõiv) summas 200 (kakssada) eurot.

   5. Tagaseljaotsus kuulub viivitamatult täitmisele TsMS § 467 - § 474 ettenähtud
      korras.
                                                                                             2
Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale    apellatsioonkaebuse.     Apellatsioonkaebuse     võib    esitada   vahetult     Tartu
Ringkonnakohtule 30 päeva jooksul alates otsuse apellandile kättetoimetamisest, kuid mitte
hiljem kui viie kuu möödumisel Viru Maakohtu kohtuotsuse avalikult teatavakstegemisest.
Tartu Ringkonnakohus võib apellatsioonkaebuse lahendada kirjalikus menetluses, kui
kaebuses endas ei taotleta selle lahendamist istungil. Apellatsioonkaebuse esitamisel
tasutakse riigilõivu sama palju, kui tuleb tasuda esialgsel esitamisel maakohtule, arvestades
kaebuse ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302           kautsjoni 125 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.


ASJAOLUD

SEB Pank AS esitas hagiavalduse O. R.`i vastu võlgnevuse 1 033,07 euro, lisanduva viivise
ning menetluskulude 200 euro hüvitamiseks. Hagi aluseks on hageja ja kostja vahel
15.10.2014 sõlmitud väikelaenuleping nr. 2014028501, millega hageja andis kostjale laenu
summas 3 200, intressimääraga 16% aastas, lõpptähtajaga 10.11.2015. Kostja kohustus
tagastama laenu hagejale vastavalt maksegraafikule, so iga kuu 10-ks kuupäevaks. Kostja
lepingust tulenevaid kohustusi ei täitnud. Kostja võlgenevus hageja ees moodustab
kogusummas 1 033,07 eurot, sh põhivõlgnevus 919,30 eurot, viivis seisuga 05.04.2016
summas 74,85 eurot ja intress 38,92 eurot. Peale võlgnevuse summas 1 033,07 eurot palus
hageja kostjalt välja mõista lisanduva viivise põhinõudelt 16% aastas alates 06.04.2016 kuni
põhinõude täies ulatuses täitmiseni ning menetluskulud (riigilõiv) summas 200 eurot.

ASJA KÄIK

Maakohus saatis korduvalt kostjale hagiavalduse ärakirja koos sellele lisatud hageja nõudeid
põhjendavate dokumentide ärakirjadega, kohustades kostjat kohtule kirjalikult vastama 14
päeva jooksul alates dokumentide kättesaamisest. Kostjat hoiatati, et kirjaliku vastuse
tähtajaks andmata jätmise korral on kohtul õigus tagaseljaotsusega hagi rahuldada.
Hagimaterjalid on kostjale kätte toimetatud 13. juunil 2016 TsMS § 326 lg 1 sätestatud
korras postkasti panekuga. Kostja kohtule vastanud ega kirjalikke vastuväiteid esitanud ei ole.
Kostjat hoiatati, et kohtu määratud tähtajaks vastamata jätmise korral võib kohus hageja
taotlusel hagi rahuldada tagaseljaotsusega.

Hagiavalduses esitas hageja seaduslik esindaja         kohtule taotluse hagi rahuldamiseks
tagaseljaotsusega vastavalt TsMS § 407 lg 1.




KOHTUOTSUSE PÕHJENDUSED
                                                                                            3
Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas TsMS § 407 lg 1 rahuldamisele tagaseljaotsusega.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks. Sama sätte lg 2, hageja nõusolekut eeldatakse, kui hageja ei ole kohtule
teatanud, et ta ei soovi tagaseljaotsuse tegemist.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud VÕS § 76, § 100, § 101
lg1 p 1 ja p 6, § 108 ning § 113lg 1.

Eeltoodu alusel ja juhindudes TsMS § 407 lg 1, lg 3, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus kogusummas 1033,07 eurot, samuti
alates 06.04.2016.a viivis protsendina põhivõlgnevuselt (919,30 eurot) kuni põhivõlgnevuse
täieliku 16% aastas.

Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas
TsMS § 162 lg 1 kannab hagimenetluse kulud pool, kelle kahjuks otsus tehti. Kuna hagi
rahuldatakse, siis jätab kohus menetluskulud täies ulatuses kostja O. R.`i kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka
siis, kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esitas hagiavalduses taotluse menetluskulude, so riigilõivu summas 200 eurot,
väljamõistmiseks. Kohus leiab, et hageja taotlus menetluskulude väljamõistmiseks kostjalt on
põhjendatud täies ulatuses.

Seega kuulub kostjalt hageja kasuks väljamõistmisele menetluskulu summas 200 eurot.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.

/allkirjastatud digitaalselt/

Helgi Vinni
Kohtunik
