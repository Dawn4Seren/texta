                                                                    Kriminaalasi nr. 1-16-199




                             KOHTUOTSUS
                                   EESTI VABARIIGI NIMEL




21. jaanuaril 2016.a. Tallinnas
Harju Maakohus koosseisus
kohtunik               Margot Mikler
sekretär               Moonika Rubizova ja tõlgi Anneli Helmann juuresolekul
abiprokurör            Algis Sepp
kaitsja                Jugans Grossmann osavõtul
arutas kokkuleppemenetluse korras avalikul kohtuistungil kriminaalasja

Aleksei SÕRKOV
Ik 38802180234, kodakondsus määratlemata, keskharidusega, emakeel – vene keel (Valdab eesti
keelt), ei tööta, elukoht: XXX (viibib vanglas), varem kriminaalkorras karistatud viimati
    - 20.09.2013.a. Harju Maakohtu poolt KarS § 199 lg 2 p 9 alusel vangistusega 1 aasta, KrMS
        § 238 alusel vangistus 8 kuud, KarS § 68 ja § 65 lg 2 alusel mõisteti vangistust 1 aasta 8
        päeva
Kehtivaid väärteokaristusi 4, tõkend – vahistamine

süüdistuses KarS § 184 lg 1 järgi.

Kriminaalasja kohtulikul uurimisel kohus

                                              tuvastas

Aleksei Sõrkov´it süüdistatakse selles, et 16.07.2015 kella 11.30 ajal peeti Tallinnas, Tondi 53a
juures ta kinni ning tema juurest leiti ja võeti ära minigrip kilekott 4 fooliumvoldikuga narkootilise
aine fentanüüli kahtlase ainega. Tema elukohas läbiviidud läbiotsimise käigus leiti valgest paberist
voldik narkokahtlase ainega ning 10 fooliumvoldkikut narkokahtlase ainega. Aleksei Sõrkov
selgitas, et tarvitat ise narkootilist ainet ja müüb seda kasu saamise eesmärgil edasi.

Ekspertiisiaktiga nr 15E-AN0860 tuvastati, et Aleksei Sõrkovi kinnipidamisel leitud ja ära võetud
fooliumvoldikutes oli narkootiline aine fentanüül massiga 0,16 grammi, aine sisaldusega 3,9%,
puhta ainena 0,0062 grammi. Läbiotsimisel leitud pabervoldikus oli pruun pulber maasiga 0,18
grammi, fentanüüli sisaldusega 3,8%, fentanüüli puhta ainega 0,0068 grammi ja 10-s
fooliumvoldikus pruun pulber massiga 0,6 grammi, milles fentanüüli puhta ainena 0,023 grammi

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste ja
psühhotroopsete ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.
Fentanüül kuulub narkootiliste ja psühhotroopsete ainete ning nende lähteainete seaduse § 3¹ lõike
1 ja § 4 lõike 15 alusel kehtestatud ja sotsiaalministri 18. mai 2005 määrusega nr 73 vastu võetud
„Narkootiliste ja psühhotroopsete ainete meditsiinilisel ja teaduslikul eesmärgil käitlemise ning
sellealase arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete II nimekirja..
Vastavalt narkootiliste ja psühhotroopsete ainete ning nende lähteainete seaduse § 3¹ lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele. Kümnele inimesele piisab narkojoobe tekitamiseks keskmiselt 1,3 milligrammist
fentanüülist. Seega on tegemist suure koguse narkootilise ainega.

Aleksei Sõrkovi süüdisatakse selles, et tema omandas ebaseaduslikult kriminaalmenetlusega
tuvastamata kohas, isikult ja ajal, kuid enne 16.07.2015. Aleksei Sõrkov käitles ebaseaduslikult
narkootilist ainet fentanüüli massiga 0,94 grammi, millest fentanüüli puhta ainena vähemal 0,036
grammi.
Ebaseaduslikult omandatud narkootilisest ainest osa leiti tema kahtlustatavana kinnipidamisel
Tallinnas Tondi 53a juures kella 11.30 ajal, kui tema juurest leiti minigrip kilekott 4 fooliumvoldikuga,
milles oli fentanüül puhta ainena vähemalt 0,0062 grammi ja osa ainest leiti tema elukohas Rivi 4-99
Tallinnas teostatud läbiotsimisel pabervoldikus ja 10s fooliumvoldikus puhta ainena fentanüüli kokku
0,0298 grammi.

Enda tegevusega pani Aleksei Sõrkov toime narkootilise aine suures koguses ebaseadusliku
käitlemise, mis on kvalifitseeritav kuriteona KarS § 184 lg 1 alusel.

Juhindudes KrMS § 245 sätetest on abiprokurör Algis Sepp, süüdistatav Aleksei Sõrkov ja tema
kaitsja Jugans Grossmann käesolevas kriminaalasjas sõlminud kokkuleppe selles, et Aleksei
Sõrkov´ile taotleb abiprokurör kohtus KarS § 184 lg 1 järgi ettenähtud kuriteo toimepanemise eest
karistuseks 2 aastat vangistust. KarS § 68 lg 1 alusel lugeda karistusaja alguseks 16.07.2015.a.,
mis on kahtlustatavana kinnipidamise aeg.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta ja abiprokuröri arvamuse kokkuleppe kohta ning veendunud selles, et
menetlusosalised jäävad kokkuleppe juurde, asub seisukohale, et süüdistatav on kokkuleppest aru
saanud ja sellega nõustunud ning kokkulepet sõlmides on süüdistatav väljendanud oma tõelist
tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Aleksei Sõrkov temale
KarS § 184 lg 1 järgi ettenähtud kuriteo toimepanemises esitatud süüdistuses süüdimõistmisele ja
temale tuleb määrata karistus sõlmitud kokkuleppe kohaselt.

Konfiskeerimine
Aleksei Sõrkov´i nõusolekul ning juhindudes KarS § 184 lg 5 p-st 2, § 832 lg-st 1 konfiskeerida
kohtuotsusega tema kinnipidamisel leitud ja äravõetud sularaha summas 155,00 eurot, mis on
Harju Maakohtu Liivalaia kohtumaja 01.10.2015.a määruse nr 1-15-7076 alusel arestitud.
Sularaha kanti 07.08.2015.a Politsei- ja Piirivalveameti tagatiskontole Rahandusministeeriumi
kontole EE701700017001577198.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt, siis
seega kuulub Aleksei Sõrkov´ilt KrMS § 175 lg 1 p 9, § 179 lg 1 p 2 sätetest lähtuvalt
väljamõistmisele I astme kuriteos süüdimõistmisega kaasnev sundraha 2,5 palga alammääras, s.o.
1075 eurot

Vastavalt KrMS § 175 lg 1 p 3 kohaselt tuleb Aleksei Sõrkov´il tasuda riiklikule
ekspertiisiasutusele, muule riigiasutusele või juriidilisele isikule seoses ekspertiisi tegemise või
joobe tuvastamisega tekkinud kulud. Aleksei Sõrkov´ilt tuleb välja mõista ekspertiisitasu summas
252 eurot.


                                                   2
Vastavalt KrMS § 175 lg 1 p 4 kohaselt tuleb Aleksei Sõrkov´ilt välja mõista riigi õigusabi korras
määratud kaitsjatasud, s.o summas 240 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. Kohus leiab, et menetluskulude tasumiseks võib
süüdistatavatele anda mõistliku aja 12 kuud, mis on maksimumaeg.

Asitõendid
   - Narkootiline aine fentanüül on jäetud hoiule EKEI keemiaosakonda - peale kohtuotsuse
       jõustumist konfiskeerida ja NPALS § 7 lg 3 alusel jätta ekspertiisiasutusele aine
       säilitamiseks, õppeotstarbel kasutamiseks või hävitamiseks;
   - Ekspertiisiaktiga nr 15E-AN0860 tagastatud narkootilise aine pakendid asuvad
       kriminaalasja materjalide juures - peale kohtuotsuse jõustumist konfiskeerida ja hävitada
       KrMS § 126 lg 3 p 4 alusel.

Juhindudes KrMS § 173 lg 1 p 1; § 175 lg 1 p 3,4,9; § 179 lg 1 p 1, § 248 lg 1 p 5, 249; § 311; §
312; § 313; § 315, KarS § 73 lg 1,3, § 78 p 1, 184 lg 5 p-st 2, § 832 lg-st 1 kohus:

                                           otsustas

Süüdi tunnistada Aleksei Sõrkov KarS § 184 lg 1 järgi ja mõista karistuseks 2 aastat vangistust.

Vastavalt KarS § 68 lg 1 arvata Aleksei Sõrkovil eelvangistuses viibitud aeg karistusaja hulka ning
karistuse kandmise alguseks lugeda 16.07.2015.a.

Tõkend – vahistamine tühistada peale kohtuotsuse jõustumist või               mõistetud karistuse
ärakandmist.

Menetluskulud
Välja mõista Aleksei Sõrkov´ilt 1075 eurot sundraha, ekspertiisitasu 252 eurot ja kaitsjatasu 240
eurot riigi tuludesse.
Menetluskulud tasuda 12 kuu jooksul alates kohtuotsuse jõustumisest.

Makseinfo menetluskulude tasumiseks edastatakse Aleksei Sõrkov´ilt e-posti või posti teel.
Samuti on võimalik makseinfot saada Harju Maakohtu Liivalaia kohtumaja kantselei kaudu. Kui
rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Konfiskeerimine
Vastavalt KarS § 184 lg 5 p 2 ja § 832 lg 1 konfiskeerida Aleksei Sõrkovilt sularaha summas 155
eurot, mis on Harju Maakohtu Liivalaia kohtumaja 01.10.2015.a määruse nr 1-15-7076 alusel
arestitud ja kantud Politsei- ja Piirivalveameti tagatiskontole Rahandusministeeriumi kontole
EE701700017001577198.

Asitõendid

                                                3
    -   Narkootiline aine fentanüül on jäetud hoiule EKEI keemiaosakonda - peale kohtuotsuse
        jõustumist konfiskeerida ja NPALS § 7 lg 3 alusel jätta ekspertiisiasutusele aine
        säilitamiseks, õppeotstarbel kasutamiseks või hävitamiseks;
    -   Ekspertiisiaktiga nr 15E-AN0860 tagastatud narkootilise aine pakendid asuvad
        kriminaalasja materjalide juures - peale kohtuotsuse jõustumist konfiskeerida ja hävitada
        KrMS § 126 lg 3 p 4 alusel.

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.
Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule.


/allkirjastatud digitaalselt/
Margot Mikler
Kohtunik




                                                4
