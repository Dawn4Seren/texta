                        KOHTUOTSUS
                            EESTI VABARIIGI NIMEL
                                  Tagaseljaotsus

Kohus                            Pärnu Maakohus
Kohtunik                         Ruth Sild
Määruse tegemise aeg ja koht     28. oktoober 2016. a Haapsalu kohtumaja
Tsiviilasja number               2-16-13963
Tsiviilasi
                                 M A B ja H C B hagi A D B vastu igakuise elatise
                                 väljamõistmise nõudes

Tsiviilasja hind                 3870 eurot
Menetlusosalised ja nende        Hagejad:
esindajad                        1) M A B, isikukood *, elukoht *
                                 2) H C B, isikukood *, elukoht *
                                 Hagejate seaduslik esindaja O B, isikukood *, elukoht *, e-post
                                 *
                                 Kostja A D B, isikukood *, elukoht *, *, e-post *

RESOLUTSIOON
1. Hagi rahuldada.
2. Välja mõista kostjalt A D B:
  2.1. hageja M A B kasuks igakuine elatis alates 15.09.2016. a kuni hageja M A B
        täisealiseks saamiseni *. a perekonnaseaduse § 101 lõikes 1 sätestatud
        miinimummääras, s.o 1/2 Vabariigi Valitsuse kehtestatud kuupalga alammäärast,
        mis 2016. a on 215 (kakssada viisteist) eurot kuus. Elatist makstakse iga kalendrikuu
        eest ette.
  2.2. hageja H C B kasuks igakuine elatis alates 15.09.2016. a kuni hageja H C B
        täisealiseks saamiseni *. a perekonnaseaduse § 101 lõikes 1 sätestatud
        miinimummääras, s.o 1/2 Vabariigi Valitsuse kehtestatud kuupalga alammäärast,
        mis 2016. a on 215 (kakssada viisteist) eurot kuus. Elatist makstakse iga kalendrikuu
        eest ette.
3. Elatis tasuda hagejate M A B ja H C B seadusliku esindaja O B arelduskontole nr * *,
selgitusega: elatisraha
4. Tunnistada otsus tagatiseta viivitamata täidetavaks.
5. Saata kohtuotsus hagejate esindajale ja kostjale.


                                                                                        1
Menetluskulude jaotus ja rahalise suuruse kindlaksmääramine
Jätta menetluskulud kostja A D B kanda.
Tsiviilasja materjalidest nähtuvalt ei ole menetlusosalised seoses käesoleva tsiviilasja
menetlemisega menetluskulusid kandnud.

Edasikaebamise kord
Hageja, kelle avalduse alusel on tehtud tagaseljaotsus või kelle avaldust kostja vastu tagaseljaotsuse
tegemiseks ei rahuldata ja jäetakse tema hagi rahuldamata, võib esitada otsuse peale
apellatsioonkaebuse (TsMS § 420 lg 1). Apellatsioonkaebus esitatakse Tallinna Ringkonnakohtule
30 päeva jooksul, alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest (TsMS § 632 lg 1). Kaebus võidakse
lahendada kirjalikus menetluses, kui kaebuses ei taotleta selle lahendamist istungil. Vastasel juhul
loetakse, et ta on nõus asja lahendamisega kirjalikus menetluses.
Kostja võib esitada Pärnu Maakohtule tagaseljaotsuse peale kaja menetluse taastamiseks, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
esitada sõltumata mõjuva põhjuse olemasolust, kui hagile vastamata jätmise puhul oli hagi kostjale
või tema esindajale kätte toimetatud muul viisil kui isiklikult allkirja vastu üleandmisega või
elektrooniliselt või tagaseljaotsust ei võinud seaduse kohaselt teha (TsMS § 415 lg 1). Kaja võib
esitada tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai tagaseljaotsusest
või selle täitmiseks algatatud täitemenetlusest teada (TsMS § 415 lg 2).
Kui tagaseljaotsus tehti eelmenetluses seetõttu, et kostja ei vastanud tähtaegselt kohtule või ei
ilmunud eelistungile, tuleb kajale lisada kõik asja ettevalmistamise lõpuleviimiseks vajalik (TsMS
§ 394 nõuetele vastav kirjalik vastus hagiavaldusele koos dokumentide ja nende lisade ärakirjadega
vastavalt menetlusosaliste arvule) (TsMS § 416 lg 2).
Kajalt tasutakse kautsjon, mis vastab riigilõivule poolelt hagihinnalt, kuid mitte vähem kui 100
eurot ja mitte rohkem kui 1500 eurot (TsMS § 142 lg 2). Kautsjon tasuda Rahandusministeeriumi
arveldusarvele SEB Pank – a/a EE571010220229377229; Swedbank – a/a
EE062200221059223099; Danske Bank – a/a EE513300333522160001 või Nordea Bank – a/a
EE221700017003510302. Maksekorralduse selgituseks märkida: kohustatud isiku nimi, kohtuasja
number, makse liik.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

1. Kohtuotsuse kirjeldav ja põhjendav osa
1.1. 15.09.2016. a esitasid hagejad M A B ja H C B (alaealised lapsed) seadusliku esindaja O
B (alaealiste laste ema) vahendusel Pärnu Maakohtu Haapsalu kohtumajja hagi kostja A D B
(alaealiste laste isa) vastu igakuise elatise väljamõistmise nõudes. Hagiavalduse kohaselt paluvad
hagejad mõista kostjalt kummagi hageja kasuks välja igakuine elatis suuruses 215 eurot kuus, kuid
mitte vähem kui ½ maksmise ajal kehtivast Eesti Vabariigi Valitsuse kehtestatud kuupalga
alammäärast, alates 15.09.2016. a kuni hagejate täisealiseks saamiseni.
1.2. Kohus toimetas hagiavalduse koos menetlusse võtmisega määrusega kostjale kätte isiklikult
allkirja vastu üleandmisega 29.09.2016. a /tlk 34/. Kohus määras kostjale vastamiseks tähtaja 28
                                                                                              2
päeva /tlk 24-27/, mistõttu kostja kirjaliku vastuse esitamise tähtaeg oli 27.10.2016. a. Kostja ei ole
kohtule esitanud kirjalikku vastust hagiavaldusele, seega loetakse hageja faktiväited kostja poolt
omaks võetuks TsMS § 407 lg 1 alusel.
1.3. TsMS § 444 lg 3 alusel teeb kohus käesolevas tsiviilasjas tagaseljaotsuse ilma põhjendava
osata. TsMS § 468 lg 1 p 2 alusel tunnistab kohus tagaseljaotsuse omal algatusel tagatiseta
viivitamata täidetavaks.



(allkirjastatud digitaalselt)
Ruth Sild
kohtunik




                                                                                               3
