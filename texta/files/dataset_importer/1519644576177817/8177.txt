                                                                         Väärteoasi nr.4-16-4689




                        KOHTUOTSUS
                              EESTI VABARIIGI NIMEL




Otsuse kuupäev                          31.08.2016.a.
Otsuse teinud kohus                     Harju Maakohus Liivalaia Kohtumaja

Kohtunik                                Aime Ivanson

Menetlusalune isik                      Igor Smirnov, ik.37003192214
                                        Elukoht: XXXX
                                        Harju Maakohtu 23.08.2016.a. otsuse alusel kannab
                                        karistust Vanglas alates 21.08.2016.a. (1 kuu 28 päeva
                                        vangistust)

Kohtus osalenud isikud                  *kohtuvälise menetleja –Kesklinna PJ – esindaja Andrus
                                        Ööbik
                                        *menetlusalune isik Igor Smirnov
                                        *tõlk Marianna Sidorok

Väärteoasi                              NPALS § 151 lg 1 Kesklinna politseijaoskond
                                        nr. 2316,16,005277
                                        (narkootikumide tarvitamine 13.05.2016.a.)


LÕPPOSA
Mõista Igor Smirnovile NPALS § 151 lg 1 järgi karistuseks arest 9 päeva.

Aresti kandmisele asuda vahetult peale kriminaalasjas nr 1-16-4560 Harju Maakohtu
23.08.2016.a. kohtuotsusega mõistetud karistuse ära kandmist.

Karistus kanda Põhja Prefektuuri Arestimajas (Rahumäe tee 6, Tallinn).

VTMS § 38 ja KrMS § 175 lg 1 p. 3 alusel välja mõista Igor Smirnovilt ekspertiisitasu 35 eurot.
Menetluskulu tasuda 30 päeva jooksul alates kohtuotsuse jõustumisest.

VTMS § 107 lg 3 kohaselt menetluskulude tasumiseks vajalikud makserekvisiidid (kontode ja
viitenumbriga ) on kajastatud kohtuotsuse lisas olevas eraldi dokumendis (makseinfo leht), mis
edastatakse Igor Smirnovile eraldi dokumendina.

Edasikaebe kord
Otsuse peale võib edasi kaevata Tallinna Ringkonnakohtule 15 päeva jooksul, alates päevast, mil
motiveeritud otsus on kohtus tutvumiseks kättesaadav.
Apellatsiooniõiguse kasutamisest peab kohtumenetluse pool teatama eelnevalt Harju Maakohtule
7 (seitsme) päeva jooksul alates kohtuotsuse lõpposa kuulutamisest. Kui üks kohtumenetluse
pool on nimetatud tähtaja jooksul teatanud apellatsiooniõiguse kasutamise soovist ega ole sellest
loobunud, on ülejäänud kohtumenetluse pooltel apellatsiooniõigus olenemata sellest, kas nad ise
on apellatsiooniõiguse kasutamise soovist teatanud.

VTMS § 199 lg 3 kohaselt kohtuotsus aresti mõistmise kohta jõustub selle tegemisest.

Väärtegu
nr.2316,16,005277
Põhja Prefektuuri Kesklinna politseijaoskonna poolt koostatud väärteoprotokolli nr AB 1482181
kohaselt oli Igor Smirnov 13.05.2016.a. kell 22.30 ajal Tallinnas Mulla tänav maja nr 8a juures,
olles eelnevalt tarvitanud narkootilist või psühhotroopset ainet ilma arsti ettekirjutuseta. Sellise
tegevusega rikkus Igor Smirnov NPALS § 3 lg 1 nõudeid ja pani toime NPALS § 151 lg 1 järgi
kvalifitseeritava väärteo.

Kohtu seisukoht
Menetlusalune isik tunnistas end kohtuistungil süüdi ja andis ütlusi, et viibis väärteoprotokollis
märgitud aadressil Mulla 8a 13. mail 2016.a. koos kahe naisterahvaga ning oli eelnevalt
tarvitanud narkootilist ainet fentanüüli.
Kohtuvälise menetleja esindaja leidis, et Igor Smirnovi tuleks karistada NPALS § 151 lg 1 järgi
kvalifitseeritava väärteo toimepanemise eest arestiga.

Kohus, hinnanud väärteoasjas kogutud tõendeid, analüüsinud neid kogumis, leiab, et
menetlusaluse isiku süü 13.05.2016.a. väärteos on tõendamist leidnud lisaks menetlusaluse isiku
poolt kohtuistungil süü tunnistamisega veel järgmiste tõenditega:
   - Indikaatorvahendi kasutamise protokolliga, millest nähtub, et Igor Smirnovil esinesid
       13.05.2016.a. joobeseisundi tunnused ja nimelt: reaktsioonikiirus häiritud, kõne segane,
       aja-, isiku ja kohataju selge,         teadvusel, mäletab viimase 24-tunni sündmusi,
       koordinatsioonis kerged häired, silmade punetus ja pupillid suured, esinesid ka
       süstlajäljed;
   - Eesti Kohtuekspertiisi Instituudi uuringuaktiga nr. 1047t, millest nähtub, et Igor Smirnovi
       uriinist leiti fentanüüli, metadooni, alprasolaami ja klonasepaami metaboliiti. Ekspertiisi
       maksumus 35 eurot;

Karistusregistri väljavõttest nähtub, et menetlusalust isikut on varem väärteokorras karistatud, s.h
NPALS § 151 järgi.

Arvestades narkootilise aine tuvastamist organismis loeb kohus tõendatuks Igor Smirnovi poolt
narkootikumide tarvitamise. Mistahes asjaolusid, mille alusel kohus võiks väita, et menetlusaluse
isiku narkojoove oli tekkinud muul moel, kui narkootikume tarbides, käesoleval juhul
väärteoasja materjalidest ei nähtu.

Kohtu hinnangul on tõendatud, et Igor Smirnov oli tarvitanud 13.05.2016.a.kinnipidamise eelselt
narkootilist ainet ilma arsti ettekirjutuseta.

Sotsiaalministri 18.mai 2005 määruse nr 73 järgi „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse
tingimused ja kord ning narkootiliste ja psühhotroopsete ainete nimekirjad“ § 3 lg 1 järgi on
narkootilised ja psühhotroopsed ained määruse lisas 1 kehtestatud nimekirjas loetletud ained ja
nende ainete isomeerid, estrid, eetrid ja soolad ning nimetatud aineid sisaldavad ravimid.
Fentanüül kuulub II nimekirja, alprasolaam ja klonasepaam IV nimekirja ning on seega on
narkootilised ained.

                                                                                                  2
Narkootiliste ja psühhotroopsete ainete ning nende lähteainete seadus (NPALS) § 151 näeb ette
vastutuse narkootilise või psühhotroopse aine arsti ettekirjutuseta tarvitamise või väikeses
koguses ebaseadusliku valmistamise, omandamise või valdamise eest.

Väärteoasja materjalidest ei nähtu, et menetlusalusel isikul oli olemas arsti ettekirjutus tema
organismis tuvastatud ainete tarvitamiseks. Kuna sellise loa eeldamiseks puudub alus, tuleb
lugeda tõendatuks loa puudumine. Kohtu hinnangul on süütegu toime pandud kavatsetusega,
kuivõrd ta on tarvitanud narkootikume teadlikult, seega seadnud eesmärgiks süüteokoosseisule
vastava asjaolu teostamise ning teab, et see saabub või vähemalt peab seda võimalikuks.

Teo õigusvastasust välistavad asjaolud puuduvad. Isik on süüvõimeline ning süüd välistavad
asjaolud puuduvad.

Karistus
KarS § 56 järgi on karistamise aluseks isiku süü. Karistuse mõistmisel arvestatakse kergendavaid
ja raskendavaid asjaolusid, tahtluse ja ettevaatamatuse liiki teo toimepanemisel, samuti
võimalust mõjutada süüdlast edaspidi hoiduma süütegude toimepanemisest ja õiguskorra
kaitsmise huvisid.
NPALS § 151 lg 1 järgi on narkootilise või psühhotroopse aine arsti ettekirjutuseta tarvitamine
väärtegu, mille toimepanemise eest võib isikut karistada rahatrahviga kuni 300 trahviühikut või
arestiga.
Vastavalt toimepandule tuleb menetlusalust isikut karistada. Igor Smirnov pani NPALS § 151 lg
1 järgi kvalifitseeritava teo toime kavatsetult. Karistust kergendavad ja raskendavad asjaolud
puuduvad. Kuna Igor Smirnov ei tööta, siis ei ole kohtu arvates usutav, et menetlusalune isik on
võimeline rahatrahvi tasuma. Igor Smirnovi on karistusregistri väljavõtte kohaselt varem
väärteokorras korduvalt karistatud (omab 12 kehtivat väärteokaristust) rahatrahvidega, mis on
isikul kõik tasumata ning kahel korral ka arestiga. Seega ei ole rahatrahvide määramine muutnud
Igor Smirnovi hoiakut ning ta jätkab väärtegude toimepanemist. Menetlusalust isikut on ka
korduvalt karistatud kriminaalkorras varavastaste kuritegude toimepanemise eest. Kohtu
hinnangul ei ole välistatud, et varavastaste kuritegude toimepanemise üheks teguriks on sõltuvus
narkootilistest ainetest. Eeltoodust tulenevalt asub kohus seisukohale, et ainuvõimalikuks
mõjutusvahendiks käesoleval juhul on arest. Menetlusalust isikut on eelnevalt (14.08.2015.a.)
karistatud NPALS § 151 lg 1 alusel arestiga 10 päeva. Kuivõrd eelmise aresti kohaldamisest on
möödunud peaaegu aasta, ei pea kohus vajalikuks karistada Igor Smirnovi pikaajalise arestiga.
Kohus leiab, et Igor Smirnovi tuleb karistada lühiajalise arestiga 9 päeva.
Käesoleval hetkel kannab Igor Smirnov alates 21.08.2016.a. Harju Maakohtu 23.08.2016.a
otsusega mõistetud 1 kuu 28 päeva pikkust vangistust Tallinna Vanglas.
Kohtuistungil menetlusalune isik selgitas, et tal on tervisega probleemid ja tarvitab
valuvaigisteid. Ta taotles, et teda ei saadetaks vahetult peale kriminaalkaristuse kandmist aresti
kandma, kuna arestimajas puudub vajalik arstiabi ja ravimid (valuvaigistid). Menetlusalune isik
avaldas soovi, et peale kriminaalkaristuse kandmist läheb ise vabatahtlikult aresti kandma, võttes
eelnevalt kaasa temale vajalikud ravimid. Kuna kohtule ühtegi tõendit Igor Smirnovi tervisliku
seisundi ja ravimite tarvitamise kohta ei esitatud, kontrollis kohus telefonitsi Tallinna Vangla
meditsiiniosakonnast menetlusaluse isiku eelnimetatud väidet ning selgus, et Igor Smirnov saab
tõepoolest Tallinna Vanglas ravimeid ja et ka Põhja Prefektuuri arestimajas on võimalik saada
vajalikku arstiabi, sealhulgas ravimeid. Samuti lubati Tallinna Vangla meditsiiniosakonnast anda
peale kriminaalkaristuse ärakandmist Igor Smirnovile kaasa tõend arestimajale esitamiseks
nende ravimite kohta, mida ta vajab. Seega ei jää Igor Smirnov arestimajas vajaliku arstiabita
ega ravimiteta.
Kohus peab vajalikuks saata Igor Smirnov vahetult aresti kandma peale kriminaalkaristuse ära
kandmist, kuna puudub veendumus, et menetlusalune isik läheb aresti vabatahtlikult kandma.
Selline veendumus tuleneb asjaolust, et paralleelselt väärteoasja menetlemisega oli Igor
                                                                                                3
Smirnovi suhtes Harju Maakohtu menetluses ka kriminaalasi. Kohtuinfosüsteemist nähtuvalt
kriminaalasjas 1-16-4560 kuulutati 06.07.2016.a. Harju Maakohtu määrusega Igor Smirnov
tagaotsitavaks ja muudeti tema asukoha kindlakstegemisel tema suhtes valitud tõkendit –
elukohast lahkumise keeld ja uueks tõkendiks valiti –vahistamine. Tagaotsitavaks muutmise
tingis asjaolu, et Igor Smirnov ei elanud kohtule teadaoleval aadressil ega olnud kohtule
kättesaadav. Ei ole välistatud, et Igor Smirnov võib aresti kandmisele asumisest samuti kõrvale
hoiduda. Eeltoodust tulenevalt leiab kohus, et otstarbekas on saata Igor Smirnov vahetult peale
kriminaalkaristuse, s.o vangistuse ärakandmist aresti kandma.

Kohus juhindub Väärteomenetluse seadustiku § 107 lg 1 p. 1.

Apellatsiooniteate esitamisel on motiveeritud otsus kättesaadav kohtukantselei kaudu alates
23.09.2016.a. kell 13.00


Kohtunik
/allkirjastatud digitaalselt/




                                                                                             4
