                        KOHTUMÄÄRUS
 Kohus                              Tallinna Halduskohus
 Kohtunik                           Sirje Kaljumäe
 Määruse tegemise aeg ja koht       7. märts 2016, Tallinn
 Haldusasja number                  3-15-2618
 Haldusasi                          A.B. kaebus Tallinna Vangla 06.10.2015 käskkirja nr 5-
                                    3/1059 ja 30.11.2015 vaideotsuse nr 5-15/15/31197-3
                                    õigusvastasuse tuvastamiseks
 Menetlusosalised                   Kaebaja – A.B.
                                    Vastustaja – Tallinna Vangla
 Menetlustoiming                    Kaebuse tagastamine

RESOLUTSIOON
Tagastada A.B. kaebus läbivaatamatult.


Edasikaebamise kord
Määruse peale saab esitada Tallinna Halduskohtu kaudu määruskaebuse Tallinna
Ringkonnakohtule 15 päeva jooksul määruse kättetoimetamisest arvates.


ASJAOLUD
1.     Tallinna Halduskohtule saabus 04.12.2015 A.B. kaebus Tallinna Vangla 06.10.2015
käskkirja nr 5-3/1059 „Kinnipeetav A.B. majandustööle määramine“ ja 30.11.2015 vaideotsuse
nr 5-15/15/31197-3 õigusvastasuse tuvastamiseks. A.B. palus end kaebuse esitamisel riigilõivu
tasumisest vabastada.
2.      Kohus jättis 01.02.2016 määrusega A.B. menetlusabi taotluse rahuldamata ning andis
talle tähtaja kaebuse puuduste kõrvaldamiseks (nõude täpsustamiseks ja riigilõivu 15 eurot
tasumiseks). Kaebuse puuduste kõrvaldamise tähtaeg saabus 02.03.2016. A.B. ei ole tähtaegselt
ega hiljem nõude täpsustust esitanud ning kaebuse esitamise eest riigilõivu tasunud. Ka ei ole
ta taotlenud menetlustähtaja pikendamist.


KOHTU PÕHJENDUSED
3.     Halduskohtumenetluse seadustiku (HKMS) § 121 lg 1 p 2 kohaselt tagastab kohus
kaebuse, kui kaebus ei vasta käesoleva seadustiku §-de 37–39 nõuetele, kaebaja ei ole kohtu
poolt määratud tähtaja jooksul puudusi kõrvaldanud ja puudused takistavad asja läbivaatamist.
4.    Halduskohus jättis 01.02.2016 määrusega kaebaja menetlusabi taotluse rahuldamata
ning määras talle nõude täpsustamise ja riigilõivu tasumise tähtajaks 10 päeva määruse punkti
                                                                                    3-15-1862

1 jõustumisest (menetlusabi taotluse rahuldamata jätmine). Kaebaja sai 01.02.2016 määruse
kätte 05.02.2016. Seega jõustus 01.02.2016 määruse resolutsiooni p 1 (menetlusabi taotluse
rahuldamata jätmine) 21.02.2016 ning kaebuse puudused tuli kõrvaldada hiljemalt 02.03.2016.
Kaebaja ei ole kohtule esitanud nõude täpsustust ega riigilõivu tasumist tõendavaid dokumente.
Riigilõivu tasumine ei nähtu ka elektroonilisest andmebaasist. Samuti ei ole kaebaja taotlenud
menetlustähtaja pikendamist.
5.      Kaebuse esitamisel riigilõivu tasumata jätmine on vastavalt HKMS § 104 lg-le 2 selline
puudus, mis takistab asja läbivaatamist. Seega tuleb kaebus HKMS § 104 lg 2 ja § 121 lg 1 p
2 alusel tagastamisele.
6.      Kohus selgitab, et HKMS § 43 lõike 2 kohaselt ei võta kaebuse tagastamine selle
esitajalt õigust seadusega sätestatud korras pöörduda uuesti halduskohtusse. Kaebuse
tagastamisel loetakse, et kaebus ei ole kohtu menetluses olnud.


/allkirjastatud digitaalselt/
Sirje Kaljumäe




                                                                                          2(2)
