                                                                                 2-16-6443




                                 KOHTUMÄÄRUS

Kohus                           Pärnu Maakohus
Kohtunik                        Ingrid Niinemägi
Otsuse tegemise aeg ja koht     17.juunil 2016 Paide
Tsiviilasja number              2-16-6443

Tsiviilasi                      Annika Kalla ja Avo Kalla avaldus Priit Kalla pärandvara
                                pankroti väljakuulutamiseks

Menetlusosalised ja nende       Avaldajad:
esindajad                       1.Annika Kalla, isikukood xxxxxxxxx, elukoht xxxxxxxx
                                xxxxxxxxx xxxx xxxxx xxxx xxxxxxxxx, e-post: x
                                2.Avo Kalla, isikukood xxxxxxxxxx, elukoht xxxxxxxxx xxx x
                                xxxxx xxxx xxx xxxx xxxxxxxx, e-post:x
                                Võlgnik: Priit Kalla, isikukood xxxxxxxx, surnud xx.xx.xxxx
                                Ajutine pankrotihaldur: Martin Krupp, e-post: x

Kohtuistungi toimumise aeg      31.05.2016.a

RESOLUTSIOON
1. Lõpetada Priit Kalla (isikukood xxxxxxxxxx, surnud xx.xx.xxxx) pärandvara
pankrotiavalduse menetlus pankrotti välja kuulutamata raugemise tõttu.
2. Vabastada Martin Krupp ajutise pankrotihalduri kohustustest.
3. Avaldada väljaandes Ametlikud Teadaanded teade Priit Kalla pärandvara
pankrotiavalduse menetluse lõpetamise kohta pankrotti välja kuulutamata raugemise tõttu.
4. Jätta pankrotiavalduse esitamisel tasutud riigilõiv avaldajate kanda.
5. Määrata Priit Kalla pärandvara pankrotimenetluses ajutise pankrotihalduri Martin
Krupp`i töötasuks 990 eurot, lisaks käibemaks 198 eurot ja kulutusteks 67.30 eurot.
6. Hüvitada riigi vahenditest Priit Kalla pärandvara pankrotimenetluses ajutise
pankrotihalduri tasu summas 397 eurot, lisaks käibemaks (Saneerimismenetluse OÜ a/arve nr
xxxxxxxxxxxxxxxxxx Swedbank).
7. Saata määrus ajutise pankrotihalduri tasu hüvitamise oas täitmiseks Riigi Tugiteenuste
Keskusele ja teadmiseks Rahandusministeeriumile.

EDASIKAEBAMISE KORD
Määruse peale võib esitada määruskaebuse Tallinna Ringkonnakohtule Pärnu Maakohtu kaudu 15
päeva jooksul määruse teatavakstegemisest.

ASJAOLUD
Pankrotiavalduse kohaselt suri Priit Kalla xx.xx.xxxx. Paide notar Anu Nool on 13.04.2016 tõestanud
pärimistunnistuse, mille kohaselt on Priit Kalla pärijateks Annika Kalla ja Avo Kalla. Notar on
määranud pärandi inventuuri läbiviijaks Virge Välbi, kes on 04.04.2016 koostanud pärandvara
nimekirja. Nimekirja kohaselt kuulub Priit Kalla pärandvara hulka alljärgnev:
                                                                                 2-16-6443

vallasvara:
- pärandaja Swedbanki arvelduskonto nr xxxxxxxxxxxxx summas 0 eurot
- pärandaja SEB Panga arvelduskonto xxxxxxxxxxxx summas 0.26 eurot
- pärandaja abikaasa VK Swedbank i AS arvelduskonto nr xxxxxxxxxxxx summas 0.42 eurot
kohustused:
- Swedbank AS
leping 1l-066266-EG, laenujääk 607.11 eurot, püsimakse võlg 30 eurot, intress 6.46 eurot
kaardikasko võlg 3.54 eurot
laenulepingI5-052579-VL laenujääk 1667.89 eurot, viivis 0.36 eurot, intressivõlg 19.38 eurot ja
intressi võlg 31. 72 eurot
- AS SEB Pank
teenustasu võlg 0.60 eurot
- COOP Finants AS
Säästukaart Pluss kasutamise leping nr x, võlg 31.39 eurot
- STARMAN AS
võlg 8.21 eurot.
Avaldajate andmetel elas Priit Kalla üürikorteris xxxxxxx xxxxx xxxx ning pärast pärandaja surma
anti korteri valdus üürileandjale üle koos korteri sisustusega, mis kuulub üürileandjale. Mingit
märkimisväärset kodust vara pärandajale ei kuulunud.
Pärandaja majanduslik olukord halvenes 2015.aastal, kuna tema palka vähendati ja seetõttu ei tulnud
ta enam oma kohustuste täitmisega toime, see oli ka tema maksejõuetuse tekkimise põhjuseks.
Kuna pärandajal ei ole vara, mille arvel saaks tema kohustusi täita, on ilmselt tegemist pärandvara
pankroti olukorraga. Avaldajad paluvad välja kuulutada Priit Kalla pärandvara pankrot.

02.05.2016 määrusega nimetas kohus Priit Kalla pärandvara ajutiseks pankrotihalduriks Martin
Krupp`i. Ajutise pankrotihalduri aruande kohaselt on võlgniku pärandvara väärtuseks kokku 0,68
eurot, samas pärandvara koormavate kohustuse maht on 1848,69 eurot ning pärandvara koormavad
kohustused suurenevad intresside ja viiviste näol. Ajutise pankrotihalduri hinnangul ei esine vara
tagasivõitmise võimalusi.
Tulenevalt eeltoodust on ajutine pankrotihaldur seisukohal, et võlgnik on püsivalt maksejõuetu ning
puuduvad võimalused võlausaldajate nõuete rahuldamise osas. Kuna pärandaja vastu ei ole käimas
ühtegi täitemenetlust ega algatatud maksumenetlusi, samuti ei ole pärandajal maksuvõlga, ei saa
ajutine pankrotihaldur anda lõplikku hinnangut pärandaja maksejõuetuse tekkimise põhjuste ja aja
kohta, kuid on pigem seisukohal, et pärandaja maksejõuetus kujunes välja alates pärandaja surmast.
Ajutine pankrotihaldur leiab, et võlgniku maksejõuetus on tekkinud seega muudel asjaoludel
pankrotiseaduse mõistes (PankrS § 22 lg 5).

Ajutine pankrotihaldur on tuvastanud, et võlgnikul käesoleval ajal pankrotimenetluse läbiviimiseks
vajalik vara puudub.
Eeltoodust lähtudes on ajutine pankrotihaldur teinud ettepaneku lõpetada Priit Kalla pärandvara
pankrotimenetlus pankrotti välja kuulutamata raugemise tõttu juhul, kui kohtu deposiiti
pankrotimenetluse kulude katteks kohtu poolt määratud summat ei tasuta.

Avaldajad ei ole kohtuistungil ajutise pankrotihalduri poolt koostatud aruandele vastuväiteid
esitanud.


KOHTU SEISUKOHT
1.Pankrotiseaduse (PankrS) § 1 lg 2 kohaselt on võlgnik maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt ajutine.

                                                                                          2
                                                                                    2-16-6443

PankrS § 1 lg 2 kohaselt on võlgnik maksejõuetu, kui ta ei suuda rahuldada võlausaldaja nõudeid ja
see suutmatus ei ole võlgniku majanduslikust olukorrast tulenevalt ajutine.
PankrS § 29 lg 1 kohaselt kohus lõpetab kohus menetluse pankrotti välja kuulutamata raugemise tõttu
olenemata võlgniku maksejõuetusest, kui võlgnikul ei jätku vara pankrotimenetluse kulude katteks
ning ei ole võimalik vara tagasi võita või tagasi nõuda, sealhulgas esitada nõue juhtorgani liikme
vastu. PankS § 29 lg 2 kohaselt võib kohus lõpetada pankrotiavalduse menetluse pankrotti välja
kuulutamata raugemise tõttu olenemata võlgniku maksejõuetusest ka siis, kui võlgniku vara koosneb
peamiselt tagasivõitmise nõuetest ja nõuetest kolmandate isikute vastu ning nende nõuete
rahuldamine on vähetõenäoline.
Kohus, kuulanud kohtuistungil ära ajutise pankrotihalduri arvamuse ning avaldajate seisukoha,
uurinud dokumentaalseid tõendid ning hinnanud neid kogumis tuvastas, et Priit Kalla pärandvara
varalise seisundi kohta antud ajutise pankrotihalduri hinnang on põhjendatud. Võlgnikul puudub
praktiliselt vara pankrotimenetluse kulude katteks, võlgnik on maksejõetu ja selline seisund ei ole
tema majanduslikust olukorrast tulenevalt ajutine.
Eeltoodust tulenevalt leiab kohus, et Priit Kalla pärandvara pankrotiavalduse menetlemine tuleb
lõpetada PankrS § 29 lg 1 alusel pankrotti välja kuulutamata raugemise tõttu.

Pankrotimenetluse raugemise vältimiseks on kohus 31.05.2016 määrusega andnud huvitatud isikutele
võimaluse maksta pankrotimenetluse kulude katteks deposiiti rahasumma, hoiatades rahasumma
mittetasumise tagajärgedest. Teade deposiiti makstava rahasumma tasumisest ilmus väljaandes
Ametlikud Teadaanded, kuid keegi maksedokumenti pankrotimenetluse kulude katteks rahasumma
tasumisest kohtule ei esitanud.

2. PankrS § 23 lg 1 kohaselt on ajutisel pankrotihalduril õigus saada oma ülesannete täitmise eest
tasu, mille suuruse määrab kohus, samuti nõuda oma ülesannete täitmiseks tehtud vajalike kulutuste
hüvitamist. Tasu suuruse määramisel arvestab kohus ajutise pankrotihalduri ülesannete mahtu,
keerukust ning ajutise halduri kutseoskusi. PankrS § 23 lg 4 kohaselt kui võlgniku avalduse alusel
alustatud pankrotimenetlus lõpetatakse raugemisega pankrotti välja kuulutamata, tehakse
väljamaksed eelkõige pankrotivarast. Ajutine pankrotihaldur on arvestuse kohaselt kulutanud
võlgniku majandustegevust puudutavate dokumentide kogumiseks, analüüsimiseks ja arvamuse
koostamiseks ja osalemiseks kohtuistungil kokku 11 tundi, lisaks vajalikud kulutused bürookuluna ja
transpordikuluna.
Avaldajad ei ole ajutise pankrotihalduri poolt ülesannete täitmiseks kulutatud aja ning arvestatud tasu
suuruse osas vastuväiteid esitanud.
Eeltoodust tulenevalt ning arvestades ajutise pankrotihalduri töö mahtu ja keerukust leiab kohus, et
ajutise pankrotihalduri tasu on põhjendatud summas 990 eurot, lisaks käibemaks 20%, s.o. 198 eurot,
ning ajutise pankrotihalduri kulutused 67.30 eurot.
Kuna võlgnikul vara puudub, määrab kohus PankS § 23 lg 4 alusel ajutise halduri tasu hüvitamise
riigi vahenditest summas 397 eurot, lisaks käibemaks.

/allkirjastatud digitaalselt/

Ingrid Niinemägi
Kohtunik




                                                                                              3
