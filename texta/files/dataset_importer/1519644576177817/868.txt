                                                                                   4-16-7889




                            KOHTUMÄÄRUS
Kohus                             Viru Maakohus

Määruse tegemise aeg ja koht      13. detsember 2016, Narva kohtumaja

Väärteoasja number                4-16-7889 (2330,16,004119)

Kohtunik                          Mari-Liis Avikson (kirjalikus menetluses)

Väärteoasi                        Narva Linnavalitsuse kaebus Politsei- ja Piirivalveameti Ida
                                  Prefektuuri     Narva    politseijaoskonna     ennetus-   ja
                                  menetlustalituse   noorsoopolitseinik    Natalja   Burjakova
                                  17.10.2016     üldmenetluse     otsusele   väärteoasjas   nr
                                  2330,16,004119
Menetlusalune isik                DL
                                  Isikukood: xxxxxxxxxx, elukoht xxxxx
Kaebuse esitaja seaduslik         Narva Linnavalitsus
esindaja                          asukoht Peetri plats 5, 20308 Narva

Kohtuväline menetleja             Politsei- ja Piirivalveameti          Ida   prefektuuri   Narva
                                  politseijaoskond
                                  asukoht Vahtra 3, 21003 Narva
Menetlustoiming                   Kaebuse läbi vaatamata jätmine

RESOLUTSIOON

Jätta Narva Linnavalitsuse kaebus Politsei- ja Piirivalveameti Ida Prefektuuri Narva
politseijaoskonna ennetus- ja menetlustalituse noorsoopolitseinik Natalja Burjakova
17.10.2016 üldmenetluse otsusele väärteoasjas nr 2330,16,004119 läbi vaatamata ning
tagastada kaebus selle esitanud isikule.

Määrus saata täitmiseks kaebuse esitajale ja Politsei- ja Piirivalveameti Ida prefektuuri Narva
politseijaoskonnale.


Edasikaebamise kord
Kohtumenetluse pool võib esitada määruskaebuse Viru Maakohtu Narva kohtumajale 15 päeva
jooksul, alates päevast, mil ta sai vaidlustatavast kohtumäärusest teada või pidi teada saama.

Maakohus tuvastas

Politsei-ja Piirivalveameti Ida Prefektuuri Narva politseijaoskonna ennetus- ja menetlustalituse
noorsoopolitseinik Natalja Burjakova 17.10.2016 üldmenetluse otsusega karistati D              L
karistusseaduse § 218 lg 1 alusel rahatrahviga 20 trahviühiku ulatuses, s.o 80 eurot.
                                                                               4-16-7889
31.10.2016 esitas Narva Linnavalitsus Viru Maakohtu Narva kohtumajja kaebuse Politsei-ja
Piirivalveameti Ida Prefektuuri Narva politseijaoskonna ennetus- ja menetlustalituse
noorsoopolitseinik Natalja Burjakova 17.10.2016 üldmenetluse otsusele väärteoasjas nr
2330,16,004119. Kaebuse esitaja palub tühistada Politsei-ja Piirivalveameti 17.10.2016 otsuse
vääretoasja nr 2330,16,004119, lõpetada väärteomenetluse VTMS §-s 30 sätestatud alustel ja anda
väärteoasja materjalid üke alaealiste komisjonile.


Maakohus leidis

Väärteomenetluse seadustiku (edaspidi VTMS) § 118 lg 2 p 2 alusel teeb maakohtunik kaebuse läbi
vaatamata jätmise kohta määruse ja saadab määruse koopia ning tagastab kaebuse selle esitanud
isikule, kui kaebuse esitanud isik, kellel käesoleva seadustiku § 114 lg 1 järgi ei ole õigust kaebust
esitada.

VTMS § 114 lg 4 alusel kaebus käesoleva paragrahvi lõike 1 punktis 2 sätestatud üldmenetluses
tehtud otsuse peale esitatakse maakohtule 15 päeva jooksul, alates päevast, mil kohtuvälise
menetleja otsus on menetlusosalisele kohtuvälise menetleja juures kättesaadav.

VTMS § 16 kohaselt menetlusosaline on menetlusalune isik ja tema kaitsja.

Kontrollides toimiku materjale, kohus leidis, et kaebuse esitaja seaduslikul esindajal, nimelt Narva
Linnavalitsusel puudub pädevus kaebuse esitamiseks, kuna kaebuse esitamise õigus on ainult
menetlusaluse isikul ja tema kaitsjal.

Eeltoodust lähtudes tuleb Narva Linnavalitsuse kaebus Politsei- ja Piirivalveameti Ida Prefektuuri
Narva politseijaoskonna ennetus- ja menetlustalituse noorsoopolitseinik Natalja Burjakova
17.10.2016 üldmenetluse otsusele väärteoasjas nr 2330,16,004119 jätta läbi vaatamata ning
tagastada kaebus selle esitanud isikule.

Määruse tegemisel kohus juhindub VTMS § 118 lg 2 p 2.

/allkirjastatud digitaalselt/

Mari-Liis Avikson
Kohtunik
