                                KOHTUMÄÄRUS
Kohtu nimetus                      Harju Maakohus
Kohtunik                           Toomas Ventsli
Kohtujurist                        Allar Kirikmäe
Määruse tegemise aeg ja koht       09. mai 2016. a, Tallinn, Kentmanni kohtumaja
Tsiviilasja number                 2-14-52510
Tsiviilasi                         XXX(pankrotis) pankrotimenetluse järelevalve
Menetlustoiming                    Pankrotimenetluse lõpetamine raugemise           tõttu,   võlgniku
                                   kohustustest vabastamise menetluse algatamine
Menetlusosalised ja nende
esindajad
Pankrotivõlgnik                    XXX(pankrotis, isikukood XXX, elukoht XXX, postiaadress XXX,
                                   elektronpost XXX)
Pankrotihaldur                     Andres Hermet (isikukood 36709162743, aadress Roseni 7, 10111
                                   Tallinn, elektronpost andres@pankrotihaldur.ee)
Menetluse liik                     Kirjalik menetlus
Kohtumääruse resolutsioon
      1. Lõpetada XXX(pankrotis, isikukood XXX) pankrotimenetlus raugemise tõttu.
      2. Pankrotimenetluses esitatud, kuid rahuldamata nõuded:
                                Rahuldamisjärk      Tunnustatud, kuid Nõude tunnustamine
                                                    rahuldamata
 Jrk                                                nõude     suurus
 nr      Võlausaldaja                               eurodes
         Aktsiaselts     Eesti Teine        (II) 141 810,60 eurot     Esitatud   nõue summas
         Krediidipank          rahuldamisjärk                         141 810,60              eurot,
 1.
         (registrikood                                                tunnustatud täies ulatuses
         10237832)
         Eesti        Vabariik Teine          (II) 5039,30 eurot      Esitatud     nõue summas
         (Haridus-            ja rahuldamisjärk                       5039,30 eurot, tunnustatud
 2.      Teadusministeeriumi                                          täies ulatuses
         kaudu,    registrikood
         70000740)
      3. XXX(pankrotis) pankrotimenetluses esitatud nõuetele vastuväiteid ei esitanud.
      4. XXX(pankrotis) maksejõuetuse tekkimise põhjuseks on muu asjaolu pankrotiseaduse § 163
         lõike 5 mõistes.
      5. Vabastada pankrotihaldur Andres Hermet tema kohustustest XXX(pankrotis)
         pankrotimenetluses pärast pankrotimenetluse lõpetamise määruse jõustumist.
      6. Algatada XXX(pankrotis) kohustustest vabastamise menetlus ja kohustada XXX(pankrotis,

                                                                                                1 (6)
        isikukood XXX) täitma usaldusisiku kohustusi.
     7. Avaldada teated pankrotimenetluse lõpetamise ja kohustustest vabastamise menetluse
        algatamise kohta väljaandes Ametlikud Teadaanded.
     8. Toimetada kohtumäärus kätte võlgnikule ja pankrotihaldurile.
 Menetluskulude jaotus ja
 kindlaksmääramine
     9. Jätta XXX(pankrotis, isikukood XXX) pankrotimenetluse kulud võlgniku XXX(pankrotis,
         isikukood XXX) kanda.
     10. Määrata XXX(pankrotis) pankrotihalduri Andres Hermeti tasuks 680 (kuussada
         kaheksakümmend) eurot, millele lisandub käibemaks 136 (ükssada kolmkümmend kuus) eurot,
         kokku 816 (kaheksasada kuusteist) eurot.
     11. Määrata XXX(pankrotis) menetlusabi, mida ei mõisteta riigi tuludesse välja, pankrotihalduri
         tasu 397 (kolmsada üheksakümmend seitse) eurot, millele lisandub käibemaks 79,40
         (seitsekümmend üheksa eurot ja nelikümmend senti) eurot, kokku 476,40 (nelisada
         seitsekümmend kuus eurot ja nelikümmend senti) eurot, hüvitamiseks.
     12. Riigi Tugiteenuste Keskusel maksta välja osaühingu Lundet (registrikood 10457445)
         pangakontole nr EE372200221011469150 pankrotihalduri tasu 397 (kolmsada
         üheksakümmend seitse) eurot, millele lisandub käibemaks 79,40 (seitsekümmend üheksa eurot
         ja nelikümmend senti) eurot, kokku 476,40 (nelisada seitsekümmend kuus eurot ja
         nelikümmend senti) eurot.
     13. Välja mõista XXXosaühing Lundet (registrikood 10457445) kasuks pankrotihalduri tasu
         summas 283 (kakssada kaheksakümmend kolm) eurot, millele lisandub käibemaks 56,6
         (viiskümmend kuus eurot ja kuuskümmend senti) eurot, kokku 339,60 (kolmsada
         kolmkümmend üheksa eurot ja kuuskümmend senti) eurot.
 Edasikaebamise kord
 Kohtumääruse peale pankrotimenetluse lõpetamise osas võivad määruskaebuse esitada võlgnik ja
 menetluse lõpetamise avaldusele vastavalt pankrotiseaduse § 161 lõikele 2 või § 163 lõikele 2
 vastuväite esitanud võlausaldaja. Kohtumääruse peale võib esitada määruskaebuse Tallinna
 Ringkonnakohtule Harju Maakohtu kaudu 15 (viieteistkümne) päeva jooksul alates määruse
 kättetoimetamisest, kuid mitte pärast viie (5) kuu möödumist määruse tegemisest.
 Kohtumääruse peale pankrotimenetluse kulude kohta tehtud osas võib esitada määruskaebuse Tallinna
 Ringkonnakohtule Harju Maakohtu kaudu 15 (viieteistkümne) päeva jooksul alates määruse
 kättetoimetamisest, kuid mitte pärast viie (5) kuu möödumist määruse tegemisest.
 Kohtumääruse peale võlgniku kohustustest vabastamise menetluse algatamise osas võib
 määruskaebuse esitada võlausaldaja, kes on esitanud kohtule vastuväite vastavalt pankrotiseaduse §
 171 lõikele 1. Kohtumääruse peale võib esitada määruskaebuse Tallinna Ringkonnakohtule Harju
 Maakohtu kaudu 15 (viieteistkümne) päeva jooksul alates määruse kättetoimetamisest, kuid mitte
 pärast viie (5) kuu möödumist määruse tegemisest.
 Seaduses sätestatud tähtaja järgimiseks peab menetlusabi taotleja tegema tähtaja kestel ka
 menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
 põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
 on seotud menetlusabi taotlemisega, annab kohus mõistliku tähtaja pärast menetlusabi andmise taotluse
 lahendamist, kui nimetatud taotlus ei olnud esitatud põhjendamatult või tähtaja pikendamise eesmärgil.
 See ei välista menetlustähtaja ennistamist (TsMS § 187 lg 6 ja § 442 lg 6).

I.     Asjaolude kirjeldus

1.     Harju Maakohtu 14.11.2014 määrusega on välja kuulutatud XXX(pankrotis, võlgnik) pankrot.
Haldur on kohtule 11.08.2015 esitanud lõpparuande, milles palub otsustada XXX(pankrotis)
pankrotimenetluse lõpetamine raugemise tõttu pärast pankroti väljakuulutamist.
                                                                                                  2 (6)
II.    Kohtumääruse põhjendused ja kohaldatav seadus

2.      Pankrotiseaduse (PankrS) § 157 p 2 kohaselt lõpeb pankrotimenetlus pankrotimenetluse
raugemisega. PankrS § 158 lg 1 kohaselt, kui pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks, peab haldur sellest kohtule
viivitamatult teatama. PankrS § 158 lg 4 sätestab, et pärast haldurilt aruande saamist lõpetab kohus
halduri ettepanekul pankrotimenetluse raugemise tõttu, kui kohus tuvastab, et pankrotivarast ei jätku
massikohustuste ja pankrotimenetluse kulude katteks vajalike väljamaksete tegemiseks.

Haldur koostas ja esitas kohtule aruande, millest nähtuvalt võlgnikul rahalised vahendid pankroti
väljakuulutamise seisuga puudusid, laekumisi pankrotivarasse pankrotimenetluse jooksul ei ole olnud,
muu vara võlgnikul puudub. Pankrotimenetluse lõpparuande esitamise seisuga puuduvad XXX
pankrotimenetluses veel saada olevad varad või nõudeõigused. Haldur teeb kohtule ettepaneku lõpetada
pankrotimenetlus raugemise tõttu.

Kohus on tuvastanud, et pankrotivarast ei jätku massikohustuste ja pankrotimenetluse kulude katteks
vajalike väljamaksete tegemiseks ning haldur on teinud ettepaneku lõpetada pankrotimenetlus raugemise
tõttu. Seetõttu esineb alus pankrotimenetluse lõpetamiseks.

Asjast huvitatud isikutel oli võimalik kuni 21.12.2015 tasuda massikohustuste ja pankrotimenetluse
kulude katteks kohtu deposiiti kohtu poolt määratud summa. Kohtu määratud tähtaja jooksul kohtu
deposiiti raha ei tasutud.

PankrS § 158 lg 5 järgi ei lõpeta kohus pankrotimenetlust raugemise tõttu enne PankrS §-s 86 sätestatud
vande andmist, kui kohus on kohustanud võlgnikku vannet andma ja vande võtmine on võimalik. Kohus
ei ole võlgnikku vannet andma kohustanud.

Eeltoodust tulenevalt puuduvad PankrS § 158 lg-des 5 ja 6 märgitud menetluse lõpetamise piirangud.
Kohus lõpetab võlgniku pankrotimenetluse raugemise tõttu.

3.     PankrS § 158 lg 4 sätestab, et kui menetluse lõpetamise ajaks on nõuete kaitsmine toimunud,
märgib kohus määruses, millises osas on iga võlausaldaja nõue tunnustatud ja millistele nõuetele esitas
võlgnik vastuväite.
Pankrotimenetluses on esitatud alljärgnevad nõuded:
                                Rahuldamisjärk Tunnustatud, kuid Nõude tunnustamine
                                                  rahuldamata
 Jrk                                              nõude      suurus
 nr    Võlausaldaja                               eurodes
       Aktsiaselts       Eesti Teine        (II) 141 810,60 eurot      Esitatud   nõue summas
       Krediidipank            rahuldamisjärk                          141 810,60              eurot,
 1.
       (registrikood                                                   tunnustatud täies ulatuses
       10237832)
       Eesti        Vabariik Teine          (II) 5 039,30 eurot        Esitatud     nõue summas
       (Haridus-            ja rahuldamisjärk                          5 039,30 eurot, tunnustatud
 2.    Teadusministeeriumi                                             täies ulatuses
       kaudu,    registrikood
       70000740)

Kohus märgib vastavalt PankrS § 158 lg-le 4 eelnimetatud andmed nõuete kohta kohtumääruse
resolutsiooni. PankrS § 168 kohaselt on käesolev kohtumäärus ulatuses, milles võlausaldaja


                                                                                                  3 (6)
pankrotimenetluses tunnustatud nõue on jäänud pankrotimenetluses rahuldamata, võlgniku
pankrotimenetluses rahuldamata jäänud nõuete osas täitedokumendiks.

4.    PankrS § 163 lg 5 sätestab: „Pankrotimenetluse lõpetamise määruses märgib kohus, kas võlgniku
maksejõuetuse tekkimise põhjuseks on kuriteo tunnustega tegu, raske juhtimisviga või muu asjaolu.“

Nähtuvalt aruandest ei ole maksejõuetuse põhjuseks kuriteo tunnustega tegu või raske juhtimisviga
pankrotiseaduse mõistes. Aruande kohaselt põhjustas võlgniku maksejõuetuse peamiselt võlgniku
hooletu finantskäitumine. Võlgnik on liiga kergekäeliselt suhtunud võetavasse kohustusse, ennekõike
suuremahulisse laenukohustusse, omamata ise kohustuse võtmise hetkel mingitki regulaarset
sissetulekut. Kohus nõustub halduri hinnanguga, et maksejõuetust ei toonud kaasa kuriteo tunnustega
tegu või raske juhtimisviga, seega on võlgniku maksejõuetuse tekkimise põhjuseks muu asjaolu
pankrotiseaduse § 163 lõike 5 mõistes

5.     PankrS § 165 lg 3 sätestab: „Pankrotimenetluse lõpetamisel vabastab kohus halduri, kui
seadusest ei tulene teisiti.“ Pankrotihaldur on palunud vabastada ennast võlgniku pankrotihalduri
kohustustest. Kohus vabastab pankrotihaldur Andres Hermeti XXX(pankrotis) pankrotihalduri
kohustustest.

6.      Vastavalt PankrS § 65 lg 1 on halduril õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära kuulanud
halduri, võlgniku ning pankrotitoimkonna arvamuse. Halduri taotlusel määrab kohus halduri tasu
büroole, mille kaudu haldur tegutseb. PankrS § 150 lg 4 järgi otsustab kohus pankrotimenetluse
raugemise korral pankrotimenetluse kulude jagamise asjaolude kohaselt. PankrS § 65 lg 11 sätestab, et
kui kohus on kuulutanud pankroti välja PankrS § 171 lg 1¹ alusel ja võlgnikul ei ole piisavalt vara
pankrotimenetluse kulude katteks, määrab kohus halduri tasu PankrS § 23 lg 1-3 alusel. Halduri tasu ja
kulutuste hüvitamiseks võib kohus määrata menetlusabi andmise. Menetlusabi taotluse võib esitada
haldur.

PankrS § 23 lg 1 kohaselt arvestab kohus tasu suuruse määramisel ajutise halduri ülesannete mahtu ja
keerukust ning ajutise halduri kutseoskusi, PankrS § 23 lg 2 järgi on tasu suuruse arvestamise aluseks
ülesannete täitmisele kuluv aeg. Ajutine haldur esitab kohtule tööaja arvestuse andmed ja taotluse
kulutuste hüvitamiseks koos PankrS § 22 lõikes 5 nimetatud aruandega. Kulutuste hüvitamise taotluses
märgib haldur kulutuse suuruse, tekkimise põhjuse või aluse ja tekkimise aja. Ajutise halduri tunnitasu
ülemmäär on 96 eurot.

Pankrotihaldur on pankrotimenetluse käigus pärast pankroti väljakuulutamist teinud tööd 8,5 tundi.
Pankrotimenetluse jooksul on haldur teavitanud kõiki teadaolevaid võlausaldajaid pankroti
väljakuulutamisest ning viinud läbi võlausaldajate esimese üldkoosoleku 02.12.2014. Haldur on
kogunud kokku esitatud nõuded ja viinud läbi nõuete kaitsmise koosoleku 24.03.2015. Haldur on
kohtule 30.04.2015 esitanud jaotusettepaneku (kinnitatud 25.05.2015) ja koostanud lõpparuande. Haldur
palub määrata halduri tasuks 680,00 eurot (1 tund on 80,00 eurot), millele lisandub käibemaks summas
136,00 eurot. Haldur palub määrata võlgnikule menetlusabi pankrotihalduri tasu katteks summas 397,00
eurot, millele lisandub käibemaks 79,40 eurot. Haldur palub jätta pankrotimenetluse kulud XXX kanda,
sh mõista võlgnikult välja pankrotihalduri tasu 680,00 eurot, millele lisandub käibemaks summas 136,00
eurot.

Kohus ei pea halduri tasu kinnitamisel vajalikuks ära kuulata võlgnikku ja võlausaldajaid. Kohus peab
halduri tasu taotlust põhjendatuks ning määrab pankrotihalduri tasu suuruseks 680,00 eurot, millele
lisandub käibemaks 136,00 eurot, kokku 816,00 eurot.

PankrS § 150 lg 4 ja tsiviilkohtumenetluse seadustiku (TsMS) § 172 lg 2 alusel jätab kohus
pankrotimenetluse kulud võlgniku kanda. Kuivõrd võlgniku varast ei piisa pankrotimenetluse kulude
katmiseks ja kohus lõpetab võlgniku pankrotimenetluse raugemise tõttu, siis määrab kohus võlgnikule
                                                                                                  4 (6)
pankrotihalduri taotlusel PankrS § 65 lg 11 ja TsMS § 183 lg 2 järgi halduri tasu hüvitamiseks
menetlusabi, mida ei mõisteta riigi tuludesse välja. TsMS § 183 lg 2 kohaselt ei või pankrotihalduri tasu
ja kulutuste katteks määratud menetlusabi, mida ei mõisteta riigi tuludesse välja, olla suurem kui 397,00
eurot, sealhulgas seaduses ettenähtud maksud, väljaarvatud käibemaks. Seega tuleb riigi vahenditest
menetlusabi korras välja mõista pankrotihalduri tasu summas 397,00 eurot, millele lisandub käibemaks
79,40 eurot. Kuivõrd kohus on halduri taotlusel määranud halduri tasu suuruseks 680,00 eurot (millele
lisandub käibemaks 136,00 eurot), millest 397,00 eurot (millele lisandub käibemaks 79,40 eurot) kuulub
väljamaksmisele menetlusabi korras, kuulub võlgnik XXX halduri tasu väljamõistmisele ülejäänud osas,
so summas 283,00 eurot (millele lisandub käibemaks 56,60 eurot), mitte pankrotihalduri poolt (ilmselt
ekslikult) märgitud summas 680,00 eurot (millele lisandub käibemaks summas 136,00 eurot).

PankrS § 66 lg 1 kohaselt on halduril õigus lisaks tasule nõuda oma kohustuste täitmiseks tehtud vajalike
kulutuste hüvitamist. Lõike 3 kohaselt kontrollib kohus lõpparuande kinnitamisel halduri kohustuste
täitmiseks tehtud kulutuste vajalikkust ja põhjendatust ning kinnitab vajalike ning põhjendatud kulutuste
suuruse. Esitatud lõpparuande kohaselt ei ole haldur XXX(pankrotis) pankrotimenetluses pankrotivara
arvelt teostanud väljamakseid, kuna vara puudub. Pankrotimenetluses on katmata ka ajutise halduri tasu
ja kulud kokku summas 266,79 eurot, mis on halduri kasuks võlgniku pankrotivara arvelt välja mõistetud
Harju Maakohtu 14.11.2014 kohtumäärusega. Muid väljamakseid (ka võlgnikule ja tema ülalpeetavatele
makstav elatis) pankrotivarast tehtud ei ole. Kuna pankrotimenetluses vara puudub, siis haldur
täiendavalt tema poolt tehtud kulude hüvitamist ei taotle.

7.     PankrS § 169 kohaselt võidakse füüsilisest isikust võlgnik vabastada pankrotimenetluses täitmata
jäänud kohustustest. Vastavalt PankrS § 171 lg-le 1 otsustab kohus võlgniku kohustustest vabastamise
menetluse algatamise PankrS § 158 lg 4 sätestatud juhul või lõpparuande kinnitamisega. Võlausaldaja
võib PankrS § 171 lõikes 2 nimetatud asjaolule tuginedes esitada võlgniku kohustusest vabastamisele
vastuväite.

Võlgnik on esitanud kohtule avalduse pankrotimenetluses täitmata jäävatest kohustustest vabastamise
menetluse algatamiseks ning andnud oma nõusoleku usaldusisikuks määramiseks. Võlausaldajad ega
haldur ei ole kohtule vastuväiteid võlgniku kohustustest vabastamise menetluse algatamisele esitanud.
PankrS § 171 lg 2 punktides 2-5 loetletud asjaolusid, mis takistaksid võlgadest vabastamise menetluse
algatamist, ei ole ilmnenud. Pankrotihaldur on palunud kohtul otsustada füüsilisest isikust võlgniku
kohustustest vabastamise menetluse algatamine ning võlgniku kohustustest vabastamise menetluse
algatamisel nimetada selleks vajalik usaldusisik. Halduri esitatud lõpparuande kohaselt ei ole haldurile
teada asjaolusid, mis võiksid otseselt takistada võlgniku kohustustest vabastamise menetluse algatamist.
Pankrotihalduril ei ole pankrotimenetluse jooksul olnud probleeme võlgniku kättesaamisega, võlgnik on
andnud vajalikku informatsiooni ja täitnud pankrotimenetluse jooksul teabe andmise kohustust.
Lõpparuande esitamise seisuga omab võlgnik stabiilset töökohta ja teenib igakuist sissetulekut. Kohus
leiab, et võlgniku avaldus kuulub rahuldamisele ning kohus algatab võlgniku kohustustest vabastamise
menetluse. Kohus kohustab võlgnikku täitma usaldusisiku kohustusi.

PankrS §-s 172 lg 2, 3, 4 ja 5 kohaselt peab usaldusisik võlgnikult saadud maksed hoidma oma varast
eraldi ja need vastavalt jaotusettepanekus ettenähtud jaotistele üks kord aastas võlausaldajatele välja
maksma. Võlausaldaja põhjendatud taotlusel võib kohus usaldusisikule anda õiguse kontrollida, kas
võlgnik täidab oma kohustusi. Võlgniku kohustustest vabastamise menetluse lõpuks esitab usaldusisik
kohtule aruande. Menetluse lõpetamisel vabastab kohus usaldusisiku. Mõjuval põhjusel võib kohus omal
algatusel, võlausaldaja või usaldusisiku taotlusel vabastada usaldusisiku ja asendada ta teise
usaldusisikuga enne võlgniku kohustustest vabastamise menetluse lõpetamist. Vabastatud usaldusisik
esitab kohtule aruande.

PankrS § 175 lg 1 järgi otsustab kohus pärast viie aasta möödumist võlgniku kohustustest vabastamise
menetluse algatamisest võlgniku taotlusel tema pankrotimenetluses täitmata jäänud kohustustest
vabastamise. PanksS § 175 lg 11 kohaselt kohus võib oma kohustusi nõuetekohaselt täitnud võlgniku
asjaolusid arvestades vabastada pankrotimenetluses täitmata jäänud kohustustest ka enne viie aasta
                                                                                                    5 (6)
möödumist menetluse algatamisest, kuid mitte enne kolme aasta möödumist menetluse algatamisest.
Lähtuvalt eelnimetatust kohustub usaldusisik võlgniku kohustustest vabastamise menetluses esitama
kohtule aruande kord aastas. Pankrs § 173 lg 1 alusel on võlgnik kohustatud tegelema mõistlikult
tulutoova tegevusega ja kui tal seda tegevust ei ole, siis seda otsima.

/allkirjastatud digitaalselt/

Toomas Ventsli
kohtunik




                                                                                            6 (6)
