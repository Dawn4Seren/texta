                              KOHTUMÄÄRUS

Kohus                              Tartu Maakohus

Määruse tegemise aeg ja koht       22. detsember 2016, Viljandi kohtumaja
                                   kirjalikus menetluses

Väärteoasja number                 4-15-9675 (284012001847)
                                   täiteasi nr 193/2012/2841
Lahend väärteoasjas                kohtuvälise menetleja Politsei- ja Piirivalveameti Lõuna
                                   prefektuuri 22. juuni 2012 otsus Brait Viiese karistamises
                                   LS § 201 lg 2 järgi rahatrahviga 125 trahviühikut, s.o 500
                                   eurot
Menetlus ja menetluse ese          väärteoasjas tehtud otsuse täitmine
                                   asenduskaristuse kohaldamine
Kohtunik                           Aivar Hint

Sissenõudja avalduse esitajana     Politsei- ja Piirivalveameti Lõuna prefektuur
Süüdlane                           Brait Viies (isikukood 39212246027; elukoht xxxxx x
                                   xxxxxx xxxx xxxxx-xxxxx xxxx xxxxxxxxxxx )
Kohtutäitur                        Sirje Tael

RESOLUTSIOON

Juhindudes väärteomenetluse seadustiku (VTMS) § 211 lg 3, karistusseadustiku (KarS) § 82
lg 4 kohus

määras:

1. Jätta rahuldamata PPA Lõuna prefektuuri avaldus Brait Viiesele kohtuvälise menetleja
   22. juuni 2012. a otsusega nr 284012001847 mõistetud tasumata rahatrahvi jäägi 281,03
   eurot arestiga asendamiseks.
2. Edastada määruse PPS Lõuna Prefektuurile, kohtutäiturile ja Brait Viiesele.

Edasikaebamise kord
Kohtumääruse peale on kohtumenetluse pooltel samuti menetlusvälisel isikul, kui kohtu
määrusega on piiratud nende või kaitstava isiku õigusi või seaduslikke huve õigus esitada Tartu
Ringkonnakohtule Tartu Maakohtu Viljandi kohtumaja kaudu määruskaebus 15 päeva jooksul,
mil isik sai vaidlustatava kohtumäärusest teada või pidi teada saama.

ASJAOLUDE KIRJELDUS JA KOHTU PÕHJENDUSED

I Asjaolud
Kohaldatud rahatrahvi täitemenetluses on sissenõudja esitanud 12.11.2015 Tartu Maakohtule
Viljandi kohtumaja kaudu avalduse süüdlasele mõistetud tasumata rahatrahvi asendamise
otsustamiseks arestiga. Süüdlase kohta on jõustunud otsus karistamises rahatrahviga. Sissenõudja
on saatnud rahatrahvi täitmiseks kohtutäiturile ning täitemenetlust on alustatud 27.09.2012
Kohtutäitur on TMS § 201 lg 1 kohaselt 29.10.2015 sissenõudjat teavitanud täitmise
võimatusest. Kohtutäituri väitel võlgnikul puudub vara, millele sissenõuet pöörata. Kohtutäituri
teatisest nähtub tasumata rahatrahv 70 trahviühikut – 281,03 eurot.

II Kohtu põhjendused
VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga vastavalt karistusseadustiku §-le 72, kui süüdlane ei ole rahatrahvi
tervikuna määratud tähtajaks tasunud või osastatud rahatrahvi maksmise tähtaega ei järgita,
rahatrahvi täitmise tähtaega ei ole pikendatud ja süüdlasel ei ole vara, millele sissenõuet pöörata.

KarS § 82 lg 4 kohaselt täitmisele pööratud rahatrahvi sissenõue aegub, kui rahatrahvi ei ole sisse
nõutud nelja aasta jooksul väärteoasjas tehtud otsuse jõustumisest. Täitmise aegumine peatub
võlgniku vangistuses viibimise või aresti kandmise ajaks.

VTMS § 211 lg 3 kohaselt kui rahatrahvi asendamine arestiga ei ole mingil põhjusel võimalik
või süüdlane on enne asendusaresti kohaldamist rahatrahvi tasunud, teeb maakohus määruse,
milles jätab sissenõudja avalduse rahatrahvi asendamise kohta arestiga rahuldamata.

Käesolevaks ajaks on rahatrahvi sisse nõutud enam kui 4 aastat (otsus väärteoasjas nr
284012001847 jõustus 11.07.2012), seega täitmisele pööratud rahatrahvi sissenõue on aegunud.
Kohus ei ole tuvastanud käesoleva asja materjalidest KarS § 82 lg-s 4 nimetatud asjaolusid, mis
annaksid aluse lugeda täitmise aegumine peatunuks.

Eeltoodu alusel leiab kohus, et PPA Lõuna prefektuuri avaldus Brait Viiesele asenduskaristuse
kohaldamiseks väärteoasjas nr 284012001847tuleb jätta rahuldamata, kuna rahatrahvi on sisse
nõutud enam kui 4 aastat. Kuna tänaseks on täitmisele pööratud rahatrahvi sissenõue aegunud,
siis ei ole võimalik saata isikut reaalselt aresti kandma.


(allkirjastatud digitaalselt)


Aivar Hint
Kohtunik




                                                 2
