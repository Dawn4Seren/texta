                         KOHTUMÄÄRUS
Kohus                              Harju Maakohus

Kohtunik                           Tiia Mõtsnik

Määruse tegemise aeg ja koht       13. juuni 2016.a, Tallinn, Kentmanni kohtumaja

Tsiviilasja number                 2-15-122219

Tsiviilasi                         AS MiniCredit       hagi   XXXX     vastu      võlgnevuse
                                   väljamõistmiseks

Menetlusosalised ja nende          Hageja: AS MiniCredit (registrikood 11551909, asukoht
esindajad                          Viru väljak 2, Tallinn)
                                   Hageja volitatud esindaja:        Ingrid    Nook   (e-post
                                   ingrid@minicredit.ee)
                                   Kostja: XXXX(isikukood XXXX, elukoht XXXX, XXXX)

Menetlustoimingu tegemise viis     Kirjalik menetlus

RESOLUTSIOON
1. Kinnitada AS MiniCredit ja XXXX vahel sõlmitud kompromiss alljärgnevas:
1.1. XXXX, kohustub AS-ile MiniCredit (registrikood 11551909) tasuma laenusumma
     300 eurot, intressi 12 eurot, viivised 150 eurot, meeldetuletustasu 26 eurot,
     menetluskulud 120 eurot, ½ riigilõivust 87,50 eurot (175 eurot), kokku kuulub
     tasumisele 695,50 eurot, mida XXXX on kohustatud tasuma AS MiniCrediti
     arvelduskontole nr EE031010220092000011 (viitenumber 38207220227, selgituseks
     tsiviilasja nr 2-15-122219), mida XXXX kohustub tasuma osamaksetena suurusega
     35 eurot kuus alljärgneva graafiku alusel:
      1.1.1.   15.06.2016.a 35 eurot;
      1.1.2.   15.07.2016.a 35 eurot;
      1.1.3.   15.08.2016.a 35 eurot;
      1.1.4.   15.09.2016.a 35 eurot:
      1.1.5.   15.10.2016.a 35 eurot;
      1.1.6.   15.11.2016.a 35 eurot;
      1.1.7.   15.12.2016.a 35 eurot;
      1.1.8.   15.01.2017.a 35 eurot;
      1.1.9.   15.02.2017.a 35 eurot;
      1.1.10. 15.03.2017.a 35 eurot;
     1.1.11. 15.042017.a 35 eurot;
     1.1.12. 15.05.2017.a 35 eurot;
     1.1.13. 15.06.2017.a 35 eurot;
     1.1.14. 15.07.2017.a 35 eurot;
     1.1.15. 15.08.2017.a 35 eurot;
     1.1.16. 15.09.2017.a 35 eurot;
     1.1.17. 15.10.2017.a 35 eurot;
     1.1.18. 15.11.2017.a 35 eurot;
     1.1.19. 15.12.2017.a 35 eurot;
     1.1.20. 15.01.2018.a 30,50 eurot;
1.2. XXXX menetluskulud jäävad tema enda kanda.
1.3. Käesoleva kompromissi sõlmimisega loetakse täidetuks kõik poolte vahelised raha
     tasumise nõuded, v.a käesolevast kompromissist tulenevad nõuded.
2.   Lõpetada menetlus AS MiniCredit hagis XXXX vastu võlgnevuse väljamõistmiseks.
3.   Menetluskulud, mille jaotus pole poolte vahel kompromisslepingus kokku lepitud,
     jätta poolte endi kanda.
4.   Tagastada   avalduse   alusel     AS-i     MiniCredit       arvelduskontole          nr
     EE031010220092000011 menetluses tasutud riigilõivust pool, so 87,50 eurot.
Edasikaebamise kord
Kohtumäärusele võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 3 päeva jooksul alates määruse kättetoimetamisest tulenevalt
poolte kokkuleppest ja tsiviilkohtumenetluse seadustiku (TsMS) §-st 661 lg 4.
Asjaolud ja kohtumääruse põhjendused
AS MiniCredit esitas 16.10.2015 kohtule maksekäsu kiirmenetluse avalduse XXXX vastu
võlgnevuse saamiseks. Kohus tegi 29.10.2015 makseettepaneku, mida ei õnnestunud
mõistliku tähtaja jooksul kätte toimetada. Kohtunikuabi andis 23.12.2015 määrusega asja üle
Harju Maakohtule menetluse jätkamiseks hagimenetluses.
29.12.2015 kohtumäärusega kohustas kohus AS-i MiniCredit              esitama oma nõue
hagiavaldusele ettenähtud vormis ning tasuma täiendavalt riigilõivu. 08.01.2016 esitas AS
MiniCredit hagi XXXX vastu võlgnevuse väljamõistmiseks. Pooled esitasid kohtule
kompromissi 09.06.2016.
Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. TsMS § 430 lg
1 kohaselt võivad pooled menetluse kuni hagi kohta tehtud lahendi jõustumiseni lõpetada
kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused. TsMS §
430 lg 3 kohaselt kohus ei kinnita kompromissi, kui see on vastuolus heade kommetega või
seadusega või rikub olulist avalikku huvi või kui kompromissi ei ole võimalik täita. Antud
kompromiss ei ole vastuolus heade kommete või seadusega ega riku avalikku huvi ja seda on
võimalik täita. Kohus leiab, et kompromiss tuleb kinnitada ja menetlus asjas lõpetada.
TsMS § 150 lg 2 p 1 kohaselt tagastatakse kompromissi korral pool riigilõivust. TsMS § 150
lg 4 kohaselt tagastab riigilõivu kohus, kelle menetluses asi viimati oli, üksnes selle
menetlusosalise avalduse alusel, kes riigilõivu tasus või kelle eest riigilõiv tasuti. Hageja on
taotlenud kohtult kompromissi sõlmimisega seoses riigilõivu tagastamist pooles ulatuses.
Hageja on tasunud avalduse esitamise eest maksekäsu kiirmenetluses 16.10.2015 riigilõivu
summas 45 eurot ja hagiavalduse esitamisel 130 eurot. Kohus leiab, et vastavalt hageja
taotlusele tuleb seoses kompromissi sõlmimisega tagastada hagejale menetluses tasutud
riigilõivust pool, so 87,50 eurot. Vastavalt hageja taotlusele tuleb tagastatav riigilõiv kanda
AS-i MiniCredit arvelduskontole nr EE031010220092000011.
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on
lühendanud määruskaebuse esitamise aja 3 päevani.
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 3
kohaselt kompromissi sõlmimise korral kannavad pooled oma menetluskulud ise, kui nad ei
ole kokku leppinud teisiti. Kohus jätab menetluskulud, mille jaotus pole poolte vahel
kompromisslepingus kokku lepitud, poolte endi kanda.


/allkirjastatud digitaalselt/
Tiia Mõtsnik
kohtunik
