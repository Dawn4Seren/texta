                                                                                   1-16-4356




                                 KOHTUOTSUS
                                EESTI VABARIIGI NIMEL


 Kohus                            Tartu Maakohus

 Otsuse tegemise aeg ja koht      19. mai 2016. a Valga


 Kriminaalasja number             1-16-4356 (16282000136)

 Kohtunik                         Lembit Käis

 Kohtuistungi sekretär            Reelika Käis

 Kriminaalasi                     Aimar Tseier süüdistuses KarS § 121 lg 1 järgi
                                  lihtmenetluses
 Prokurör                         Valdo Gerassimov

 Süüdistatav                      Aimar       Tseier     -     isikukood:     38712185721;
                                  xxxxxxxxxxxxxxxxxxxxxxx;                 xxxxxxxxxxxxxx;
                                  xxxxxxxx–xxxxxxxxxxx; töökoht: xxxxxxxx-xxxxxxxx;
                                  elukoht: xxxxxxxxxxxxxxxxxx; varem kriminaalkorras
                                  karistatud 16.04.2015. a Tartu Maakohtu poolt KarS § 424
                                  järgi 4-kuulise vangistusega tingimisi KarS § 73 alusel 18-
                                  kuulise katseajaga ning mootorsõiduki juhtimise õiguse
                                  äravõtmisega 4 kuuks; tõkendit ei ole kohaldatud


RESOLUTSIOON
Juhindudes KrMS § 248 lg 1 p-st 5 ning §-dest 306; 311 ja 313, maakohus otsustas:

Aimar Tseier süüdi tunnistada KarS § 121 lg 1 järgi ning karistada teda 4 (neli) kuulise
vangistusega.
KarS § 65 lg 2 ja § 73 lg 4 esimese lause alusel suurendada mõistetud karistust Tartu Maakohtu
16.04.2015. a otsusega mõistetud karistuse ärakandmata osa – 4 kuud vangistust - võrra ning
mõista Aimar Tseierile liitkaristuseks kohtuotsuste järgi 8 (kaheksa) kuud vangistust.

KarS § 69 ja § 73 lg 4 neljanda lause alusel asendada mõistetud vangistus (8 kuud) üldkasuliku
tööga 240 (kakssada nelikümmend) tundi ning määrata Aimar Tseieril üldkasuliku töö
tegemise lõpptähtajaks 18 kuud käesoleva kohtuotsuse jõustumisest.
                                                                                   1-16-4356


Kohustada Aimar Tseierit järgima üldkasuliku töö tegemise perioodil KarS § 75 lg 1 p-des 1-
6 sätestatud kontrollnõudeid, sh elama xxxxxxxxxxxxxxxxxx.

Välja mõista Aimar Tseierilt 693 (kuussada üheksakümmend kolm) eurot Eesti Vabariigi
kasuks menetluskulude (sealhulgas sundraha 645 eurot) katteks.
KrMS § 180 lg 3 kolmanda lause alusel määrata, et Aimar Tseier tasub menetluskulud – 693
eurot - ositi 12 kuu jooksul alates kohtuotsuse jõustumisest, tasudes vastavatel kuudel 57,75
eurot Maksu- ja Tolliameti kontole nr EE351010052031000004 AS SEB Pank või kontole nr
EE502200221014193355 Swedbank AS või kontole nr EE401700017002872300 Nordea
Pank AS Eesti filiaal. Maksekorraldusele märkida: maakohtu poolt teatatud viitenumber,
kohustatud isiku nimi, asja number ning põhjendus, missugust kohustust ülekandega
täidetakse.

KrMS § 38 lg 5 p 2 alusel teavitada kannatanut I. N. (isikukood: xxxxxxxxxxx) Aimar Tseieri
ennetähtaegsest vabastamisest või kinnipidamisasutusest põgenemisest juhul, kui teavitamine
võib ära hoida ohu kannatanule.

Edasikaebamise kord

Kohtuotsuse peale võib esitada apellatsiooni Tartu Ringkonnakohtule 15 päeva jooksul otsuse
avalikult teatavakstegemisest juhul, kui on tegemist kokkuleppemenetluse sätete (KrMS
9.peatüki 2. jao sätted) või kriminaalmenetlusõiguse olulise rikkumisega (KrMS § 339 lg 1).
Süüdistatav ja kaitsja võivad esitada apellatsiooni ka juhul, kui kokkuleppes kirjeldatud tegu
ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kriminaalmenetluse kulude hüvitamise otsustuse võib vaidlustada kohtuotsusest eraldi 15
päeva jooksul alates kohtuotsuse kuulutamisest määruskaebuse esitamise teel lahendi teinud
kohtule (aadressil: Vabaduse 10, 68204 Valga).


Süüdistus ja kokkuleppe sisu

Kokkuleppe järgi süüdistatakse Aimar Tseierd selles, et ta 26.03.2016. a ajavahemikul kell
20.00-20.42 xxxxxxxxxxxxxxxxxxxxxxx asuva maja hoovis, lõi peaga I. N. näo piirkonda.
Kuriteoga põhjustati kannatanule füüsilist valu ning pindmine ninavigastus.
Teise inimese tervise kahjustamisega, samuti valu tekitava kehalise väärkohtlemisega, pani
Aimar Tseier toime KarS § 121 lg 1 järgi kvalifitseeritava kuriteo.

Tsiviilhagi esitatud ei ole.

Süüdistatava, kaitsja vandeadvokaadi Otto Preem ning prokuröri Valdo Gerassimovi vahel
sõlmitud kokkuleppe kohaselt on Aimar Tseierle mõistetavaks karistuseks KarS § 121 lg 1
järgi 4 kuud vangistust.
KarS § 65 lg 2 alusel suurendada mõistetavat karistust 16.04.2015. a Tartu Maakohtu Valga
kohtumaja otsusega Aimar Tseierile mõistetud karistuse ärakandmata osa võrra (s. o. 4 kuud
vangistust) ja liitkaristuseks mõista 8 kuud vangistust.


                                                                                      2 (3)
                                                                                     1-16-4356

KarS § 73 kohaselt asendada vangistus üldkasuliku tööga KarS § 69 sätteid arvestades.
KarS § 69 alusel asendada karistuseks mõistetud vangistus 8 kuud üldkasuliku tööga 240
tundi. Üldkasulik töö tuleb teha 18 kuu jooksul.


Maakohtu järeldused

Süüdistatav kinnitas kohtuistungil, et on kokkuleppest aru saanud ja nõustub sellega.
Süüdistatav ja prokurör jäid kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 121 lg 1 järgi ning talle tuleb mõista kokkuleppekohane
karistus.

Tulenevalt KrMS §-st 180 lg 1 hüvitab menetluskulud süüdimõistetu. Antud kriminaalasjas
on menetluskuludeks süüdimõistva kohtuotsusega kaasnev sundraha 1,5 palga alammäära
suuruses summas, s.o 645 eurot ning riigi õigusabi korras määratud kaitsjale makstav riigi
õigusabi tasu ja kulu 48 eurot (tl 34). Sõlmitud kokkuleppe kohaselt kuulub süüdistatavalt riigi
kasuks väljamõistmisele kokku 693 (645 + 48) eurot ning see kuulub tasumisele ositi 12 kuu
jooksul kohtuotsuse jõustumisest.

Kannatanu – I. N. – soovib saada teavet süüdimõistetu ennetähtaegsest vabastamisest või
kinnipidamisasutusest põgenemisest KrMS § 38 lg 5 punktis 2 märgitud asjaolu korral. Seega
tuleb   kannatanut     teavitada  süüdistatava      ennetähtaegsest    vabastamisest   või
kinnipidamisasutusest põgenemisest juhul, kui teavitamine võib ära hoida ohu kannatanule.


/allkirjastatud digitaalselt/
Lembit Käis
kohtunik




                                                                                        3 (3)
