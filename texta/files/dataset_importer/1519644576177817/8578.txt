                              KOHTUOTSUS
                                   EESTI VABARIIGI NIMEL


   Kohus                           Harju Maakohus

   Kohtunik                        Peeter Pällin

   Otsuse avalikult teatavaks 26.08.2016, Tallinn, Tartu mnt kohtumaja
   tegemise aeg ja koht
   Tsiviilasja number              2-15-110776

   Tsiviilasi                      XXXXOÜ hagi XXXXOÜ vastu 4743 euro saamiseks
   Tsiviilasja hind                5313,81 eurot.
   Menetlusosalised ja nende Hageja XXXXOÜ (registrikood XXXX, aadress XXXX)
   esindajad
                             Hageja lepinguline esindaja Sulev Mander (isikukood
                             37205240273, e-post: sulev@afford.ee)
                                   Kostja XXXXOÜ (registrikood XXXX aadress XXXX)
                                   Kostja seaduslik esindaja juhatuse liige XXXX(isikukood
                                   XXXX, aadress XXXX, e-post XXXX)
Kohtuistungi toimumise aeg või        01.03.2016
menetluse liik
RESOLUTSIOON
   1. Hagi rahuldada.
   2. Välja mõista kostjalt XXXXOÜ hageja XXXXOÜ kasuks põhivõlgnevus 4743 eurot,
      otsuse tegemise aja seisuga sissenõutavaks muutunud viivis 600,66 eurot ja viivis alates
      27.08.2016 kuni põhinõude (4743 eurot) täitmiseni tasumata võlasummalt VÕS § 113 lg 1
      teises lauses sätestatud määras.
Menetluskulude jaotus
   1. Jätta menetluskulud kostja kanda.
   2. Välja mõista kostjalt XXXXOÜ hageja XXXXOÜ kasuks menetluskuludena riigilõiv 450
      eurot ja õigusabikulu 996 eurot.
   3. Välja mõista kostjalt XXXXOÜ hageja XXXXOÜ kasuks väljamõistetud menetluskuludelt
      menetluskulude suurust kindlakstegeva lahendi jõustumisest alates kuni täitmiseni viivist VÕS
      § 113 lõike 1 teises lauses ettenähtud ulatuses tasumata summalt.
                                                                                          2-15-110776
Edasikaebamise kord
Otsuse peale võib edasi kaevata Tallinna Ringkonnakohtule 30 päeva jooksul alates otsuse
kättetoimetamisest, kuid mitte hiljem kui viie kuu möödumisel otsuse avalikult teatavakstegemisest.
Menetlusabi taotluse esitamine ei peata kaebuse esitamise tähtaega. Kaebus võidakse lahendada
kirjalikus menetluses, kui kaebuses ei taotleta selle lahendamist istungil.


Hageja nõue
Hageja XXXXOÜ palub kostjalt XXXXOÜ välja mõista põhivõlg 4743,00 eurot, hagi esitamisele
eelneva päeva seisuga viivis 189 eurot ja alates hagi esitamisest 27.07.2015 kuni kohase täitmiseni
viivis VÕS § 113 lg 1 teises lauses ettenähtud ulatuses. Hageja palub jätta menetluskulud kostja
kanda.
Hageja osutas kostjale betoonelementide paigaldustöid objektil asukohaga XXXX. Tööde teostamise
aluseks oli hageja seadusliku esindaja, juhatuse liikme XXXX12.09.2014 esialgsete andmete alusel
esitatud hinnapakkumine ning 09.12.2014 edastatud täpsustatud hinnapakkumine. 09.11.2014 ning
02.12.2014 kooskõlastas hageja kostjaga betoonelementide tarnegraafikut.
17.12.2014 alustas hageja objektil kokkulepitud tööde teostamist. 2014.a. teostatud tööde kohta esitas
hageja arve 19.12.14 ning selle tasus kostja täies mahus ja õigeaegselt.
07.01.2015 jätkas hageja objektil tööde teostamist ning lõpetas tööde teostamise 16.01.2015.
Nimetatud perioodil teostatud tööde kohta, s.h lisatööde ja materjalide kohta esitas hageja kostjale:
20.01.2015 arve nr 150001, 9743 eurot, maksetähtajaga 27.01.2015; 20.01.2015 arve nr 150002,
420,86 eurot, maksetähtajaga 27.01.2015 ja 27.01.2015 arve nr 150003, 1054 eurot.
Arved nr 150002 ja nr 150003 tasus Kostja 17.02.2015, jättes tasumata arve nr 150001. Hageja saatis
Kostjale 02.03.2015 arve tasumise osas meeldetuletuse. Nimetatud arvest on kostja pärast hageja poolt
saadetud meeldetuletust 09.03.2015 tasunud 5000 eurot.
Hageja saatis 23.03.2015 kostjale meeldetuletuste ülejäänud osa hageja poolt esitatud arvest, so 4743
eurot tasumise kohta. Kostja arvet ei tasunud. Kostja ei tasunud arvet ka pärast hageja lepingulise
esindaja poolt saadetud võlanõuet. Seega on arve tasumata 4743 euro ulatuses.
Kostja osaliselt tasumata jäetud arve nr 150001 aluseks olevate tööde kohta ei ole kostja hagejale
pretensioone esitanud. Seega on kostja kohustuse täitmisena teostatud tööd vastu võtnud. Samuti ei
ole kostja esitanud pretensioone hageja esitatud arve osas, seega on esitatud arve kostja poolt
aktsepteeritud. Tööde nõuetekohast täitmist ja arve aktsepteerimist saab järeldada ka sellest, et kostja
on arve nr 150001 osaliselt tasunud.
Hageja esitas viivisearvestuse hagi esitamisele eelneva päeva seisuga (26.07.2015). Tuginedes TsMS
§-s 367 sätestatule palub hageja kohtul kostjalt välja mõista viivis, summas 189 eurot ning alates hagi
esitamisest (27.07.2015) kuni kohase täitmiseni viivis VÕS § 113 lg 1 teises lauses ettenähtud
ulatuses.
Hageja selgitas, et pooled leppisid kokku, et tööde teostamise aeg on 9 päeva, kuid ei leppinud kokku
konkreetset tööde teostamise aega. Paigaldus ei veninud mitte hagejast tingitud asjaoludel, vaid
seetõttu, et kostja ei taganud vajalike elementide olemasolu ega piisava tõstejõuga kraanat.


Kostja seisukohad


                                                                                              2 (5)
                                                                                          2-15-110776
Kostja hagi ei tunnista. Kostja palub jätta menetluskulud hageja kanda.
XXXXOÜ ei nõustu XXXXOÜ hagiga võlgnevuse välja nõudmiseks summas 5313,81 eurot seoses
tellija XXXX Oy (aadress: XXXX. Esndaja: Juhatuse liige XXXX, aadress: XXXX. Tel.nr. XXXX)
pretensioonidega XXXXOÜ tööde teostamisega seotud probleemide tõttu.
XXXX Oy objektil teostas XXXXOÜ tööd kahes osas. Esimene osa teostati enne 2014/2015 aasta
vahetust ja selles osas pole XXXX Oy tööde teostamise professionaalsuse, kvaliteedi ja aja kohta
pretensioone esitatud, sellest ka osaline XXXXOÜ-le tasutud arve.
Aastavahetuse järel saatis XXXXOÜ XXXX Oy objektile 2 uut töömeest, kelle betoonelementide
paigalduse tase ja kiirus ei olnud võrreldav eelnevalt objektil viibinud meeste kvalifikatsiooniga. Kui
antud vallas tegutsevate spetsialistide sõnul on reaalne taolisi betoonelemente paigaldada 15-20 tk
tööpäevas ja eelnevalt objektil viibinud brigaad suutis neid paigaldada 15-16 tk päevas, siis uus
brigaad suutis neid paigaldada vaid 8-10 tk päevas. Tänu sellele kandis XXXX Oy finantsilist kahju
nii objektile üüritud kraanade lisa rendi päevade tõttu, kui ka objekti osade tööde edasi lükkumise ja
sellega seotud trahvide tõttu.
Teavet probleemide kohta, mille tagajärjel on XXXX OY kahju kannatanud, sai kostja teada alles
tunduvalt hiljem.
Kostja on seisukohal, et XXXX OY on asjas kolmas osapool ja konkreetsete tõendite esitamine asjas
on XXXX OY kohustus. XXXXOÜ-l asjaga kaasnevaid tõendid ei ole.
XXXX OY esindaja XXXX väitel rikkus hageja ehitamisel head tava ja selle tagajärjel on XXXX OY
kandnud kahju. Põhjenduseks on toodud, et tellijal on õigus oodata tööde teostajalt kvalifitseeritud ja
oskajate meeste objektile tööde teostamiseks toimetamist.
Kohtu põhjendused
Kohus, kuulanud ära pooled ja hinnanud kõiki asjas kogutud tõendeid, leidis, et hagi kuulub
rahuldamisele.
Poolte seisukohtadest lähtuvalt ja kooskõlas TsMS § 231 lg 4 ei ole poolte vahel vaidlust selles, et
hageja osutas kostjale betoonelementide paigaldustöid objektil asukohaga XXXX. Tööde teostamise
aluseks oli hageja seadusliku esindaja, juhatuse liikme XXXX12.09.2014 hinnapakkumine ning
09.12.2014 edastatud täpsustatud hinnapakkumine. 09.11.2014 ning 02.12.2014 kooskõlastas hageja
kostjaga betoonelementide tarnegraafikut. 17.12.2014 alustas hageja objektil kokkulepitud tööde
teostamist. 2014.a. teostatud tööde kohta esitas hageja arve 19.12.14 ning selle tasus kostja täies
mahus ja õigeaegselt. 07.01.2015 jätkas hageja objektil tööde teostamist ning lõpetas tööde teostamise
16.01.2015. Nimetatud perioodil teostatud tööde kohta, s.h lisatööde ja materjalide kohta esitas hageja
kostjale 20.01.2015 arve nr 150001 summas 9743 eurot. Nimetatud arvest on kostja pärast hageja
poolt saadetud meeldetuletust 09.03.2015 tasunud 5000 eurot.
Hageja nõuab kostjalt töövõtulepingust tuleneva kohustuse täitmist VÕS § 635 lg 1 ja § 108 lg 1
alusel.
Vaidlust ei ole selles, et poolte vahel on kehtiv töövõtuleping VÕS § 635 tähenduses ja et kostja
töövõtulepingus kokku lepitud ning hinnapakkumistes ja arvetel kajastatud tööd vastu võtnud. Hageja
on esitanud tasunõude 20.01.2015 arvega nr 150001 summas 9743 eurot, millest on tasumata 4743
eurot.
Kostja on esitanud vastuväite, et tööd on tehtud hilinemisega ning vastuväite, et kostja ei vastuta
lepingu alusel seetõttu, et ta sõlmis komisjonilepingu Soome Vabariigi äriühinguga OY XXXX.
Mõlema vastuväite osas on kohus esitanud kostjale selgitused eelistungil 01.03.16. Pärast eelistungit
                                                                                              3 (5)
                                                                                         2-15-110776
määras kohus pooltele tähtaja kirjalikus menetluses seisukohtade esitamiseks. Kostja täiendavaid
seisukohti kohtule ei esitanud.
Kostja esimese vastuväite osas jääb kohus eelistungil väljendatud seisukoha juurde, et tööde
valmimise hilinemine ei anna alust jätta sissenõutavaks muutunud arve tasumata. Kohustuse
rikkumise korral, sealhulgas tööde valmimise hilinemise korral, võib võlausaldaja kasutada
õiguskaitsevahendeid (VÕS § 100), mille loetelu on esitatud VÕS §-s 101 lg 1. Eelistungil möönis
kostja, et ta ei ole kasutanud ühtegi õiguskaitsevahendit. Isegi juhul, kui käsitada kostja keeldumist
arve maksmisest kohustuse täitmisest keeldumisena VÕS § 111 tähenduses, siis VÕS § 111 lg 3
kohaselt ei saa seda õiguskaitsevahendit kasutada siis, kui teine lepingupool on oma kohustuse juba
täitnud. Selle õiguskaitsevahendi eesmärgiks on sundida teist poolt kohasele lepingutäitmisele. Kui
kohustus on täidetud hilinemisega, ei saa hilinenud lepingupool ette võtta midagi puuduste
kõrvaldamiseks. Ühegi teise õiguskaitsevahendina kostja keeldumist käsitada ei oleks ka teoreetiliselt
võimalik. Seega sedastab kohus, et kostja ühtegi õiguskaitsevahendit kehtivalt kasutanud ei ole.
Kostja teise vastuväite osas on kohus selgitanud, et isegi juhul, kui kostja tegutses töid tellides
lähtuvalt komisjonilepingust (VÕS § 692) kostja ja kolmanda isiku vahel, siis ei tulene
komisjonilepingu regulatsioonist (VÕS 39. peatükk) õigusi ega kohustusi sihttehingu osapoolele.
Kuivõrd rahalise nõude eelduste üle vaidlust ei ole ning kostja vastuväited on põhjendamatud, kuulub
põhinõue rahuldamisele. VÕS § 113 lg 1 alusel tuleb kostjalt välja mõista otsuse tegemise aja seisuga
sissenõutavaks muutunud viivis 600,66 eurot ja viivis alates 27.08.2016 kuni põhinõude (4743 eurot)
täitmiseni tasumata võlasummalt VÕS § 113 lg 1 teises lauses sätestatud määras.
Menetluskulude jaotus.
Juhindudes TsMS § 162 lg-st 1 jätab kohus menetluskulud kostja kanda. TsMS § 178 lg-st 1
tulenevalt saab menetluskulude jaotust vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus kindlaks
määrati.
TsMS § 174 lg 1 sätestab, et menetluskulude rahalise suuruse määrab menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui menetlusosalised
ei esita menetluskulude kindlaksmääramise taotlust, võttes aluseks menetluskulude nimekirja või
tsiviilasja materjalid. Tulenevalt TsMS § 174 lg-st 2 määrab maakohus menetluskulude rahalise
suuruse kindlaks kohtuotsuses või menetlust lõpetavas määruses, kui menetluskulude
kindlaksmääramine ei takista kohtuotsuse või menetlust lõpetava määruse tegemist.
TsMS § 175 lg-s 1 on sätestatud, et kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud, mõistab
kohus kulud välja põhjendatud ja vajalikus ulatuses
Hageja on tasunud hagiavalduselt riigilõivu 450 eurot.
Kohtule esitatud menetluskulude kindlaksmääramise taotluse ja menetluskulude nimekirja kohaselt
on hageja kandnud õigusabikulusid 8 tunni ja 20 minuti eest, tunnihinnaga 100 eurot tunnis, kokku
koos käibemaksuga 996 eurot järgnevalt:
26.07.2015- Kliendiga nõupidamine, hagimaterjalide analüüs                       1 t. 15 min
27.07.2015 Hagiavalduse koostamine,. lisade kompl, kohtule esitamine             3 t 20 min
11.08.2015 Menetlusse võtmise määruse analüüs, kliendile edastamine              0 t. 15 min

                                                                                               4 (5)
                                                                                     2-15-110776
26.11.2015      Kostja vastuse analüüs                                        0 t 40 min
10.12.2015      Kostjale esitatud puuduste kõrvaldamise määruse analüüs,      0 t 15 min
                kliendile edastamine
01.03.2016      Kohtu eelistungiks valmistumine ja eelistungil osalemine      2 t 15 min
04.07.2016      Menetluskulude nimekirja koostamine                           0 t 20 min


Hageja kinnitab, et ei ole käibemaksukohustuslane ning hageja ei saa seetõttu tekkinud kuludelt
käibemaksu tagasi arvestada. Hageja kinnitab, et kõik kohtule menetluskulude nimekirjas esitatud
kulud on kantud seoses tsiviilasja 2-15-110776 menetlusega.
Kohus leiab et hageja põhjendatud ja vajalikud kulud on kokku 1446 eurot ja need kuuluvad kostjalt
väljamõistmisele.


/allkirjastatud digitaalselt/
Peeter Pällin
Kohtunik




                                                                                           5 (5)
