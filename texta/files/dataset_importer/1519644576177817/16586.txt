                                                                                1-11-9419




                        KOHTUMÄÄRUS

Kohus                             Harju Maakohus

Määruse tegemise aeg ja koht      03.05.2016. a Tallinn, Liivalaia kohtumaja

Kriminaalasja nr                  1-11-9419

Kohtunik                          Tatjana Bogdanova

Sekretär                          Ave Mõistlik

Taotluse sisu                     Riigi Tugiteenuste Keskuse taotlus Mati Eekholmile
                                  Harju Maakohtu 29.08.2011. a kohtuotsusega nr 1-11-
                                  9419     mõistetud      rahalise karistuse   suhtes
                                  asenduskaristuse kohaldamiseks

Süüdimõistetu/võlgnik             Mati Eekholm (ik: 36001310219; elukoht: XXX; tel:
                                  XXXXXXX; töökohta ei oma)

Kohtuistungi toimumise aeg,       26.04.2016. a, Tallinn Liivalaia kohtumaja, avalik kohtuistung

koht


RESOLUTSIOON

1.      Rahuldada Riigi Tugiteenuste Keskuse taotlus Mati Eekholmile Harju Maakohtu
        29.08.2011. a kohtuotsusega nr 1-11-9419 mõistetud rahalise karistuse suhtes
        asenduskaristuse kohaldamiseks.

2.      Asendada Mati Eekholmile Harju Maakohtu 29.08.2011. a kohtuotsusega
        mõistetud rahaline karistus 752 € üldkasuliku tööga 31 (kolmkümmend üks)
        tundi, mille tegemise tähtajaks määrata 1 (üks) kuu kohtumääruse jõustumisest.

3.      Kohustada Mati Eekholmi täitma kriminaalhoolduse ajal KarS § 75 lõikes 1
        punktides 1 - 6 sätestatud kontrollnõudeid XXX Vangla XXX
        kriminaalhooldusosakonna (aadress: XXX) kriminaalhooldaja järelevalve all.
                                                2

   4. KrMS § 4081 lg 4 alusel mitte avalikustada Mati Eekholmi ankeetandmeid,
      samuti jätta avalikustamata tema delikaatsed isikuandmed.

Määrus saata Riigi Tugiteenuste Keskusele, Mati Eekholmile, prokurörile, kohtutäitur Arvi
Pingile ja XXX Vangla XXX kriminaalhooldusosakonnale.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused
Mati Eekholm tunnistati süüdi Harju Maakohtu 29.08.2011. a kohtuotsusega KarS § 424 järgi
ja mõisteti talle KrMS § 238 lg 2, KarS § 68 lg 1 alusel karistuseks rahaline karistus 94
päevamäära (päevamäära suurus on 8 €), s.o 752 €. KarS § 66 lg 1 alusel määrati rahalise
karistuse tasumine ositi 10 kuu kestel, igakuiselt 75,20 €. Kohtuotsus jõustus 30.08.2011. a.

Riigi Tugiteenuste Keskus esitas 21.01.2016. a Harju Maakohtule avalduse Mati Eekholmile
asenduskaristuse kohaldamiseks, kuna Harju Maakohtu 29.08.2011. a kohtuotsusega 1-11-419
Mati Eekholmile mõistetud rahaline karistus on seni täielikult tasumata, asjas ei ole toimunud
mitte ühtegi laekumist. Tasumata on ka sama kriminaalasja raames riigi kasuks
väljamõistetud muud rahalised nõuded. Ei ole tõenäoline, et isik tasuks nõuded tähtaegselt.

Mati Eekholm taotles kohtuistungil asenduskaristusena vangistuse mitte kohaldamist, ta
soovib teha üldkasuliku töö tunde 1 kuu jooksul. Tema tervis on korras ja tal on aega
üldkasuliku töö tunde teha.

Karistusseadustiku (KarS) § 70 lg 1 järgi, kui süüdlane ei tasu talle mõistetud rahalise
karistuse summat, asendab kohus rahalise karistuse vangistusega või süüdlase nõusolekul
üldkasuliku tööga käesoleva seadustiku §-s 69 sätestatud korras või käesoleva seadustiku §-s
692 sätestatud narkomaanide sõltuvusraviga.

Kohus, kohtuistungil ära kuulanud süüdimõistetu seisukoha ning tutvunud esitatud
materjalidega leiab, et Riigi Tugiteenuste Keskuse taotlus Mati Eekholmi suhtes
asenduskaristuse kohaldamiseks on põhjendatud ja kuulub rahuldamisele. Kohtu hinnangul
esinevad alused asenduskaristuse kohaldamiseks, kuna M. Eekholm ei ole tasunud talle
kohtuotsusega mõistetud karistust, näidates nii üles ükskõikset suhtumist ja vastutustundetust
talle määratud karistuse täitmisesse. Kuna M. Eekholmil selleks vajalikud rahalised vahendid
puuduvad, on põhjendatud kohaldada kohtuotsuse täitmise tagamiseks M. Eekholmi suhtes
asenduskaristust. Kuna M. Eekholm poolt kuulub tasumisele rahaline karistus 752 € ning
rahalise karistuse kolmele päevamäärale vastab üks päev vangistust, on asenduskaristuseks 31
päeva vangistust. M. Eekholm taotles kohtuistungil asenduskaristusena üldkasuliku töö
tundide tegemist 1 kuu jooksul, tema tervis võimaldab teha füüsilist tööd. Kohtu poolt
määratud 31 üldkasuliku töö tundi kuuluvad ärategemisele 1 kuu jooksul alates kohtumääruse
jõustumisest. Mati Eekholm on kohustatud üldkasuliku töö tegemise ajal täitma KarS § 75
lõikes 1 punktides 1 - 6 sätestatud kontrollnõudeid Ida-Harju kriminaalhooldusosakonna
kriminaalhooldaja järelevalve all.

Tatjana Bogdanova

täitmiskohtunik /allkirjastatud digitaalselt/
