                                                                        1-16-3640




                          KOHTUOTSUS
                            EESTI VABARIIGI NIMEL

Kohus                               Pärnu Maakohus

Otsuse tegemise aeg ja koht         16. mai 2016.a. Pärnu Maakohus Pärnu
                                    Kuninga tn kohtumaja, kirjalik menetlus
Kriminaalasja number                1-16-3640 (15267000885)

Kohtunik                            Igor Pütsep
Abiprokurör                         Liisa Nuut

Kriminaalasi                        Reino Rask süüdistuses KarS § 418 lg 1 järgi
                                    käskmenetluses
Süüdistatav                         REINO RASK
                                    isikukood:          35408044211

Kaitsja                             v.adv Ants Nõmmik

                                    Juhindudes KrMS § 251 lg 1, § 253 p 1, § 254
RESOLUTSIOON                        kohus otsustas:

Süüdi tunnistada Reino Rask KarS § 418 lg 1 järgi ja mõista karistuseks
rahaline karistus 120 (ükssada kakskümmend) päevamäära (päevamäär 10
eurot), s.o 1200 (üks tuhat kakssada) eurot.

KarS § 73 lg 1, 3 alusel jätta karistus täielikult täitmisele pööramata, kui Reino
Rask ei pane 1 (ühe) aastase katseaja jooksul toime uut tahtlikku kuritegu.

KarS § 83 lg 4 alusel konfiskeerida 16.09.2015. a X maakonnas X vallas X külas
X talus teostatud läbiotsimisel ära võetud üheraudne sileraudne püss X (X) nr X
kaliiber X ja padrunikest.

Tõkendit Reino Rask suhtes kohaldatud ei ole. Karistuse kandmise aja alguseks
lugeda 16.05.2016.a.

Välja mõista Reino Rask`ilt KrMS § 175 lg 1 p 4 alusel määratud kaitsja v.adv Ants
Nõmmik`ule makstud tasu riigi õigusabi eest 120 €, KrMS § 175 lg 1 p 3 alusel
ekspertiisi tasu (ekspertiisiakt nr 15E-TB0096) 420 € ja KrMS § 179 lg 1 p 2 alusel
sundraha 645 €, kokku 1185 €.
KrMS § 180 lg 3 alusel ja arvestades, et Reino Rask on töövõimetuspensionär,
võimaldada tal tasuda menetluskulud ositi 12 kuu jooksul alates kohtuotsuse
jõustumisest.


                                        1
                                                                          1-16-3640

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355
Swedbank AS-is või a/a nr: EE401700017002872300 Nordea Bank Finland PLC
Eesti filiaalis või a/a nr: EE873300333499990003 Danske Bank AS Eesti filiaalis,
kohustuslik on märkida maksekorraldusele viitenumber 99916700036372.
Selgituseks märkida: menetluskulud, isiku nimi, kriminaalasja number.
Kui rahalised nõuded pole täies ulatuses tähtajaks täidetud suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.
Asitõendid
16.09.2015. a X maakonnas X vallas X külas X talus teostatud läbiotsimisel ära
võetud üheraudne sileraudne püss X (X) nr X kaliiber X ja padrunikest KrMS § 126 lg
3 p 4 alusel hävitada.


Edasikaebamise kord

KrMS § 254 lg 6,7 kohaselt on süüdistataval ja tema kaitsjal on õigus
käskmenetluses tehtud kohtuotsuse kättesaamisest alates viieteistkümne päeva
jooksul taotleda, et kohus arutaks asja üldkorras, vastasel korral kohtuotsus
jõustub.


Asjaolud ja menetluse käik
Kriminaalasjas nr 15267000885 on Reino Rask`ile esitatud süüdistus selles, et tema
omamata relvaseaduses § 32 ettenähtud relvasoetamisluba ja § 34 ettenähtud
relvaluba, saades 1979. aastal enda valdusesse üheraudse sileraudse püssi X (X) nr
X kaliiber X – omas, valdas ja hoidis ebaseaduslikult alates 1979. a, kohtueelse
menetluse käigus täpselt tuvastamata ajast, kuni 16.09.2015. a Politsei- ja
Piirivalveameti poolt teostatud läbiotsimiseni enda elukohas X talu, Xküla, X vald, X
maakond üheraudset sileraudsed laskekõlbulikku tulirelvaX (X) nr X kaliiber X.

Seega Reino Rask tulirelva ebaseadusliku käitlemisega pani toime KarS § 418 lg
1 järgi kvalifitseeritava kuriteo.

Abiprokurör tegi kohtule ettepaneku Reino Rask käskmenetluses süüdi tunnistada
KarS § 418 lg 1 järgi ja mõista talle rahaline karistus 120 päevamäära (päevamäär 10
eurot) summas 1200 eurot. KarS § 73 lg 1 ja 3 kohaselt mitte pöörata karistust
täielikult täitmisele, kui Reino Rask ei pane 1 aastase katseaja jooksul toime uut
tahtlikku kuritegu.




Maakohtu seisukoht
Kohus on seisukohal, et tõendamiseseme asjaolud on selged. Kriminaalasjas kogutud
tõenditega on süüdistus tõendatud.

KarS § 56 lg 1 kohaselt on karistamise aluseks isiku süü. Karistuse mõistmisel
arvestab kohus kergendavaid ja raskendavaid asjaolusid, samuti võimalust mõjutada
süüdlast edaspidi hoiduma süütegude toimepanemisest ja õiguskorra kaitsmise
huvisid. Karistust kergendavad ja raskendavad asjaolud puuduvad. Õigusvastasust

                                         2
                                                                             1-16-3640

ega süüd välistavaid asjaolusid kohus ei tuvastanud. Süüdistatav on varem
kriminaal- ja väärteokorras karistamata.

KarS § 418 lg 1 järgi kvalifitseeritava kuriteo toimepanemise eest on karistusena ette
nähtud kas rahaline karistus või kuni kolmeaastane vangistus. Prokurör on teinud
ettepaneku karistada süüdistatav Reino Rask`i rahalise karistusega 120 päevamäära
ulatuses. KarS § 73 lg 1 ja 3 kohaselt mitte pöörata karistust täielikult täitmisele, kui
Reino Rask ei pane 1 aastase katseaja jooksul toime uut tahtlikku kuritegu.

Kohus on seisukohal, et süüdistatava karistamine vangistusega ei ole põhjendatud ja
teda on võimalik mõjutada rahalise karistusega. Kohus leiab, et prokuröri ettepanek
mõista karistuseks rahaline karistus alla sanktsiooni keskmist määra on
põhjendatud. Arvestades, et süüdistatav on varem karistamata, on kohtu hinnangul
võimalik rahaline karistus mõista tingimisi, kuna katseag kohustab isikut hoiduma
uute kuritegude toimepanemisest. Uute tegude toimepanemisele järgneb ka
käesolevas asjas mõistetud karistuse täitmisele pööramine. Kohus nõustub
järeldustega, mis on esitatud süüdistusaktis tõendatuse ja karistuse määra kohta.

Vastavalt KarS §-le 44 lg 2 arvutab kohus rahalise karistuse päevamäära suuruse
süüdimõistetu keskmise päevasissetuleku alusel. Arvestatud päevamäära suurus ei
või olla väiksem kui miinimumpäevamäär. Miinimumpäevamäära suurus on 10
eurot. Tõendist isiku maksustava tulu kohta nähtub, et süüdistava keskmine
päevasissetulek 2014.a. andmete põhjal on 6,20 eurot, pärast kohustuslikke
mahaarvamisi 3 eurot. Seega tuleb rahalise karistuse kohaldamisel lugeda
päevamääraks 10 eurot. Eeltoodud kaalutlustel nõustub kohus prokuröri
ettepanekuga süüdistatavale mõistetava karistuse osas.

KrMS § 180 lg 1 sätestab, et süüdimõistva kohtuotsuse korral hüvitab
menetluskulud süüdimõistetu. Käesolevas kriminaalasjas tuleb Reino Rask`ilt riigi
tuludesse menetluskuluna seoses teise astme kuriteo toimepanemisega KrMS § 179
lg 1 p 2 alusel välja mõista sundraha 645 €, tasu riigi õigusabi eest 120 € ja
ekspertiisi tasu 420 €. KrMS § 180 lg 3 alusel ja arvestades, et Reino Rask on
töövõimetuspensionär, võimaldada tal tasuda menetluskulud ositi 12 kuu jooksul
alates kohtuotsuse jõustumisest.
16.09.2015. a X maakonnas X vallas X külas X talus teostatud läbiotsimisel ära
võetud üheraudne sileraudne püss X (X) nr X kaliiber X ja padrunikest KrMS § 126 lg
3 p 4 alusel hävitada.
Tõkendit Reino Rask suhtes kohaldatud ei ole.


/allkirjastatud digitaalselt/

Igor Pütsep
Kohtunik




                                           3
