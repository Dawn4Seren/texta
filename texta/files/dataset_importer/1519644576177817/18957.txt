                                                                                     1-16-245




                            KOHTUOTSUS
                                EESTI VABARIIGI NIMEL

Kohus                               Harju Maakohus

Otsuse tegemise aeg ja koht         08. aprillil 2016 Tallinn, Liivalaia kohtumaja

Kriminaalasja number                1-16-245 (15230200475)

Kohtunik                            Külli Iisop

Kohtuistungi sekretär               Liisi Kisler

Tõlk                                Oleg Zolotarjov

Kriminaalasi                        Roman Svistunovi süüdistuses KarS § 424 järgi
                                    kokkuleppemenetluses

Kohtuistungi aeg                    08.04.2016

Prokurör                            Rainer Amur

Süüdistatav                         R o m a n SVISTUNOV – isikukood 37908070219;
                                    kodakondsuseta; emakeel: vene keel; keskharidusega,
                                    elukoht: XXX; õpib kaugõppes XXX; varem
                                    kriminaalkorras karistatud Harju Maakohtu 10.05.2012
                                    otsusega KarS § 424 vangistusega 4 kuud 28 päeva KarS
                                    § 74 kohaldades tingimisi 18-kuulise katseajaga; tõkend –
                                    elukohast lahkumise keeld (kahtlustatavana oli kinni
                                    peetud 15.-16.05.2015)

Kaitsja                             Veljo Viilol

RESOLUTSIOON
1. Süüdi tunnistada R o m a n SVISTUNOV KarS § 424 järgi ning karistuseks mõista
2(kaks) aastat vangistust.

KarS § 68 lg 1 alusel lugeda karistusest kantuks 2 päeva eelvangistust (15.-16.05.2015)
ning kandmisele kuulub 1 aasta 11 kuud ja 28 päeva vangistust.

2. KarS § 74 lg 1 alusel ei pöörata vangistust täielikult täitmisele, kui R. Svistunov 2 aasta
ja 6 (kuue)-kuulise katseaja kestel ei pane toime uut kuritegu ning kriminaalhooldaja
järelevalve all täidab KarS § 75 lg-s 1 nimetatud kontrollnõuded:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
  KarS § 75 lg 2 p 2 ja 8 alusel täidab järgmised kohustused:
    1) mitte tarvitada alkoholi;
    2) osaleda kriminaalhooldaja määratavas sotsiaalprogrammis.

KarS § 78 p 1 kohaselt hakkab katseaeg kulgema kohtuotsuse kuulutamisest.

XXX Vangla kriminaalhooldusosakonna               juhatajal   määrata     Roman      Svistunovile
kriminaalhooldaja.

3. Tõkend – elukohast lahkumise keeld tühistada pärast kohtuotsuse jõustumist.

4. XXX nimele registreeritud sõiduauto Honda CR-V registreerimismärgiga XXX, mis on
arestitud Harju Maakohtu 07.09.2015 määrusega (1-15-7035) ning asub PPA Põhja
prefektuuri parklas Tallinnas Rahumäe tee 6, vabastada aresti alt ja pärast kohtuotsuse
jõustumist tagastada auto omanikule XXXle (elukoht: XXX).

5. Välja mõista KrMS § 180 lg 1 alusel Roman Svistunovilt menetluskulud riigieelarve
tuludesse kokku summas 1 077 (üks tuhat seitsekümmend seitse) eurot riigieelarve
tuludesse, sh: määratud kaitsjale makstav tasu, s.o 432 eurot ja süüdimõistva kohtuotsusega
kaasnev sundraha 645 eurot.

KrMS § 180 lg 3 alusel kohus määrab, et menetluskulusid on võimalik tasuda
vabatahtlikult osade kaupa 10 (kümne) kuu jooksul alates kohtuotsuse jõustumisest.
Nõude tasumiseks vajalikud andmed edastatakse eraldi dokumendis (makseinfo leht).

Kui menetluskulud ei ole tähtaegselt (10 kuu jooksul) tasutud, suunatakse need täitmiseks
kohtutäiturile täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.



SÜÜDISTUS
Roman Svistunov, juhtimisõigus omamata ning ületades lubatud sõidukiirust, juhtis tahtlikult
15.05.2015 kella 10.35 ajal Tallinnas Peterburi teel mootorsõidukit Honda CR-V
registreerimismärgiga XXX, olles joobeseisundis (väljahingatavas õhus oli alkoholi 0,83 mg/l).
Sellise käitumisega rikkus R. Svistunov liiklusseaduse § 69 lg 1 ja korrakaitseseaduse § 36 lg
1 nõudeid. Juht ei tohi olla joobeseisundis. Joobeseisund on alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis
avaldub väliselt tajutavas häiritud või muutunud kehalistes või psüühilistes funktsioonides ja
reaktsioonides. Liiklusseaduse § 69 lg 2 p 1 kohaselt loetakse alkoholijoobes olevaks
mootorsõidukijuht, trammijuht ja maastikusõidukijuht kui juhi ühes grammis veres on vähemalt
1,50 milligrammi alkoholi või tema väljahingatavas õhus on alkoholi 0,75 milligrammi ühe
liitri kohta või rohkem/ nõudeid.
Roman Svistunov pani toime mootorsõiduki juhtimise joobeseisundis s.o KarS § 424 järgi
kvalifitseeritava kuriteo.


Sõlmitud kokkulepe ja kohtu järeldused.
Süüdistatava, kaitsja ja prokuröri vahel sõlmitud kokkuleppe kohaselt taotleb prokurör
R.Svistunovi süüditunnistamist KarS § 424 järgi ning tema karistamist vangistusega 2 aastat,
millest eelvangistusena on ära kantud 2 päeva.
Kohaldades KarS § 74 sätteid, ei pöörata vangistust 1 aasta 11 kuud ja 28 päeva täitmisele, kui
R.Svistunov 2 aasta ja 6 kuu pikkuse katseaja kestel ei pane toime uut kuritegu ning
kriminaalhooldaja järelevalve all täidab KarS § 75 lg-s 1 nimetatud kontrollnõuded ja
kohustused KarS § 75 lg p 2 ja 8 alusel.
Süüdistatav on kohustatud tasuma menetluskulud kokku summas 1 077 eurot ning seda on tal
võimalik teda osade kaupa 10 kuu jooksul alates kohtuotsuse jõustumisest. Konfiskeerimise
tagamiseks arestitud sõiduauto tuleb tagastada omanikule XXXle.


Kohtuistungil süüdistatav tunnistas oma süüd, kinnitas, et on kokkuleppest aru saanud ja
nõustub sellega täies ulatuses.
Prokurör ja kaitsja jäid sõlmitud kokkuleppe juurde ning palusid kohtul kokkulepe otsusega
kinnitada.

Kohtuliku arutamise põhjal teeb kohus järelduse, et süüdistatava R.Svistunovi poolt
kokkuleppe sõlmimine on olnud tema tõelise tahte avaldus ning kriminaalasja menetlemisel on
järgitud kõiki kokkuleppemenetluse sätteid.

Õigesti on kvalifitseeritud süüdistatava käitumine, tema süü talle inkrimineeritud kuriteo
toimepanemises on tõendamist leidnud kriminaalasjas kogutud kirjalike tõenditega ning
R.Svistunov tuleb süüdi tunnistada ja teda karistada vastavalt sõlmitud kokkuleppele.
Õigusvastasust või süüd välistavaid asjaolusid ei ole kohus tuvastanud.

Süüdistatavalt tuleb välja mõista menetluskulud riigieelarve tuludesse kokkuleppes näidatud
suuruses ja viisil. Menetluskulusid kokku summas 1077 eurot on võimalik tasuda igakuiste
maksetena 10 kuu jooksul alates kohtuotsuse jõustumisest.

Kui 10 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.
Menetlusnormid, millest kohus juhindub otsuse tegemisel, on KrMS §-d 159, 175, 179, 180,
248 lg 1 p 5, 249, 306, 311, 313.



Külli Iisop
Kohtunik


/allkirjastatud digitaalselt/
