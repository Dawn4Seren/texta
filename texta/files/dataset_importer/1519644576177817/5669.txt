                           KOHTUMÄÄRUS
Kohus                              Pärnu Maakohus

Kohtunik                           Anne Randjärv

Määruse tegemise aeg ja koht       04. oktoober 2016 Rapla

Tsiviilasja number                 2-16-117594
Tsiviilasi                         Eesti Inkasso OÜ maksekäsu kiirmenetluse avaldus Anne
                                   Morelilt 3363,98 euro saamiseks

Menetlusosalised     ja   nende Avaldaja Eesti Inkasso OÜ (rg-kood 12438291, asukoht
esindajad                       Narva mnt 5 – pk 800, Tallinn 10117).

                                   Avaldaja lepinguline esindaja Aleksei Jevhuta (Eesti Inkasso
                                   OÜ, asukoht sama, e-post aleksei@eestiinkasso.ee).

                                   Võlgnik Anne Morel (isikukood xxxxxxxxxxx, elukoht xxxxx
                                   x-x, xxxxxx xxxx, xxxxx xxxx, xxxxx xxxxx xxxxxxx, e-post
                                   xxx@xxx).

Menetlustoiming                    Menetlusse võtmisest keeldumine


RESOLUTSIOON

Jätta Eesti Inkasso OÜ maksekäsu kiirmenetluse avaldus Anne Morelilt 3363,98 euro
saamiseks kohtu menetlusse võtmata.

Koopia määrusest saata pooltele.

Edasikaebamise kord

Määruse peale võib esitada määruskaebuse Tallinna Ringkonnakohtule kirjalikult Pärnu Maakohtu
Rapla kohtumaja kaudu 15 päeva jooksul määruse kättetoimetamisest alates. Määruskaebust ei saa
esitada viie kuu möödumisel määruse tegemisest.
Asjaolud ja kohtu põhjendused

Osaühing Eesti Inkasso esitas 09.08.2016 Pärnu Maakohtule maksekäsu kiirmenetluse avalduse
Anne Morelilt 3363,98 euro saamiseks. Kohus koostas 25.08.2016 võlgnikule makseettepaneku, mis
on kätte toimetatud 25.08.2016 e-toimiku menetlemise infosüsteemi kaudu. Võlgnik Anne Morel
esitas 30.08.2016 nõudele vastuväite.

Tsiviilkohtumenetluse seadustiku (TsMS) § 486 lg 1 p 2 alusel andis makseettepaneku koostanud
kohus asja hagimenetluses menetlemiseks üle. Pärnu Maakohtu 12.09.2016 määrusega andis kohus
TsMS § 487 lg 1 järgi avaldajale tähtaja hagiavalduse ja nõuet kinnitavate tõendite esitamiseks.

Avaldaja esindajale on määrus TsMS § 3141 lg 1 ja 2 kohaselt loetud kätte toimetatuks 12.09.2016,
seega olnuks viimane päev hagiavalduse ja nõuet kinnitavate tõendite esitamiseks 26.09.2016.
Avaldaja ei ole hagiavaldust tähtaegselt esitanud, seega keeldub kohus TsMS § 487 lg 3 kohaselt
hagi menetlusse võtmast.

TsMS § 487 lg 3 alusel keeldub kohus määrusega hagi menetlusse võtmast, kui avaldaja ei esita
nõude põhjendust õigel ajal.


(allkirjastatud digitaalselt)


Anne Randjärv
kohtunik
