                           KOHTUMÄÄRUS
Kohus                             Viru Maakohus
Tsiviilasja menetlev kohtunik     Andres Hallmägi
Määruse tegemise aeg ja koht      26. august 2016, Narva kohtumaja
Tsiviilasja number                2-16-102324
Tsiviilasi                        OÜ KODULIISING hagi S S vastu võlgnevuse ja viivise
                                  nõudes
Menetlusosalised ja nende esin-   Hageja: OÜ KODULIISING (RK 10892531)
dajad                             Hageja lepinguline esindaja: Andrus Post (e-postXXX)

                                  Kostja: S S (IK XXX)
                                  Kostja esindaja RÕA korras: advokaat Sergei Politšev (e-
                                  post: XXX)

Menetlustoiming                   Hagist loobumise vastuvõtmine ja menetluse lõpetamine




RESOLUTSIOON

   1. Võtta OÜ KODULIISING hagist loobumine vastu.

   2. Lõpetada menetlus OÜ KODULIISING hagis S S vastu võlgnevuse ja viivise nõu-
      des.

   3. Menetluskulud jätta hageja kanda, s.h 25% ulatuses kostjale osutatud õigusabi tasu.
      Kostjale hüvitatavaid menetluskulusid ei ole.

   4. Jätta riigi õigusabi tasu 75% ulatuses riigi kanda. Õigusabi tasu ja kulud määrab
      kohus eraldi määrusega.

   5. Tagastada määruse jõustumisel NAP-i kaudu hagejale menetluses tasutud riigilõi-
      vust (200 eurot) pool, s.o 100 (ükssada) eurot pangakontole nr XXX.


Saata määrus menetlusosalistele ja määruse punkti 4 osas Rahandusministeeriumile.



EDASIKAEBAMISE KORD
                                                                                     2-16-102324
Kohtumääruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul käesoleva kohtumääruse kättesaamise päevale järgnevast päevast alates. Mää-
ruskaebust ei saa esitada viie kuu möödumisel määruse tegemisest.

Määruskaebuselt tuleb tasuda riigilõiv. Kohus selgitab, et vastavalt TsMS § 187 lg 6 peab menet-
lusabi taotlemise korral menetlusabi taotleja seaduses sätestatud tähtaja järgimiseks tegema tähta-
ja kestel ka menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse kõrval-
damiseks, mis on seotud menetlusabi taotlemisega, annab kohus sellisel juhul mõistliku tähtaja
pärast menetlusabi andmise taotluse lahendamist, kui nimetatud taotlus ei olnud esitatud põhjen-
damatult või tähtaja pikendamise eesmärgil. See ei välista menetlustähtaja ennistamist.


ASJAOLUD

Viru Maakohtu menetluses on tsiviilasi nr 2-16-102324 OÜ KODULIISING hagi S S vastu
võlgnevuse ja viivise nõudes.

Kohus andis kostjale riigi õigusabi ning kostja esitas advokaadi vahendusel vastuse hagile, milles
teatas, et tema ei ole lepingut hagejaga sõlminud. Hageja esitas 09.08.2016 avalduse hagist loobu-
miseks ja menetluse lõpetamiseks. Hageja taotleb poole menetluses tasutud riigilõivust tagasta-
mist.


KOHTUMÄÄRUSE PÕHJENDUSED

Tsiviilkohtumenetluse seadustiku (TsMS) § 428 lg 1 p 3 kohaselt kohus lõpetab menetluse otsust
tegemata, kui hageja on hagist loobunud. TsMS § 429 lg 1 kohaselt hageja võib hagist loobuda
kuni hagi kohta tehtud lahendi jõustumiseni, esitades selleks avalduse. Kohus võtab hagist loobu-
mise vastu määrusega, millega ühtlasi lõpetab asja menetluse.

Kohus leiab, et hagist loobumine ei ole seadusega vastuolus ega riku avalikku huvi. Kohus võtab
hagist loobumise vastu ja lõpetab asjas menetluse.

Kohus selgitab, et TsMS § 432 alusel kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetlus on
lõpetatud hagist loobumise tõttu või kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene tei-
siti.


MENETLUSKULUD

Vastavalt TsMS § 173 lg 1 järgi asja menetlenud kohus märgib menetluskulude jaotuse menetlu-
sosaliste vahel kohtuotsuses või menetlust lõpetavas määruses.

TsMS § 174 lg 2 sätestab, et maakohus määrab menetluskulude rahalise suuruse kindlaks kohtu-
otsuses või menetlust lõpetavas määruses, kui menetluskulude kindlaksmääramine ei takista koh-
tuotsuse või menetlust lõpetava määruse tegemist.

TsMS § 176 lg 2 kohaselt, kui asja menetletakse kirjalikus menetluses, annab kohus enne kohtu-
otsuse või asja lõpetava määruse tegemist menetlusosalisele tähtaja menetluskulude nimekirja esi-
                                                                                                 2
                                                                                         2-16-102324
tamiseks.

TsMS § 168 lg 2 kohaselt kannab hageja menetluskulud, kui hagi jäetakse läbi vaatamata või kui
menetlus lõpetatakse määrusega ja TsMS § 168 lõigetest 3–5 ei tulene teisiti. Seoses esitatud ha-
gist loobumise taotlusega menetluskulud tuleb jätta hageja kanda TsMS § 168 lg 2 alusel.


Advokaadi tasu

TsMS § 179 lg 1 alusel menetluskulud, mis tuleb tasuda riigile ja mis ei ole tekkinud riigi osale-
misest kohtus menetlusosalisena, muu hulgas tasumata või vähem tasutud riigilõiv või riigi ka-
suks välja mõistetud menetlusabikulud, mõistab asja lahendav kohus kohustatud isikult välja asjas
tehtavas lahendis või eraldi määrusega.

Kuna kohus jätab menetluskulud hageja kanda, peab hageja kandma ka kostja õigusabi kulud.
Kostjale oli antud riigi õigusabi kohustusega hüvitada 25% advokaadi tasust ning kohus leiab, et
on õiglane jätta hageja kanda õigusabi kulud samas ulatuses ehk 25% ulatuses ning 75% ulatuses
jätta õigusabikulud riigi kanda. Kohus määrab advokaadi tasu ja kulude suurust eraldi määrusega.


Riigilõivu tagastamine

Vastavalt TsMS § 150 lg 2 p 2 tagastatakse pool menetluses tasutud riigilõivust, kui hageja loo-
bub hagist.

TsMS § 150 lg 4 kohaselt riigilõivu tagastab kohus, kelle menetluses asi viimati oli, üksnes selle
menetlusosalise avalduse alusel, kes riigilõivu tasus või kelle eest riigilõiv tasuti. Riigilõiv tagas-
tatakse menetlusosalisele, kes selle pidi tasuma, või tema korraldusel muule isikule.

Hageja taotleb menetluses tasutud riigilõivu poole tagastamist.

Kuna kohus lõpetab käesoleva tsiviilasja menetluse hagist loobumise tõttu, tuleb hageja taotlus
poole menetluses tasutud riigilõivu tagastamiseks rahuldada.

Hageja tasus maksekäsu kiirmenetluse avalduse esitamisel 45 eurot riigilõivu ja hagiavalduse
esitamisel – 155 eurot, seega kokku 200 eurot. Määruse jõustumisel tuleb hagejale tagastada 100
eurot NAP-i kaudu.




(digitaalallkiri)
Andres Hallmägi
kohtunik




                                                                                                      3
