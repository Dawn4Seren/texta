                         KOHTUMÄÄRUS
Kohus                             Pärnu Maakohus
                                  Pärnu kohtumaja
Kohtukoosseis                     Kohtunik Maili Tartu
Määruse tegemise aeg ja koht      10. august 2016.a, Pärnu
Tsiviilasja number                2-16-9261
Tsiviilasi                        M. U. hagi InvestÕigus Osaühing vastu sundtäitmise
                                  lubamatuks tunnistamiseks.
Menetlustoiming                   Avalduse menetlusse võtmisest keeldumine.
Menetlusosalised ja nende         Hageja: M. U., isikukood xxxxxxxxxxx, elukoht xxxxx
esindajad                         xxxx x, xxxxxxx-xxxxx, xxxxxx xxxx, xxxxx xxxxx
                                  xxxxxxx, e-post xxx.
                                  Kostja: InvestÕigus Osaühing, registrikood 12576627,
                                  asukoht Pärnu mnt 139d/1, 11317 Tallinn.


RESOLUTSIOON
   1. Keelduda menetlusse võtmast M. U. hagi InvestÕigus Osaühing vastu tunnistada
      sundtäitmine täiteasjas nr xxx/xxxx/xxx lubamatuks osas, milles alates 25.05.2016.a
      arvestatakse põhinõude 666,87 eurot tasumata osalt viivist suuremas määras kui
      võlaõigusseaduse § 113 lg 1 lauses 2 sätestatud viivisemäär (8,05% aastas) ja rohkem
      kui põhinõude 666,87 eurot ulatuses.
   2. Tühistada Harju Maakohtu 06.07.2016.a määrus, millega kohus rahuldas osaliselt
      M. U.i hagi tagamise avalduse ja hagi tagamise abinõuna esialgselt reguleeris
      vaidlusalust õigussuhet ja keelas kuni hagi tagamise abinõu tühistamiseni
      sundtäitmine täiteasjas nr xxx/xxxx/xxx osas, milles alates 25.05.2016.a arvestatakse
      põhinõude 666.87 eurot tasumata osalt viivist suuremas määras kui
      võlaõigusseaduse § 113 lõike 1 lauses 2 sätestatud viivisemäär ja rohkem kui
      põhinõude 666.87 euro ulatuses.

   3. Määrus saata menetlusosalistele.

Menetluskulude jaotus             Jätta menetluskulud hageja M. U. kanda.

Edasikaebamise kord               Määrusele on õigus hagejal esitada määruskaebus Tallinna
                                                                          Tsiviilasi nr 2-16-9261

                                    Ringkonnakohtule Pärnu Maakohtu kaudu 15 päeva
                                    jooksul        määruse        määruskaebuse         esitajale
                                    kättetoimetamisest alates. Määruskaebust ei saa esitada
                                    viie kuu möödumisel hagimenetluses või hagita menetluses
                                    määruse tegemisest, kui seaduses ei ole sätestatud teisiti.
                                    Seaduses sätestatud tähtaja järgimiseks peab menetlusabi
                                    taotleja tegema tähtaja kestel ka menetlustoimingu, mille
                                    tegemiseks ta menetlusabi taotleb, eelkõige esitama
                                    kaebuse. Kaebuse põhjendamiseks või riigilõivu
                                    tasumiseks või kaebuses esineva sellise puuduse
                                    kõrvaldamiseks, mis on seotud menetlusabi taotlemisega,
                                    annab kohus mõistliku tähtaja pärast menetlusabi andmise
                                    taotluse lahendamist, kui nimetatud taotlus ei olnud
                                    esitatud põhjendamatult või tähtaja pikendamise eesmärgil.
                                    See ei välista menetlustähtaja ennistamist.

Menetluse käik ja kohtu seisukoht.
    1.
     M. U. esitas 14.06.2016.a. 16.06.2016.a., 20.06.2016.a. Harju Maakohtusse hagi InvestÕigus
Osaühing vastu sundtäitmise lubamatuks tunnistamiseks. Koos hagiavaldusega esitas hageja ka
hagi tagamise taotluse ja menetlusabi taotluse.
     Hageja palub järgmist. 1. Tunnistada sundtäitmine täiteasjas nr xxx/xxxx/xxx lubamatuks
osas, milles alates 25.05.2016.a arvestatakse põhinõude 666,87 eurot tasumata osalt viivist
suuremas määras kui võlaõigusseaduse § 113 lg 1 lauses 2 sätestatud viivisemäär (8,05% aastas)
ja rohkem kui põhinõude 666,87 eurot ulatuses; 2. Hagi tagamiseks peatada täitemenetlus Pärnu
kohtutäitur Rannar Liitma menetluses olevas täiteasjas nr xxx/xxxx/xxx kuni käesolevas asjas
tehtava lahendi jõustumiseni; 3. Menetluskulud jätta kostja kanda; 4. Hageja palub enda täielikku
vabastamist riigilõivu tasumisest ja palub selleks riigilt menetlusabi.

2. 06.07.2016.a Harju Maakohus rahuldas osaliselt M. U.i taotluse menetlusabi saamiseks ning
andis M. U.ile menetlusabi ning ajatas riigilõivu 350 euro tasumise (riigilõiv hagi tagamise
avalduselt summas 50.- € ja riigilõiv hagiavalduselt summas 300.- €.). Esimene osamakse
tasumise tähtaeg oli 05.08.2016.a. summas 35.- €. Hageja ei ole riigilõivu ühtegi osamakset
tasunud.

3. 06.07.2016.a Harju Maakohus rahuldas osaliselt M. U.i hagi tagamise avalduse ja hagi
tagamise abinõuna esialgselt reguleeris vaidlusalust õigussuhet ja keelas kuni hagi tagamise
abinõu tühistamiseni sundtäitmine täiteasjas nr xxx/xxxx/xxx osas, milles alates 25.05.2016.a
arvestatakse põhinõude 666.87 eurot tasumata osalt viivist suuremas määras kui
võlaõigusseaduse § 113 lõike 1 lauses 2 sätestatud viivisemäär ja rohkem kui põhinõude 666.87
euro ulatuses.

4. 06.07.2016.a Harju Maakohus otsustas mitte võtta menetlusse M. U.i hagi InvestÕigus
Osaühing vastu ja saatis hagi Pärnu Maakohtule, kellele asi allub. Pärnu Maakohus sai tsiviilasja
27.07.2016.a. Pärnu Maakohus ei ole tsiviilasja menetlusse võtnud.

5. 27.07.2016.a (allkirjastatud digitaalselt 08.08.2016.a) esitas M. U. avalduse hagi
tagasivõtmiseks. Avalduse kohaselt hageja ei soovi menetluse edasist toimetamist ja seega palub



                                                                                              2(3)
                                                                          Tsiviilasi nr 2-16-9261

võtta vastu avaldus hagist loobumiseks ning lõpetada menetlus tsiviilasjas nr 2-16-9261 ning
jätta esitatud avaldus läbi vaatamata.

6. Pärnu Maakohus ei ole tsiviilasja menetlusse võtnud. Seega kohaldamisele kuuluks hagi
menetlusse võtmisest keeldumine põhjusel, et hageja ei soovi hagi menetlusse võtmist ja selle
menetlemist. TsMS § 372 lg 1, 4 kohaselt hagiavalduse menetlusse võtmisest keeldumise
määruses tuleb märkida menetlusse võtmisest keeldumise põhjus. Kohus on seisukohal, et
kuivõrd hageja ei soovi hagi menetlusse võtmist ja selle menetlemist, siis tuleb antud hagi
menetlusse võtmisest keelduda. Eeltoodu alusel kohus keeldub menetlusse võtmast M. U. hagi
InvestÕigus Osaühing vastu sundtäitmise lubamatuks tunnistamiseks.

7. TsMS § 386 lg 4 kohaselt kohus tühistab hagi tagamise kohtuotsusega, kui hagi jääb
rahuldamata, ja määrusega, kui hagi jäetakse läbi vaatamata või kui asjas menetlus lõpetatakse.
Kohus tühistab hagi tagamise ka siis, kui hagi tagamise on otsustanud teine kohus, kui seadusega
ei ole sätestatud teisiti. Seoses hagi menetlusse võtmisest keeldumisega kohus tühistab Harju
Maakohtu 06.07.2016.a määruse, millega kohus rahuldas osaliselt M. U.i hagi tagamise avalduse
ja hagi tagamise abinõuna esialgselt reguleeris vaidlusalust õigussuhet ja keelas kuni hagi
tagamise abinõu tühistamiseni sundtäitmine täiteasjas nr xxx/xxxx/xxx osas, milles alates
25.05.2016.a arvestatakse põhinõude 666.87 eurot tasumata osalt viivist suuremas määras kui
võlaõigusseaduse § 113 lõike 1 lauses 2 sätestatud viivisemäär ja rohkem kui põhinõude 666.87
euro ulatuses.

8. Menetluskulud tuleb jätta TsMS § 168 lg 1 alusel hageja M. U.i kanda.
   TsMS § 190 lg 4 kohaselt kui hageja või tema poolel menetluses osalev kolmas isik või hagita
menetluse avaldaja sai menetlusabi menetluskulude kandmisel, mõistetakse temalt hagi või
avalduse rahuldamata või läbi vaatamata jätmise või asja menetluse lõpetamise korral
menetluskulud riigituludesse täies ulatuses välja. Kui hageja loobub hagist või võtab hagi tagasi
seetõttu, et kostja on nõude pärast hagi esitamist rahuldanud, kohaldatakse käesoleva paragrahvi
lõikes 3 sätestatut.
   Hagi menetlusse võtmisest keeldumise korral TsMS § 150 lg 1 p 2 alusel kuulub tasutud
riigilõiv hagejale tagastamisele ja viimatimärgitud juhul TsMS § 190 lg 4 tulenevalt
menetluskulude riigituludesse täies ulatuses väljamõistmist ei toimu.



/allkirjastatud digitaalselt/
Maili Tartu
kohtunik




                                                                                            3(3)
