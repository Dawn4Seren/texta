                                                                                             1

                                                                     Väärteoasi nr 4-16-2165




                             KOHTUMÄÄRUS

Kohus                               Viru Maakohus

Määruse tegemise aeg ja koht        18.04.2016, Rakvere kohtumaja

Väärteoasja number                  4-16-2165

Kohtunik                            Heli Väinaste

Kohtuistungi sekretär                Enjar Malm


Taotlus                              Politsei- ja Piirivalveameti Ida prefektuuri Rakvere
                                     politseijaoskonna taotlus Mati Mikita’le väärteoasjas
                                     nr: 2590,13,004375 määratud rahatrahvi asendamiseks
                                     arestiga

Asja läbivaatamise kuupäev          18.04.2016


Resolutsioon

Rahuldada Politsei- ja Piirivalveameti (registrikood 70008747 Pärnu mnt 139, 15028 Tallinn)
Ida prefektuuri Rakvere politseijaoskonna taotlus 18.03.2016 ning asendada Politsei- ja
Piirivalveameti Ida prefektuuri korrakaitsebüroo Rakvere politseijaoskonna patrullpolitseiniku
R T kiirmenetluse otsusega nr 10220132219940 27.12.2013 väärteoasjas nr: 2590,13,004375
MATI MIKITA’le (isikukood 34912205223, elukoht xxxx (xxxx), xxxx, kannab karistust
Viru Vanglas) AS § 70 alusel määratud rahatrahv 40 trahviühikut, s.o 160 eurot 4 (nelja)
päevase arestiga.

Mati Mikita’le mõistetud arest kuulub ärakandmisele koheselt peale tema vanglast vabanemist
ning Viru Maakohtu määrusega nr 4-16-2162 18.04.2016 mõistetud 4 (nelja) päevase aresti ja
Viru Maakohtu määrusega nr 4-16-2164 18.04.2016 mõistetud 1 (ühe) päevase aresti
ärakandmist.

Määruse väljatrükk saata täitmiseks Politsei- ja Piirivalveameti Ida prefektuurile, teadmiseks
Mati Mikita’le, Viru Vanglale ja Rakvere kohtutäiturile Kersti Vilbo’le.
                                                                                            2



Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED

Politsei- ja Piirivalveameti Ida prefektuuri Rakvere politseijaoskond esitas 18.03.2016 Viru
Maakohtu Rakvere kohtumajale taotluse ühes lisadega Mati Mikitale väärteoasjas nr:
2590,13,004375 määratud rahatrahvi asendamiseks arestiga.

Politsei- ja Piirivalveameti Ida prefektuuri korrakaitsebüroo Rakvere politseijaoskonna
patrullpolitseiniku R T kiirmenetluse otsusega nr 10220132219940 27.12.2013 väärteoasjas
nr: 2590,13,004375 määrati Mati Mikitale AS § 70 alusel karistuseks rahatrahv 40
trahviühikut, s.o 160 eurot. Kohtuvälise menetleja lahend rahatrahvi määramise kohta jõustus
13.01.2014. Kuna Mati Mikita ei tasunud rahatrahvi õigeaegselt ja vabatahtlikult, alustas
Rakvere kohtutäitur Kersti Vilbo tema suhtes 04.04.2014 väärteoasjas nr: 2590,13,004375
täitemenetluse nr 163/2014/555. Täitmisteade on võlgnikule kätte toimetatud allkirja vastu
14.04.2014. Kohtutäitur on kontrollinud võlgniku vara olemasolu ning temale teadaolevatel
andmetel puudub võlgnikul ametlik töökoht ning registrijärgne vallas- ning kinnisvara, millele
sissenõuet pöörata või ei ole olemasoleva vara väärtus küllaldane katmaks vara
realiseerimisega tekkivaid kulutusi. Võlgnikule kuuluvad pangakontod on arestitud, kuid neil
puuduvad piisavad rahalised vahendid. 29.01.2016 teatas kohtutäitur sissenõudjale rahatrahvi
täitmise võimatusest.

Sissenõudja Politsei- ja Piirivalveameti Ida prefektuur juhindus kohtule taotluse esitamisel
TMS §-st 201 lg-st 1, mille kohaselt rahatrahvi asendamist arestiga taotleb kohtult
sissenõudja.

Võlgnik Mati Mikita kinnitas kohtuistungil, et tal on rahatrahv tasumata. Määratav pension
(rahvapension) on nii väike, et sellest ei ole võimalik rahatrahvi tasuda. Mati Mikita ei
nõustunud talle asenduskaristusena mõistetava aresti kohaldamisega.

VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

KarS § 72 lg 2 kohaselt rahatrahvi kümnele trahviühikule vastab üks päeva aresti.

Kohus, tutvunud kohtule esitatud taotluse ja selle lisadega, kuulanud ära võlgniku Mati
Mikita, leiab, et esitatud taotlus on seaduslikul alusel põhjendatult esitatud ja kuulub
rahuldamisele. Mati Mikital puuduvad rahalised vahendid rahatrahvi tasumiseks, samuti
                                                                                            3

puudub tal vara, millele sissenõuet pöörata. Mati Mikita kannab Viru Maakohtu Rakvere
kohtumaja kohtuotsusega kriminaalasjas nr 1-16-893 04.02.2016 mõistetud karistust KarS §
199 lg 2 p 9 järgi (ärakandmisele kuuluv karistus 8 kuud ja 26 päeva vangistust alates
02.02.2016).

Arvestades eeltoodut, asendab kohus KarS § 72 alusel Mati Mikitale Politsei- ja
Piirivalveameti Ida prefektuuri korrakaitsebüroo Rakvere politseijaoskonna patrullpolitseiniku
R T kiirmenetluse otsusega nr 10220132219940 27.12.2013 väärteoasjas nr: 2590,13,004375
AS § 70 alusel määratud rahatrahvi 40 trahviühikut, s.o 160 eurot 4 päevase arestiga, mis
kuulub ärakandmisele koheselt peale tema vanglast vabanemist ning Viru Maakohtu
määrusega nr 4-16-2162 18.04.2016 mõistetud 4 (nelja) päevase aresti ja Viru Maakohtu
määrusega nr 4-16-2164 18.04.2016 mõistetud 1 (ühe) päevase aresti ärakandmist.

/allkirjastatud digitaalselt/

Heli Väinaste
Kohtunik
