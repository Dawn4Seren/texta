                                                                      Tsiviilasi nr 2-16-6814




                           KOHTUOTSUS
                               EESTI VABARIIGI NIMEL

  Kohus                           Harju Maakohus

 Kohtunik                         Haide Rimmel

 Otsuse tegemise aeg ja koht      30.mai 2016.a, Tartu mnt kohtumaja Tallinn

 Tsiviilasja number               2-16-6814

 Tsiviilasi                       XXXX hagi XXXX vastu abielu lahutamiseks

 Menetlusosalised     ja   nende Hageja: XXXX(isikukood XXXX, elukoht XXXX, e-post
 esindajad                       XXXX)
                                 Kostja: XXXX(isikukood XXXX, elukoht XXXX, e-post
                                  XXXX
 Kohtuistungi toimumise aeg       24.mai 2016.a

 Kohtuistungil osalenud isikud    Hageja XXXX

RESOLUTSIOON
Kohus otsustas:
Lahutada XXXXja XXXXabielu, mis sõlmiti 28.05.1999.a Tallinna Perekonnaseisuametis,
tõendi nr XXXX.

Menetluskulude jaotus
Abieluasjas kantud menetluskulud jätta kummagi poole enda kanda.

Edasikaebekord
Pooled võivad esitada otsusele apellatsioonkaebuse Tallinna Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest.

Hageja nõue ja kostja seisukoht
XXXX esitas 29.04.2016.a kohtule hagiavalduse abielu lahutamiseks. Abielulised suhted
kostjaga halvenesid 2009.a ja on pöördumatult katkenud alates detsembrist 2012.a. Kostjal on
kõrvalsuhe. Kostja ei soovi abielu lahutada.
                                                                          Tsiviilasi nr 2-16-5369


Hageja kohtuistungil seletas, et pärast abielu lahutamist soovib ühisvara jagada, praegu elatakse
samas majas erinevatel korrustel, seda alates detsembrist 2015.a, abielulisi suhteid ei ole
kostjaga juba neli aastat. Kostja ei taha abielu lahutada, sest tal on mugav abielus olla.
Kostja kohtusse ei ilmunud ja oma arvamust abielu lahutamise küsimuses ei esitanud. Kohus
küsis täiendavalt kostjalt kirjalikku seisukohta, millele kostja ei vastanud.

Kohtu põhjendused ja järeldused
Tsiviilkohtumenetluse seadustiku § 414 lg 1 kohaselt kui pooled või üks pool kohtuistungilt
puudub, võib kohus lahendada asja sisuliselt, kui hagi aluseks olevas asjaolud on kohtu arvates
sellise otsuse tegemiseks piisavalt välja selgitatud; kohus võib selliselt lahendada ka abieluasja.
Kohus lahendab tsiviilasja sisuliselt.
Perekonnaseaduse § 67 lg 1 kohaselt võib kohus abielu lahutada, kui abielusuhted on
pöördumatult lõppenud. Abielusuhted on lõppenud, kui abikaasadel abielulist kooselu enam ei
ole ja on alust arvata, et abikaasad kooselu ei taasta.
Poolte abielulised suhted lõppesid neli aastat tagasi. Kohus veendus esitatud asjaolude põhjal,
et poolte abielusuhted on lõppenud ja pooled ei soovi suhteid taastada. Seega tuleb nende abielu
lahutada.

Menetluskulude jaotus
Tsiviilkohtumenetluse seadustiku (TsMS) § 164 lg 1 järgi hagilises abieluasjas kannab kumbki
pool oma menetluskulud ise.


/allkirjastatud digitaalselt/
Haide Rimmel
kohtunik




                                                                                                    2
