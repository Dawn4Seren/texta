                                 KOHTUOTSUS
                                EESTI VABARIIGI NIMEL

Kohus                           Viru Maakohus

Otsuse tegemise aeg ja koht     01. detsembril 2016 Jõhvi kohtumajas

Kriminaalasja number            1-16-10252 (16244000962)

Kohtunik                        Inna Kirsipuu
Kohtuistungi sekretär, tõlk     Merike Erisalu, tõlk Olga Nõmmemees
Kriminaalasi                    Viktor Povarovi süüdistuses KarS § 121 lg 2 p 2, 3 järgi
                                kokkuleppemenetluse korras
Prokurör                        Viru Ringkonnaprokuratuuri abiprokurör Natalja Firsova
Süüdistatav                     Viktor Povarov, isikukood 36903082215xxx varem
                                kriminaalkorras karistatud:
                                13.12.2000 Lääne-Viru Maakohtu otsusega KrK § 101 p 1, 7
                                järgi vangistusega 10 aastat;
                                22.04.2015 Viru Maakohtu otsusega KarS § 121 järgi KarS §
                                68 lg 1 alusel vangistusega 9 kuud 27 päeva tingimisi
                                katseajaga 18 kuud. Viru Maakohtu 22.08.2016 otsusega
                                pöörati karistus täitmisele, karistuse kandmise algus
                                03.10.2016.
                                Tõkendit ei ole kohaldatud.




RESOLUTSIOON                    Juhindudes KrMS § 249, kohus

O T S U S T A S:

VIKTOR POVAROV süüdi tunnistada KarS § 121 lg 2 p 2, 3 järgi.

Mõista karistuseks 1 (üks) aasta 8 (kaheksa) kuud vangistust.

KarS § 65 lg 2 alusel suurendada mõistetud karistust Viru Maakohtu 22.04.2015 otsusega
mõistetud karistuse vangistuse 9 (üheksa) kuud 27 (kakskümmend seitse) päeva võrra ning
karistada vangistusega 2 (kaks) aastat 5 (viis) kuud 27 (kakskümmend seitse) päeva.

Viktor Povarovi karistuse kandmise alguseks lugeda 03.10.2016.

Asitõend:
kolmkantviil, mis asub asitõendi üleandmise-vastuvõtmise akti nr 4286-J alusel Ida
prefektuuris – KrMS § 126 lg 3 p 4 alusel hävitada kohtuotsuse jõustumisel;
                                                                                      1
CD-plaat - jätta kriminaaltoimiku juurde.


Välja mõista Viktor Povarovilt riigituludesse kriminaalmenetluskulud:
120 eurot kaitsjatasu kohtueelses menetluses;
645 eurot sundraha.

KrMS § 180 lg 3 alusel määrata menetluskulude 765 eurot tasumine 12 (kaheteistkümne) kuu
jooksul alates kohtuotsuse jõustumisest.

Menetluskulud tuleb Viktor Povarovil tasuda Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003
Maksekorraldusele märkida viitenumber 99916700085035 ning selgitus „Viktor Povarov 1-
16-10252 kriminaalmenetluse kulud“.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas, teatades apellatsiooniõiguse kasutamise
soovist Viru Maakohtule kirjalikult seitsme päeva jooksul alates kohtuotsuse kuulutamisest.
Apellatsioon esitatakse Tartu Ringkonnakohtule kirjalikult viieteistkümne päeva jooksul
alates päevast mil kohtuotsus on kohtukantseleis menetlusosalistele tutvumiseks kättesaadav.
Kohtuotsus on kättesaadav vahetult peale selle väljakuulutamist.

Kohtuotsus jõustub 15-päevase tähtaja möödumisel alates kohtuotsuse kättesaadavusest ehk
17.12.2016 juhul, kui ükski menetluspool ei ole kohtuotsuse peale apellatsiooni esitanud.


Kohtu tuvastatud asjaolud

Viktor Povarov on kohtu alla antud ja süüdistatakse selles, et tema, olles varem
kriminaalkorras karistatud Viru Maakohtu 02.04.2015 kohtuotsuse nr 1-15-1907 alusel KarS §
121 järgi, 28.07.2016 kella 23.00 paiku, viibides korteris aadressil xxx lõi umbes 5 korda
kolmetahulise viiliga pea piirkonda oma isa Pxxx Pxxxt, mille tagajärjel hakkas tollel oimu
piirkonnast ja peast verd jooksma. Seejärel läks Viktor Povarov oma ema Lxxx Nxxx juurde,
võttis kaks viieliitrist veekanistrist ja viskas nendega L. Nxxx. Üks kanister tabas L. Nxxt
vasaku põse piirkonda, teine pea tagaosa. Seejärel haaras V. Povarov emal tagant kampsunist
ja lõi teda mitu korda rusikaga lõualuu piirkonda, mille tagajärjel kannatanul kukkusid ülevalt
paremalt välja kaks hammast ja igemest hakkas verd jooksma. Peale selle haaras V. Povarov
L. Nxxx kätest, tõukas teda ja lõi mitu korda rusikatega keha piirkonda ja paremale otsmiku
piirkonda ning samuti lõi mitu korda jalaga parema jala reie piirkonda. Seejärel, olles
paisanud L. Nxxx pikali voodile, haaras V. Povarov tal ühe käega kõrist ja hakkas käega
kõrile suruma. Oma tegevusega tekitas V. Povarov kannatanutele L. Nxxx ja P. Pxxx füüsilist
valu ja kehavigastused.
Seega pani Viktor Povarov toime teise inimese valu tekitava kehalise väärkohtlemise, mis on
toime pandud lähisuhtes, korduvalt, s.o KarS § 121 lg 2 p 2, 3 kvalifitseeritava kuriteo.
Kooskõlas KrMS §-dega 175 ja 180 kuuluvad süüdimõistva kohtuotsuse korral Viktor
Povarovilt riigituludesse väljamõistmisele järgmised menetluskulud:
                                                                                             2
KrMS § 175 lg 1 p 4 alusel kaitsjatasu kohtueelses menetluses määratud kaitsjale Irina
Gromtsevile summas 120 eurot;
KrMS § 175 lg 1 p 9 alusel süüdimõistva kohtuotsusega kaasnev sundraha summas 645 eurot.
Asitõend – kolmkantviil, mis asub asitõendi üleandmise-vastuvõtmise akti nr 4286-J alusel Ida
prefektuuris hävitada kohtuotsuse jõustumisel.

Kriminaalasja arutamisel jõudis kohus järeldusele, et süüdistatava süüditunnistamine ja
kokkuleppe sõlmimine on olnud süüdistatava tõelise tahte avaldus ja kriminaalasja
menetlemisel on järgitud KrMS sätteid.

Kohtu meetmed

Kohus leiab, et Viktor Povarov tuleb süüdi tunnistada KarS 121 lg 2 p 2, 3 järgi ning karistada
teda vastavalt kokkuleppele.
Asitõend – kolmkantviil, mis asub asitõendi üleandmise-vastuvõtmise akti nr 4286-J alusel
Ida prefektuuris, hävitada kohtuotsuse jõustumisel. CD-plaat- tuleb jätta kriminaaltoimiku
juurde.
Tsiviilhagid puuduvad.
Menetluskulud tuleb jätta Viktor Povarovi kanda vastavalt kokkuleppele. Lubada
menetluskulude tasumine 12 kuu jooksul.




/allkirjastatud digitaalselt/

Inna Kirsipuu
kohtunik




                                                                                             3
