                             KOHTUOTSUS
                                  EESTI VABARIIGI NIMEL


  Otsuse teinud kohus                  Harju Maakohus
  Otsuse kuupäev                       29.11.2016.a, Liivalaia kohtumaja, Tallinn
  Väärteoasja number                   4-16-7955
  Kohtukoosseis                        kohtunik Aulike Salo
  Kohtuistungi sekretär                Terje Liebert
  Väärteoasi                           Vitali Božerjanov süüdistuses NPALS § 151 lg 1 järgi
  Menetlusalune isik                   Vitali     Božerjanov;     isikukood    38204250244;
                                       määratlemata kodakondsus; elukoht: XXXX; töökoht:
                                       puudub
  Istungil osalenud isikud             Kohtuvälise menetleja, PPA Põhja prefektuuri, esindaja
                                       Liisa Miil



KOHTUOTSUSE RESOLUTSIOON

Tunnistada süüdi Vitali Božerjanov NPALS § 151 lg 1 järgi ning mõista karistuseks arest 15
(viisteist) päeva.

Kohustada Vitali Božerjanovi kandma mõistetud karistus ära hiljemalt 28.02.2017.a.

Aresti kandmise kohaks määrata Põhja Prefektuuri arestimaja, aadressil Rahumäe tee 6/1, Tallinn.

Vitali Božerjanovi poolt karistuse tähtaegselt kandmata jätmisel kohaldada Vitali Božerjanovi
suhtes sundtoomist arestimajja.

Vastavalt VTMS § 38 lg 1 ja KrMS § 180 lg 1 välja mõista Vitali Božerjanov ekspertiisitasu 36
eurot joobeseisundi meditsiinilise tuvastamise eest ja narkootilise aine ekspertiisitasu summas 84
eurot.

VTMS § 38 lg 1 ja KrMS § 180 lg 1 alusel määrata, et väärteomenetluse kulu tuleb tasuda 30
(kolmekümne) päeva jooksul käesoleva kohtuotsuse jõustumisest arvates Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
Menetluskulude tasumiseks vajalik makseinfo koos viitenumbri ja selgitusega tehakse avalikult
teatavaks ka kohtu kantselei kaudu ja kättesaadavaks e-toimiku süsteemi kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.
Asitõend, narkootilist ainet sisaldavad taimeosad (asuvad EKEI keemiaosakonnas), hävitada
kohtuotsuse jõustumisel.

Edasikaebamise kord

Kohtuotsuse peale võib edasi kaevata Tallinna Ringkonnakohtule 15 päeva jooksul alates päevast,
mil kohtuotsus on kohtumenetluse pooltele kohtus tutvumiseks kättesaadav. Kohtuotsus on
kättesaadav alates 29.11.2016.a.

Kohtus tuvastatud asjaolud:

Vitali Božerjanovi suhtes on koostatud 05.09.2016.a väärteoprotokoll nr AB 1514472 selle kohta,
et tema olles 04.09.2016.a kella 18.50 ajal Harju maakonnas, Tallinnas, Kolde pst 65 juures, oli
eelnevalt tarvitanud narkootilist või psühhotroopset ainet ilma arsti ettekirjutuseta ning samuti
omas ebaseaduslikult väikeses koguses narkootilist või psühhotroopset ainet, rikkudes sellega
narkootiliste ja psühhotroopsete ainete ning nende lähteainete seaduse (edaspidi NPALS) § 3 lg 1
nõudeid, pannes toime väärteo, milline on kvalifitseeritav NPALS § 151 lg 1 järgi.

Vitali Božerjanov 29.11.2016.a kohtuistungile ei ilmunud. Menetlusalusele isikule adresseeritud
kutse on väljastatud 13.11.2016.a menetlusaluse isiku lähedasele isikule allkirja vastu. Vastavalt
VTMS § 41 lg 2 antakse kutse täisealisele isikule ning vähemalt 14-aastasele või vanemale
alaealisele allkirja vastu teatisel, millele märgitakse kutse kätteandmise aeg. Kui kutsutavale ei
olnud võimalik kutset kätte anda, antakse see temaga koos elavale vähemalt 14-aastasele
perekonnaliikmele allkirja vastu teatisel ja märgitakse kätteandmise aeg. Seega kooskõlas VTMS
§ 41 lg 2 loeb kohus menetlusaluse isiku lähedasele isikule kutse kätteandmisega kutse üleantuks
Vitali Božerjanovile ning leiab, et seetõttu on menetlusalune isik teadlik väärteoasja arutamise
ajast ja kohast. Kuivõrd menetlusalune isik oli kohtuistungi toimumise ajast ja kohast teadlik, isik
ei ole kohtule teatanud ilmumist takistavatest asjaoludest ega ka taotlenud asja arutamise
edasilükkamist ning kohus ei ole kohtuistungile ilmumist kohustuslikuks teinud, leiab kohus, et
väärteoasja on võimalik läbi vaadata menetlusaluse isiku osavõtuta.

Kohtuvälise menetleja esindaja kohtuistungi protokollimist ei soovinud, kinnitades seda
kirjalikult. Kohtuväline menetleja jäi väärteoprotokollis toodu juurde ning leidis, et Vitali
Božerjanovi süü on tõendamist leidnud väärteotoimikus olevate tõenditega. Kohtuvälise menetleja
arvates väärib menetlusaluse isiku käitumine hukkamõistu ning karmi karistust, et isik teeks
vastavad järeldused ning hoiduks edaspidistest rikkumistest. Isik jätkab väärtegude toimepanemist
ning mingisugust järeldust ta eelnevatest karistustest teinud ei ole. Kohtuvälise menetleja esindaja
palus karistada Vitali Božerjanovi väärteoprotokollis kirjeldatud rikkumise eest arestiga 15 päeva,
kuna menetlusalune isik ei ole asunud seadusekuulekalt käituma.

Kohus, kuulanud ära kohtuvälise menetleja seisukoha ning uurinud väärteoasja kirjalikke
materjale, leiab, et Vitali Božerjanovi süü väärteo toimepanemises 04.09.2016.a on tõendamist
leidnud :

- Indikaatorvahendi kasutamise protokolliga, millest nähtuvalt tuvastati 04.09.2016.a Vitali
Božerjanovil narkootilise aine tarvitamise tunnused ning patrullpolitseinik K. Toom on ära
märkinud, et menetlusaluse isikul olid süstejäljed, silmad punetasid, reaktsioonikiirus häiritud,
kõne segane, aja,- isiku ja kohatajus esineb häireid, koordinatsioon kergelt häiritud, ta on rahutu,
unine, ärrituv ning käitub omamehelikult (tlk 5).

- Vitali Božerjanovi suhtes 05.09.2016.a koostatud joobeseisundi tuvastamise saatekirjaga –
uuringuaktiga 1852T, millisest nähtub, et menetlusaluse isiku uriinis leidus

                                                 2
tetrahüdrokannabinooli metaboliiti ja karboksütetrahüdrokannabinooli. Joobeseisundi tuvastamise
uuringu kogumaksumuseks on 36 eurot (tlk 6).

- 09.09.2016.a vaatlusprotokolliga, mille vaadeldavaks objektiks on kortsutatud paberitükk, mille
sees rohelist värvi puru. Objekt on fotografeeritud ning foto on nähtav on ekspertiisimääruse
pöördel (tlk 7-8).

- Ekspertiisiaktiga nr 16E-AN0951, millest nähtub, et ekspertiisiks esitati rohelised taime osad
massiga 0,22 g pabervoldikus, milline sisaldas kanepiõisikuid (marihuaana), mille
tetrahüdrokannabinooli (THC) sisaldus on 9,4%. Ekspertiisi maksumus 84 eurot (tlk 9-11).

- Isiku kinnipidamiseprotokolliga, mille kohaselt peeti Vitali Božerjanov VTMS § 44 lg 1 p 3, 4
alusel kinni 04.09.2016.a kell 17.50 Tõnismägi 2, Tallinnas (tlk 12).

- Vitali Božerjanovi suhtes väljastatud karistusregistri teatisega, millisest nähtub, et menetlusalust
isikut on karistatud korduvalt väärtegude toimepanemise eest aresti ning rahatrahvidega (tlk 15-
49).

Arvestades narkootilise aine tuvastamist organismis, loeb kohus tõendatuks Vitali Božerjanovi
poolt 04.09.2016.a narkootikumi tarvitamise. Nähtuvalt indikaatorvahendi kasutamise
protokollist, avaldus narkootilise aine tarvitamine isiku käitumises. Arvestades, et isikul esinevad
süstejäljed, siis mistahes asjaolusid, mille alusel kohus võiks väita, et menetlusaluse isiku
narkojoove oli tekkinud muul moel kui narkootikumi ise tarbides, käesoleval juhul väärteoasja
materjalidest ei nähtu. Arsti ettekirjutuse olemasolule narkootilise või psühhotroopsete ainete
tarvitamiseks menetlusalune isik viidanud ei ole ja sellise loa olemasolu kohus eeldada ei saa.
Seega on lisaks NPALS § 151 lg 1 sätestatud väärteo objektiivsete tunnustele tõendatud ka
subjektiivse koosseisu esinemine. Samuti heidetakse menetlusalusele isikule ette, et ta omas
ebaseaduslikult väikeses koguses narkootilist või psühhotroopset ainet, mille osas märgib kohus,
et ekspertiisiaktist nr 16E-AN0951 nähtub, et ekspertiisiks esitati rohelised taime osad massiga
0,22 g pabervoldikus, milline sisaldas kanepiõisikuid (marihuaana), mille tetrahüdrokannabinooli
(THC) sisaldus on 9,4%. Vastavalt sotsiaalministri 18.05.2008.a määruse nr 73 lisale 1 kuulub
THC eelnimetatud lisa narkootiliste ja psühhotroopsete ainete I nimekirja. Vastavalt NPALS § 31
lg 1 alusel koostatud nimekirjadele on NPALS § 3 lg 1 sätete kohaselt nimekirjades loetletud ainete
käitlemine keelatud, mistõttu on menetlusaluse isiku käitumine õigesti kvalifitseeritud NPALS §
151 lg 1 ettenähtud väärteona, kuivõrd antud episoodis ei ilmne asjaolusid, mis viitaksid
menetlusaluse isiku poolt narkootilise aine seaduses sätestatud käitlemise lubatavusele.

Kuivõrd kohus on tuvastanud NPALS §-le 151 lg-le 1 vastava koosseisupärase teo 04.09.2016.a
ning nii teo õigusvastasust kui isiku süüd välistavate asjaolude puudumine on eeldatav, tuleb Vitali
Božerjanovi karistada NPALS § 151 lg 1 järgi.

KarS § 56 lg 1 kohaselt on karistamise alus isiku süü. Karistuse mõistmisel kohtu poolt või
määramisel kohtuvälise menetleja poolt arvestatakse kergendavaid ja raskendavaid asjaolusid,
võimalust mõjutada süüdlast edaspidi hoiduma süütegude toimepanemisest ja õiguskorra
kaitsmise huvisid.

Karistust kergendavad ning raskendavad asjaolud KarS §-de 57 ja 58 järgi menetlusaluse isiku
käitumises puuduvad. Arvestades menetlusalust isikut iseloomustavaid andmeid selle kohta, et
Vitali Božerjanovi on varem samalaadsete väärtegude toimepanemise eest karistatud nii arestide
kui ka rahatrahvidega ning käesolevalt on menetlusalune isik pannud toime uue väärteo, asub
kohus seisukohale, et rahatrahv kui kergem karistusliik, on end ammendanud, kuivõrd see ei taga
oodatud tulemust ega sunni Vitali Božerjanovi loobuma väärtegude toimepanemisest ning näitab
ilmekalt, et Vitali Božerjanov ei ole varasematest karistustest järeldusi teinud. Samuti puudub
                                                  3
menetlusalusel isikul töökoht, st legaalne sissetulekuallikas, mille arvelt oleks Vitali Božerjanovil
võimalik tasuda rahatrahvi ning mõistetud menetluskulusid. Kuivõrd Vitali Božerjanov rikub
süstemaatiliselt õiguskorda, millega väljendab oma ükskõikset ja üleolevat suhtumist kehtivatesse
ühiskondliku elunormidesse, on välistatud temale kergemaliigilise karistuse määramine ning
arvestades Vitali Božerjanovi seniste rikkumiste arvu, tuleb tema suhtes kohaldada teiseliigilist
karistust, mis on seotud isiku vabaduse piiramisega – arestiga, mis sunniks teda hoiduma
samalaadsete väärtegude toimepanemisest edaspidi. Vitali Božerjanovil on 133 kehtivat
väärteokaristust (tlk 15-49). Viimati on Vitali Božerjanovi karistatud NPALS § 151 lg 1 alusel
11.08.2015.a Harju Maakohtu poolt arestiga 10 päeva (tlk 18). Kuivõrd menetlusalust isikut
süüdistatakse ühe väärteo toimepanemises, siis leiab kohus, et menetlusaluse isiku süü on alla
keskmise ja talle võiks mõista karistuse alla ettenähtud sanktsiooni keskmise määra. Samas, tuleb
kohtu hinnangul karistuse määra arvestamisel arvestada ka seda, et menetlusalust isikut on varem
samalaadsete väärtegude eest korduvalt karistatud, millest tulenevalt leiab kohus, et mõistetav
karistus peab jääma karistussanktsiooni keskmisesse määra, kinnistamaks menetlusaluses isikus
arusaama teo keelatusest. Kohus on seisukohal, et käesoleval juhul on põhjendatud aresti
kohaldamine pikkusega 15 päeva. Kohus peab antud arestipäevade arvu piisavaks, mõjutamaks
menetlusalust isikut edaspidi hoidumaks süütegude toimepanemisest, samas pidades silmas ka
õiguskorra kaitsmise huvisid.

Kohus leiab, et kuivõrd puudub alus aresti viivitamatult täitmisele pööramiseks VTMS § 205 lg 1
alusel, tuleb isikule määrata tähtaeg, mille vältel peab isik karistuse ära kandma. Kohus määrab,
et Vitali Božerjanov peab kandma mõistetud aresti ära hiljemalt 28.02.2017.a.

Kooskõlas VTMS § 38 lg 1 ja juhindudes KrMS § 180 lg 1 hüvitab süüdimõistva kohtuotsuse
korral menetluskulud süüdimõistetu. Seega tuleb Vitali Božerjanovilt mõista riigituludesse välja
menetluskulud, milleks on ekspertiisitasu 36 eurot joobeseisundi meditsiinilise tuvastamise eest
ja narkootilise aine ekspertiisitasu summas 84 eurot.

Asitõend, narkootilist ainet sisaldavad taimeosad (asuvad EKEI keemiaosakonnas), hävitada
kohtuotsuse jõustumisel.

Kohus juhindub KarS § 48, NPALS § 151 lg 1 ning VTMS §-dest 83 p 2, 107 lg 1 p 1, 108, 109,
110, 111.



Aulike Salo
Kohtunik




                                                 4
