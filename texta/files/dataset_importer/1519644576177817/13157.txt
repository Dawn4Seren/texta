                                                                                 4-16-4010




                      KOHTUMÄÄRUS

Kohus                           Harju Maakohus

Kohtunik                        Leili Raedla

Määruse tegemise aeg ja koht    08. juunil 2016.a Tallinnas (Liivalaia kohtumajas)

Väärteoasja number              4-16-4010

Väärteoasi                      Taivo Vaikjärv kaebus PPA Ida Prefektuuri Jõhvi PJ
                                04.05.2016.a.kiirmenetluse otsusele nr. 10220152446612
Menetlustoiming                 Kaebuses loobumise taotluse läbivaatamine

                                Kohtumäärusele võib kohtumenetluse pool VTMS § 189-
Edasikaebamise kord             193 alusel esitada Harju Maakohtule määruskaebuse 10
                                päeva jooksul alates päevast, mil ta sai vaidlustatavast
                                kohtumäärusest teada või pidi sellest teada saama.



RESOLUTSIOON

Juhindudes väärteomenetluse seadustiku (VTMS) § 127, § 189-193, kohus määras:

Jätta Taivo Vaikjärve kaebus PPA Ida Prefektuuri Jõhvi PJ 04.05.2016.a.kiirmenetluse
otsusele nr. 10220152446612 läbi vaatamata.

Asjaolud
Taivo Vaikjärv esitas Viru Maakohtule 18.05.2016.a.e kaebuse PPA Ida Prefektuuri Jõhvi PJ
04.05.2016.a.kiirmenetluse otsusele nr. 10220152446612 . Vaidlustatud otsusega karistati
kaebajat liiklusseaduse § 201 lg.1 alusel rahatrahviga 24 trahviühikut s.o. 96 euroga.

 Kaebaja taotles väärteootsuse tühistamist või alternatiivselt talle mõistetud karistuse
kergendamist. Samuti esitas Taivo Vaikjärv VTMS § 12 lg.2 p.1 alusel taotluse kaebuse
menetlemiseks tema elukoha järgi Harju Maakohtus.




                                            1
Väärteotoimik saadeti Harju Maakohtusse 30.mail 2016.a. ja kohus määras kaebuse arutamise
30. juunile 2016.a.
 07.06.2016.a esitas kaebuse esitaja Taivo Vaikjärv kohtule kirjaliku avalduse kaebusest
loobumiseks.


Kohtumääruse põhjendused

Kohus, vaadanud läbi esitatud kaebuse, väärteoasja materjalid ning esitatud taotluse kaebusest
loobumise kohta, on seisukohal, et Taivo Vaikjärve poolt esitatud taotlus kaebusest loobumise
kohta tuleb vastu võtta ning Taivo Vaikjärve kaebus PPA Ida Prefektuuri Jõhvi PJ
04.05.2016.a.kiirmenetluse otsusele nr. 10220152446612 tuleb jätta VTMS § 127 alusel läbi
vaatamata.

VTMS § 127 lg 1 kohaselt on kaebuse esitanud isikul õigus kaebusest osaliselt või täielikult
loobuda kuni kohtuliku arutamise lõppemiseni.

VTMS § 127 lg 4 sätestab, et kui maakohus tuvastab, et on ebaõigesti kohaldatud
materiaalõigust või oluliselt rikutud väärteomenetluse õigust, millega on raskendatud
menetlusaluse isiku olukorda, ei võta kohus loobumist vastu.

VTMS § 127 lg 5 sätestab, et kui kaebusest loobutakse enne kohtuliku arutamise algust,
jäetakse kaebus määruse alusel läbi vaatamata.

Kaebuse esitaja loobus oma kaebusest täielikult kirjalikult esitatud vastavasisulise taotluse
kaudu. Kohus võtab loobumise vastu, kuivõrd kohtuvälises menetluses materiaalõiguse
ebaõige kohaldamine ei ole tuvastatav ning väärteo menetlusõigust ei ole oluliselt rikutud,
mistõttu puudub kohtul alus loobumisavalduse vastuvõtmisest keeldumiseks.



/allkirjastatud digitaalselt/
Leili Raedla
Kohtunik




                                              2
