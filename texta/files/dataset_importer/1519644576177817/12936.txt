                                                                                 1-16-5169




                           KOHTUOTSUS
                               EESTI VABARIIGI NIMEL


Kohus                              Harju Maakohus

Otsuse tegemise aeg ja koht        10. juuni 2016 Tallinn, Liivalaia kohtumaja

Kriminaalasja number               1-16-5169 (16231500693)

Kohtunik                           Külli Iisop

Kohtuistungi sekretär              Liisi Kisler

Tõlk                               Oleg Zolotarjov

Kriminaalasi                       Viktor Kozjavkini süüdistuses KarS § 199 lg 2 p 9 järgi
                                   kokkuleppemenetluses (kiirmenetluse korras)

Kohtuistungi toimumise aeg         10.06.2016

Prokurör                           Kristina Kivi

Süüdistatav                        V i k t o r KOZJAVKIN – isikukood: 35404190299;
                                   kodakondsuseta; emakeel: vene keel; keskeriharidusega;
                                   elukoht: xxx; ei tööta; varem kriminaalkorras karistamata;
                                   tõkend puudub (kahtlustatavana kinni peetud 10-11.04.2016
                                   ja 09.-10.06.2016)

Kaitsja                            Riine Lumiste


RESOLUTSIOON
1. Süüdi tunnistada V i k t o r KOZJAVKIN KarS § 199 lg 2 p 9 järgi ja karistuseks
mõista 3 (kolm) kuud vangistust.

2. KarS § 68 lg 1 alusel lugeda karistusest kantuks 4 päeva eelvangistust (10-11.04.2016;
09.-10.06.2016) ning kandmisele kuulub 2 (kaks) kuud ja 26 (kakskümmend kuus) päeva
vangistust.

3. KarS § 74 lg 1, 3 alusel kohus määrab, et mõistetud karistust ei pöörata täielikult
täitmisele, kui Viktor Kozjavkin ei pane 1 (ühe) aastase katseaja kestel toime uut kuritegu
ja käitumiskontrolli ajal täidab kriminaalhooldaja järelevalve all KarS §-s 75 lg-s 1
sätestatud kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks ning
KarS § 75 lg 2 p-de 1 ja 2 alusel kohustused:
1) heastada kuriteoga tekitatud kahju hiljemalt 10.12.2016;
2) mitte tarvitada käitumiskontrolli ajal alkoholi.

4. Välja mõista Viktor Kozjavkinilt VÕS § 127 lg 1 ja 4, § 1043 ja § 1045 lg 1 p 5 alusel
hüvitis õigusvastaselt tekitatud kahju katteks 9,96 eurot (üheksa eurot 96 senti) Maxima
Eesti OÜ kasuks (arveldusarvele Swedbank ).

5. Välja mõista Viktor Kozjavkinilt KrMS § 180 lg 1 alusel menetluskulud riigieelarve
tuludesse: määratud kaitsjale makstud tasu 96 eurot ja ½ süüdimõistva kohtuotsusega
kaasnevast sundrahast, s.o 322,50 eurot. Kokku tuleb süüdistataval tasuda menetluskulud
418,50 euro (nelisada kaheksateist eurot ja 50 senti).

KrMS § 180 lg 3 alusel kohus määrab, et menetluskulusid (418,50 eurot) on võimalik
tasuda vabatahtlikult võrdsetes osades 10 (kümne) kuu jooksul arvates kohtuotsuse
jõustumisest, tasudes igakuiselt vähemalt 41,85 eurot kuus.

Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt (10 kuu jooksul) tasutud, suunatakse need täitmiseks
kohtutäiturile täitemenetluse seadustikus sätestatud korras.

6. Asitõend – CD-plaadid videosalvestusega, mis asuvad kriminaalasja materjalide juures -
KrMS § 126 lg 3 p 1 alusel jätta kriminaaltoimikusse pärast kohtuotsuse jõustumist.


Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.

Süüdistus
Viktor Kozjavkin, isikuna, keda on karistatud KarS § 218 lg 1 alusel väheväärtusliku vallasasja
varguse eest 04.01.2016 ja 11.04.2016 (teod toime pandud 04.01.2016 ja 09.04.2016),
07.04.2016 kella 12.04 paiku Tallinnas Ümera 3 asuvas Maxima Eesti OÜ-le kuuluvas
MAXIMA kaupluses võttis võõra vallasasja ebaseadusliku omastamise eesmärgil kaks 2-liitrist


                                                2
pudelit õlut Kapteni Kange 7% maksumusega 2,49 eurot/pudel, kaupa kogumaksumusega 4,98
eurot, peitis kaubad endale kaasasolnud kotti, läbis kassad ja turvaväravad jättes tahtlikult kauba
eest tasumata, väljus kauplusest ning tekitas sellega Maxima Eesti OÜ-le varalist kahju summas
4,98 eurot.

Samuti tema isikuna, kes paneb süstemaatiliselt toime vargusi, 09.04.2016 kella 21.24 paiku
Tallinnas Ümera 3 asuvas MAXIMA kaupluses võttis võõra vallasasja ebaseadusliku
omastamise eesmärgil kaks 2-liitrist pudelit õlut Kapteni Kange 7% maksumusega 2,49
eurot/pudel, kaupa kogumaksumusega 4,98 eurot, peitis kaubad endale kotti, läbis kassad ja
turvaväravad jättes tahtlikult kauba eest tasumata, väljus kauplusest ning tekitas sellega
Maxima Eesti OÜ-le varalist kahju summas 4,98 eurot.

Samuti tema isikuna, kes paneb süstemaatiliselt toime vargusi, 10.04.2016 kella 14.23 paiku
Tallinnas Ümera 3 asuvas MAXIMA kaupluses alustas vahetult vastavalt oma ettekujutusele
teost süüteo toimepanemist, võõra vara hõivamist selle ebaseadusliku omastamise eesmärgil,
võttis kaks 2-liistrist pudelit õlut Kapteni Pilsner 4,2% maksumusega 1,59 eurot/pudel, kaupa
kogumaksumusega 3,18 eurot, möödus kassadest ja läbis turvaväravad, jättes kauba eest
tahtlikult tasumata, kuid kuritegu jäi lõpule viimata tema tahtest olenemata, sest ta peeti kinni
kaupluse turvatöötaja poolt.

Samuti tema isikuna, kes paneb süstemaatiliselt toime vargusi, 09.06.2016 kell 10.42 paiku
Tallinnas Ümera 3 asuvas MAXIMA kaupluses võttis võõra vallasasja ebaseadusliku
omastamise eesmärgil kaks 2-liitrist pudelit õlut Kapteni Kange 7% maksumusega 2,77 eurot,
kogumaksumusega 5,54 eurot, peitis kaubad endale kaasasolnud kilekotti, möödus kassadest
ja läbis turvaväravad, jättes kauba eest tahtlikult tasumata, kuid kuritegu jäi lõpule viimata tema
tahtest olenemata, sest ta peeti kinni kaupluse turvatöötaja poolt.
Oma tahtliku tegevusega V. Kozjavkin pani toime võõra vallasasja äravõtmise selle
ebaseadusliku omastamise eesmärgil süstemaatiliselt, s.o KarS § 199 lg 2 p 9 järgi
kvalifitseeritava kuriteo.

Kokkuleppe sisu
Süüdistatava, kaitsja ja prokuröri vahel sõlmitud kokkuleppe kohaselt taotleb prokurör kohtus
V. Kozjavkini süüditunnistamist KarS § 199 lg 2 p 9 järgi ning tema karistamist 3-kuulise
vangistusega. Mõistetud vangistusest arvata maha eelvangistuses viibitud aeg ning ülejäänud
osas ei pöörata vangistust KarS § 74 alusel täitmisele 1-aastase katseajaga. Süüdistatav on
katseajal allutatud kriminaalhooldusametniku järelevalvele, ta peab järgima KarS § 75 lg-s 1
nimetatud kontrollnõudeid ning KarS § 75 lg 2 p-des 1 ja 2 sätestatud kohustusi mitte tarvitada
alkoholi ning heastada kuriteoga tekitatud kahju hiljemalt 10.12.2016. Samuti tuleb
süüdistataval tasuda menetluskulud summas 418,50 eurot 10 kuu jooksul, tasudes igakuiselt
vähemalt 41,85 eurot.

Kohtuliku arutamise järeldused
Kohtuistungil V. Kozjavkin tunnistas oma süüd ning kinnitas, et on kokkuleppest aru saanud ja
nõustub sellega täies ulatuses.
Prokurör ja kaitsja jäid sõlmitud kokkuleppe juurde ning palusid kohtul kokkulepe otsusega
kinnitada.

Kohtuliku arutamise põhjal teeb kohus järelduse, et süüdistatava poolt süü tunnistamine ja
kokkuleppe sõlmimine on olnud tema tõelise tahte avaldus ning kriminaalasja menetlemisel on
järgitud kõiki kokkuleppemenetluse sätteid.


                                                3
Kohus leiab, et õigesti on kvalifitseeritud süüdistatava käitumine, tema süü talle inkrimineeritud
kuriteo toimepanemises on tõendamist leidnud kriminaalasjas kogutud kirjalike tõenditega ning
V. Kozjavkin tuleb süüdi tunnistada KarS § 199 lg 2 p 9 järgi ja karistus mõista vastavalt
sõlmitud kokkuleppele. Õigusvastasust või süüd välistavaid asjaolusid ei ole kohus tuvastanud.
Hüvitamisele kuulub tsiviilhagi summas 9,96 eurot.

Samuti tuleb süüdistatavalt välja mõista menetluskulud kokkuleppes näidatud suuruses ja
viisil.
Kui 10 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Menetlusnormid, millest kohus juhindub otsuse tegemisel, on KrMS §-d 2561, 2564 lg 4, § 2565
lg 1 p 2 ja lg 2, 175, 180, 179, 248 lg 1 p 5, 249, 310 lg 1, 311, 313.



Külli Iisop
Kohtunik

/allkirjastatud digitaalselt/




                                                4
