                                                                               1-15-10079




                         KOHTUOTSUS
                              EESTI VABARIIGI NIMEL
                                    (Resolutsioon)

Kohus                         Viru Maakohus

                              26. jaanuar 2016, Narva kohtumaja
Otsuse tegemise aeg ja koht   Kriminaalasja arutati avalikul kohtuistungil Narva kohtumaja
                              ruumides 22.01.2016.
Kriminaalasja number          1-15-10079 (15233000992)

Kohtunik                      Galina Jasnjuk

Kohtuistungi sekretär         Ilona Berezina

Tõlk                          Irina Galnykina

Kriminaalasi                  Deniss Tsvetkovi süüdistuses KarS § 1572, § 199 lg 2 p 9 järgi,
                              lühimenetluse korras
Prokurör                      Viru Ringkonnaprokuratuuri abiprokurör Marina Zagorets

Süüdistatav                   Deniss Tsvetkov

                              Elukoht xxx, isikukood 37501223729, ilma kodakondsuseta,
                              keskeriharidus, emakeel – vene keel, töötu, xxx
                              Varasem karistatus: varem kriminaalkorras karistatud 5-l korral,
                              neist viimane:
                                  - 05.11.2012 Viru Maakohtu Narva kohtumaja poolt KarS §
                                      199 lg 2 p 9, § 274 lg 1, § 275 järgi vangistusega 2 aastat,
                                      KarS § 68 lg 1 alusel vangistusega 1 aasta 11 kuud 27
                                      päeva.
                              Tõkend – elukohast lahkumise keeld.
Kaitsja                       Vandeadvokaadi vanemabi Igor Belugin

RESOLUTSIOON
Tunnistada Deniss Tsvetkov süüdi KarS § 1572 järgi ja mõista talle karistuseks 9 (üheksa)
kuud vangistust.

Vähendada KrMS § 238 lg 2 alusel mõistetud karistust ühe kolmandiku võrra ja karistada
Deniss Tsvetkov vangistusega 6 (kuus) kuud.



                                                                                          1
                                                                              1-15-10079
KarS § 65 lg 1 alusel liita käesoleva otsusega mõistetud karistus Viru Maakohtu Narva
kohtumaja 05.11.2012 kohtuotsuse alusel mõistetud karistusega – 2 (kaks) aastat vangistust
ning mõista Deniss Tsvetkovile liitkaristuseks, lugedes kergem karistus kaetuks raskeima
karistusega, 2 (kaks) aastat vangistust. Arvata liitkaristusest maha Viru Maakohtu Narva
kohtumaja 05.11.2012 kohtuotsuse alusel ärakantud karistus - 2 (kaks) aastat vangistust ning
lugeda karistus täielikult ärakantuks.

Tunnistada Deniss Tsvetkov süüdi KarS § 199 lg 2 p 9 järgi ja mõista talle karistuseks 6
(kuus) kuud vangistust.

Vähendada KrMS § 238 lg 2 alusel mõistetud karistust ühe kolmandiku võrra ja karistada
Deniss Tsvetkov vangistusega 4 (neli) kuud.

Arvata KarS § 68 lg 1 alusel eelvangistuses viibitud aeg alates 13.04.2015 kuni 14.04.2015, so 2
(kaks) päeva ning alates 20.05.2015 kuni 21.05.2015, so 2 (kaks) päeva, kokku 4 (neli) päeva,
karistusaja hulka ning mõista Deniss Tsvetkovile lõplikult ärakandmisele 3 (kolm) kuud ja 26
(kakskümmend kuus) päeva vangistust.

Kohaldada KarS § 74 lg 1 ja mitte pöörata vangistust täielikult täitmisele, kui Deniss Tsvetkov
ei pane katseajal toime uut kuritegu ja täidab talle KarS § 75 lg 1 sätestatud käitumiskontrolli
ajaks pandud kontrollnõudeid, nimelt:
    1) elama aadressil xxx;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha
       vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

KarS § 74 lg 3 alusel määrata katseajaks 18 (kaheksateist) kuud.

KarS § 78 p 1 alusel hakkab katseaeg kulgema käesoleva seadustiku §-des 73 ja 74 sätestatud
juhtudel kohtulahendi kuulutamisest, välja arvatud käesoleva seadustiku §-s 75 sätestatud
käitumiskontrolli nõuete osas, mille kohaldamist alustatakse pärast kohtulahendi jõustumist.

Kannatanute hagid rahuldada.

VÕS § 1043 ja § 1045 lg 1 p 5 alusel mõista Deniss Tsvetkovilt välja kannatanu R E F AS
(registrikood xxxxxxxxxx, asukohad xxx) kasuks kuriteoga tekitatud kahju summas 31
(kolmkümmend üks) eurot 47 senti. Tsiviilhagi üle kanda kannatanu arveldusarvele
xxxxxxxxxxxxxxxxxx.
VÕS § 1043 ja § 1045 lg 1 p 5 alusel mõista Deniss Tsvetkovilt välja kannatanu K E AS
(registrikood xxxxxxxxx, asukoht xxx) kasuks kuriteoga tekitatud kahju summas 19
(üheksateist) eurot 99 senti. Tsiviilhagi üle kanda kannatanu arveldusarvele xxxxxxxxxxxxx.

Deniss Tsvetkovile valitud tõkend, elukohast lahkumise keeld, tühistada kohtuotsuse
jõustumisel.



                                                                                        2
                                                                               1-15-10079

Asitõendid:
   - CD-plaadid, mis asuvad kriminaalasja materjalides, hoida kriminaalasja juures;
   - kilekott, fooliumist kott, mis asuvad Politsei- ja Piirivalveameti Ida prefektuuri Narva
       politseijaoskonna hoiuruumis (08.05.2015 asitõendi üleandmise-vastuvõtmise akt nr
       816), hävitada kohtuotsuse jõustumisel.

Mõista Deniss Tsvetkovilt riigituludesse välja menetluskulud: sundraha 645 (kuussada
nelikümmend viis) eurot, kaitsja Igor Belugini poolt eeluurimisel osutatud õigusabi eest 120
(ükssada kakskümmend) eurot, kaitsja Igor Belugini poolt 22.01.2016 kohtuistungil osutatud
õigusabi eest 144 (ükssada nelikümmend neli) eurot.

KrMS § 180 lg 3 alusel jätta osa sundrahast, so 400 (nelisada) eurot, riigi kanda.

Määrata, et Deniss Tsvetkovil on õigus tasuda väljamõistetud menetluskulud osade kaupa
alates kohtuotsuse jõustumisele järgnevast kuust ühe (1) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700006140 ning selgitus
„Deniss Tsvetkov, 1-15-10079, kriminaalmenetluse kulud“. Kui rahalised nõuded pole täies ulatuses
tähtaegselt tasutud suunatakse nõuded täitemenetluse läbiviimiseks kohtutäiturile täitemenetluse
seadustikus sätestatud korras.

Edasikaebamise kord
Apellatsiooniõiguse kasutamise soovist tuleb teatada Viru Maakohtu Narva kohtumajja kirjalikult
seitsme päeva jooksul alates 27. jaanuarist 2016.
Apellatsioon tuleb esitada Tartu Ringkonnakohtule Viru Maakohtu Narva kohtumaja kaudu
kirjalikult viieteistkümne päeva jooksul alates päevast, mil kohtumenetluse poolel on võimalik
kohtus tutvuda kohtuotsusega, vahistatud süüdistatav või tema kaitsja süüdistatavale kohtuotsuse
kättesaamisele järgnevast päevast.
Kriminaalmenetluse kulude hüvitamise otsustuse peale võib esitada määruskaebuse 10 (kümne)
päeva jooksul Tartu Ringkonnakohtule Viru Maakohtu Narva kohtumaja kaudu.
Apellatsiooniõiguse kasutamisel on kohtuotsus tutvumiseks kättesaadav Viru Maakohtu Narva
kohtumaja kantseleis alates 18. veebruarist 2016.

Otsuse tegemisel kohus juhindub KrMS §-dest 233, 238, 311, 313, 315.

(allkirjastatud digitaalselt)
Galina Jasnjuk
Kohtunik




                                                                                         3
