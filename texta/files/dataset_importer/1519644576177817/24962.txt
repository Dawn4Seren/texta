                                                                           Kriminaalasi nr 1-15-6363




                               KOHTUMÄÄRUS

Kohus                               Tartu Maakohus

Määruse tegemise aeg ja koht        28. jaanuar 2016. a Jõgeva kohtumaja

Kriminaalasja number                1-15-6363

Täitmiskohtunik                     Liivi Loide

Kohtuistungi sekretär               Viivi Kalme

Prokurör                            Ene Uljanova (esitas arvamuse kirjalikult)

Taotlus                             Argo Semmi tingimisi enne tähtaega vangistusest
                                    vabastamiseks
Süüdimõistetu                       ARGO SEMM

                                    isikukood 37403072729; asukoht: viibib karistuse
                                    kandmisel Tartu Vanglas; elukoht vabanemisel: puudub
RESOLUTSIOON

Jätta Argo Semm Pärnu Maakohtu 07.08.2015. a kohtuotsusega kriminaalasjas nr 1-15-6363
mõistetud karistuse kandmiselt tingimisi enne tähtaega vabastamata.

Edasikaebamise kord
Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Argo Semm on süüdi tunnistatud Pärnu Maakohtu 07.08.2015. a kohtuotsusega kriminaalasjas nr 1-
15-6363 KarS § 121 lg 2 p 3 järgi ja karistuseks mõistetud 7 kuud vangistust. KarS § 68 lg 1 alusel
arvati karistusaja hulka eelvangistuses viibimise aeg alates 19.05.2015. a kuni 20.05.2015. a,
15.07.2015. a, 05.08.2015. a kuni 07.08.2015. a, s.o 6 päeva ning ärakandmata karistus oli 6 kuud 24
päeva vangistust. Karistusaja alguseks loeti Argo Semmi kahtlustatavana kinnipidamise aeg, s.o
08.08.2015. a. Kohtuotsus jõustus 25.08.2015. a.
Kinnipeetava karistusaeg algas 08.08.2015. a ja lõpeb 03.03.2016. a. KarS § 76 lg 1 p 2 alusel võib
kohus teise astme kuriteos või ettevaatamatus esimese astme kuriteos süüdlase katseajaga tingimisi
enne tähtaega vangistusest vabastada, kui ta on tegelikult ära kandnud vähemalt poole mõistetud



                                                                                               1 (2)
karistusajast, kuid mitte vähem kui neli kuud. Võimalus tingimisi enne tähtaega vabaneda avanes
kinnipeetaval 02.12.2015. a.

Kohtule esitatud materjalidest nähtub, et Tartu Vangla ei toeta kinnipeetava Argo Semmi
vangistusest tingimisi enne tähtaega vabastamist.

Kohtuistungil prokurör ei osalenud, kuid esitas enda arvamuse kirjalikult. Arvestades kuritegude
toimepanemise asjaolusid, varasemat elukäiku, karistust ja võimalikku edaspidist käitumist, ei toeta
prokurör kinnipeetava tingimisi ennetähtaega vabastamist.

Argo Semm avaldas kohtuistungil, et ta ei soovi tingimisi enne tähtaega vabaneda, sest tal puudub
vabanemise korral elukoht.

KOHTU SEISUKOHT
KarS § 76 lg 1 p 2 alusel võib kohus teise astme kuriteos või ettevaatamatus esimese astme kuriteos
süüdlase katseajaga tingimisi enne tähtaega vangistusest vabastada, kui ta on tegelikult ära kandnud
vähemalt poole mõistetud karistusajast, kuid mitte vähem kui neli kuud.
Käesolevaks ajaks on Argo Semm temale mõistetud karistusajast ära kandnud vähemalt poole, mis
on rohkem kui neli kuud. Seega esinevad formaalsed alused Argo Semmi tingimisi vangistusest
ennetähtaegseks vabastamiseks.
KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
kuriteo toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua tingimisi
enne tähtaega karistusest vabastamine.

Ennetähtaegse vangistusest vabastamisega kaasneb käitumiskontroll, mille üheks tingimuseks on
kohustus elada kohtu poolt määratud alalises elukohas. Samuti on seotud teised tingimused elukoha
olemasoluga. Isikul, kellel elukoht puudub, ei ole võimalus käitumiskontrolliga kaasnevaid kohustusi
täita ning tema üle järelevalve teostamine ei ole võimalik.

Eelnevast tulenevalt leiab kohus, et Argo Semm tuleb jätta tingimisi enne tähtaega vangistusest
vabastamata.

Määruse tegemisel juhindus kohus KrMS § 426 lg 1, § 432 lg 3.


/allkirjastatud digitaalselt/
Kohtunik




                                                                                               2 (2)
