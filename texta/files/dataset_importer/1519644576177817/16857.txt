                                                                                      2-16-3319




                                KOHTUMÄÄRUS

Kohtuasja number                2-16-3319
Määruse tegemise aeg ja koht    29. aprill 2016, Narva kohtumaja
Kohus                           Viru Maakohus
Kohtunik                        Aarne Lõhmus
Kohtujurist                     Maksim Lütter
Kohtuasi                        A M hagi Osaühingu FILL ja Osaühingu Fill Networks
                                vastu tehingu tühisuse tuvastamise nõudes
Menetlustoiming                 Menetluse lõpetamine
Kohtuistungi toimumise aeg      Kirjalik menetlus
Menetlusosalised ja esindajad   Hageja:               A M (ik XXX)
                                Hageja esindaja:      Vandeadvokaat Hillar Villers
                                Kostja I:             Osaühing FILL (rk 10612276)
                                Kostja I esindaja:    Neeme Jaanson (seaduslik esindaja)
                                Kostja I esindaja:    Oleg Nišajev (lepinguline esindaja)
                                Kostja II:            Osaühing Fill Networks (rk 11481014)
                                Kostja II esindaja:   Feliks Korkiainen (seaduslik esindaja)

RESOLUTSIOON

   1. Lõpetada tsiviilasja nr 2-16-3319 menetlus.

   2. Jätta menetluskulud A M kanda.

   3. Hüvitatavad menetluskulud puuduvad.

   4. Menetluskulude tagastamise lahendab kohus eraldi määrusega.

   5. Tühistada Viru Maakohtu 04. märtsi 2016 kohtumäärusega seatud hagi tagamise
      abinõud, millega keelati Osaühingul Fill Networks Osaühingult FILL omandatud
      ettevõtte (sh osadena ehk üksiku vara) võõrandamine ning kanti Tartu Maakohtu
      kinnistusosakonna registriosa nr 3884208 III jakku Osaühingule Fill Networks (rk
      11481014) kuuluvale kinnistule aadressil: asukohaga XXX maakond käsutamise
      keelumärge A M (ik XXX) kasuks, kanti Tartu Maakohtu kinnistusosakonna
      registriosa nr 763609 III jakku Osaühingule Fill Networks (rk 11481014) kuuluvale
      kinnistule aadressil: asukohaga XXX käsutamise keelumärge A M (ik XXX) kasuks,

                                                                                               1(4)
                                                                                       2-16-3319

       kanti Tartu Maakohtu kinnistusosakonna registriosa nr 764109 III jakku
       Osaühingule Fill Networks (rk 11481014) kuuluvale kinnistule aadressil: asukohaga
       XXX maakond käsutamise keelumärge A M (ik XXX) kasuks, arestiti Osaühingu Fill
       Networks (rk 11481014) nimele registreeritud sõiduk MERCEDES-BENZ E320
       (registreerimismärk XXX, VIN-kood XXX) ja kanti selle alusel käsutuskeelu
       nähtavaks tegev keelumärge Maanteeameti Liiklusregistrisse A M (ik XXX) kasuks,
       arestiti Osaühingu Fill Networks (rk 11481014) nimele registreeritud sõiduk
       PEUGEOT PARTNER (registreerimismärk XXX, VIN-kood XXX) ja kanti selle
       alusel käsutuskeelu nähtavaks tegev keelumärge Maanteeameti Liiklusregistrisse A M
       (ik XXX) kasuks, arestiti Osaühingu Fill Networks (rk 11481014) nimele
       registreeritud sõiduk PEUGEOT PARTNER (registreerimismärk XXX, VIN-kood
       XXX) ja kanti selle alusel käsutuskeelu nähtavaks tegev keelumärge Maanteeameti
       Liiklusregistrisse A M (ik XXX) kasuks ning arestiti Osaühingu Fill Networks (rk
       11481014) nimele registreeritud sõiduk PEUGEOT PARTNER (registreerimismärk
       XXX, VIN-kood XXX) ja kanti selle alusel käsutuskeelu nähtavaks tegev keelumärge
       Maanteeameti Liiklusregistrisse A M (ik XXX kasuks.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu kaudu 2
(kaks) tööpäeva jooksul kohtumääruse kättetoimetamisest. Määruskaebust ei saa esitada viie kuu
möödumisel määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
sellisel juhul mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

ASJAOLUD

Viru Maakohtu menetluses A M hagi Osaühingu FILL ja Osaühingu Fill Networks vastu tehingu
tühisuse tuvastamise nõudes. Hageja esitas kohtule taotluse hagist loobumiseks.

KOHTUMÄÄRUSE PÕHJENDUSED

Kohus, tutvunud hageja avalduse ja tsiviilasja materjalidega, leiab, et hageja taotlus on
põhjendatud ja kuulub rahuldamisele.

Tsiviilkohtumenetluse seadustiku (edaspidi TsMS) § 428 lg 1 p 3 kohaselt, kohus lõpetab
menetluse otsust tegemata, kui hageja on hagist loobunud. Vastavalt TsMS § 429 lg 1, hageja võib
hagist loobuda kuni hagi kohta tehtud lahendi jõustumiseni, esitades selleks avalduse. Kohus võtab
hagist loobumise vastu määrusega, millega ühtlasi lõpetab asja menetluse.

Kohus leiab, et loobumine ei ole seadusega vastuolus ega riku avalikku huvi. Kostjad vastuväiteid
hagist loobumisele ei esitanud ja on nõus menetluse lõpetamisega.

Kohus võtab hagist loobumise vastu ja lõpetab tsiviilasja menetluse otsust tegemata.



                                                                                              2(4)
                                                                                        2-16-3319

Kohus selgitab, et vastavalt TsMS § 432, kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetlus on
lõpetatud hagist loobumise tõttu või kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel menetlust lõpetavas määruses, /---/.

Lähtuvalt TsMS § 168 lg 2 ja lg 4, hageja kannab menetluskulud, kui menetlus lõpetatakse
määrusega. Kui hageja loobub hagist, kannab ta kostja menetluskulud, välja arvatud juhul, kui ta
loobub hagist seetõttu, et kostja on nõude pärast hagi esitamist rahuldanud.

Hageja loobus hagist omal algatusel. Kohus leiab, et menetluskulud tuleb jätta hageja kanda.

Kooskõlas TsMS § 174 lg 1 ja 2 menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. Maakohus määrab menetluskulude rahalise
suuruse kindlaks kohtuotsuses või menetlust lõpetavas määruses, kui menetluskulude
kindlaksmääramine ei takista kohtuotsuse või menetlust lõpetava määruse tegemist.

Kostjad menetluskulude nimekirja kohtule ei esitatud ega soovinud ka hagejalt menetluskulude
väljamõistmist. Hüvitatavad menetluskulud puuduvad.

Hageja esitas kohtule taotluse riigilõivu tagastamiseks seoses hagist loobumisega.

Kohus lahendab menetluskulude tagastamise eraldi määrusega peale kohtumääruse jõustumist.

Edasikaebamine

Vastavalt TsMS § 661 lg 4 poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada.

Pooled leppisid kokku, et lühendavad käesolevas tsiviilasjas määruskaebuse esitamise tähtaega
kahele tööpäevani ja seega võib kohtumääruse peale esitada määruskaebuse kahe tööpäeva jooksul
kohtumääruse kättetoimetamisest.

Hagi tagamine

Viru Maakohtu 04. märtsi 2016 kohtumäärusega rakendas kohus hagi tagamise abinõud, millega
keelati Osaühingul Fill Networks Osaühingult FILL omandatud ettevõtte (sh osadena ehk üksiku
vara) võõrandamine ning kanti Tartu Maakohtu kinnistusosakonna registriosa nr 3884208 III jakku
Osaühingule Fill Networks (rk 11481014) kuuluvale kinnistule aadressil: asukohaga XXX
maakond käsutamise keelumärge A M (ik XXX) kasuks, kanti Tartu Maakohtu kinnistusosakonna
registriosa nr 763609 III jakku Osaühingule Fill Networks (rk 11481014) kuuluvale kinnistule
aadressil: asukohaga XXX Maakond käsutamise keelumärge A M (ik XXX) kasuks, kanti Tartu
Maakohtu kinnistusosakonna registriosa nr 764109 III jakku Osaühingule Fill Networks (rk
11481014) kuuluvale kinnistule aadressil: asukohaga XXX Ida-Viru maakond käsutamise

                                                                                               3(4)
                                                                                      2-16-3319

keelumärge A M (ik XXX) kasuks, arestiti Osaühingu Fill Networks (rk 11481014) nimele
registreeritud sõiduk MERCEDES-BENZ E320 (registreerimismärk XXX, VIN-kood XXX) ja
kanti selle alusel käsutuskeelu nähtavaks tegev keelumärge Maanteeameti Liiklusregistrisse A M
(ik XXX) kasuks, arestiti Osaühingu Fill Networks (rk 11481014) nimele registreeritud sõiduk
PEUGEOT PARTNER (registreerimismärk XXX, VIN-kood XXX) ja kanti selle alusel
käsutuskeelu nähtavaks tegev keelumärge Maanteeameti Liiklusregistrisse A M (ik XXX) kasuks,
arestiti Osaühingu Fill Networks (rk 11481014) nimele registreeritud sõiduk PEUGEOT
PARTNER (registreerimismärk XXX, VIN-kood XXX) ja kanti selle alusel käsutuskeelu
nähtavaks tegev keelumärge Maanteeameti Liiklusregistrisse A M (ik XXX) kasuks ning arestiti
Osaühingu Fill Networks (rk 11481014) nimele registreeritud sõiduk PEUGEOT PARTNER
(registreerimismärk XXX, VIN-kood XXX) ja kanti selle alusel käsutuskeelu nähtavaks tegev
keelumärge Maanteeameti Liiklusregistrisse A M (ik XXX) kasuks.

TsMS § 386 lg 4 kohaselt tühistab kohus hagi tagamise määrusega, kui asjas menetlus lõpetatakse.

Kohus lõpetab tsiviilasja menetluse ning tühistab hagi tagamise.

Digitaalne allkiri

Aarne Lõhmus
Kohtunik




                                                                                            4(4)
