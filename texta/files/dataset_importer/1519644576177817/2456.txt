                        KOHTUMÄÄRUS
Kohus                            Viru Maakohus

Määruse tegemise aeg ja koht     18.11.2016, Rakvere kohtumaja

Kohtuasja number                 4-16-4483

Kohtunik                         Tiit Kullerkupp

Kohtuasi                         Politsei- ja Piirivalveameti Ida prefektuuri avaldus Üllar
                                 Toomsalu rahatrahvi asendamiseks arestiga

Määruskaebus                     Määruskaebus Viru Maakohtu 24.10.2016 määruse
                                 väärteoasjas nr 4-16-4483 tühistamiseks ja taotlus
                                 ebaseadusliku vabaduse võtmisega tekitatud kahju
                                 hüvitamiseks

Määruskaebuse esitaja            Üllar Toomsalu (isikukood 37808305258, elukoht xxxx),
                                 lepinguline kaitsja vandeadvokaadi vanemabi Epp
                                 Landberg

RESOLUTSIOON

1. Rahuldada määruskaebus.

2. Tühistada Viru Maakohtu 24.10.2016 kohtumäärus kohtuasjas nr 4-16-4483 osas,
millega kohus rahuldas Politsei- ja Piirivalveameti Ida Prefektuuri taotluse ja asendas
31.07.2013 kiirmenetluse otsusega väärteoasjas nr 2590,13,002671 Üllar Toomsalule LS §
227 lg 2 alusel määratud rahatrahvi 40 trahviühikut summas 160 eurot arestiga 4 päeva
ning osas, millega Üllar Toomsalult mõisteti välja menetluse erikuluna sundtoomise kulu
24,70 eurot.

3. Mõista Eesti Vabariigilt Rahandusministeeriumi kaudu Üllar Toomsalu kasuks välja
kahjuhüvitis 232,62 eurot (kakssada kolmkümmend kaks eurot 62 senti). Hüvitis maksta
U T arveldusarvele nr EE952200221017349119, AS Swedbank.

4. Mõista Eesti Vabariigilt Rahandusministeeriumi kaudu välja Üllar Toomsalu kasuks
menetluskulud 300,00 (kolmsada) eurot.

5. Määruse väljatrükk saata määruskaebuse esitajale, kaitsjale,                täitmiseks
Rahandusministeeriumile ning teadmiseks kohtuvälisele menetlejale.


Edasikaebamise kord


                                                                                         1
Kohtumääruse tühistamise osas on määruskaebuse läbi vaadanud kohtu tehtud kohtumäärus
lõplik ega kuulu edasikaebamisele VTMS § 198 kohaselt.

SKHS § 19 lg 3 kohaselt maakohtu määruse kahju hüvitamise kohta võib vaidlustada
väärteomenetluses väärteomenetluse seadustiku 16. peatüki kohaselt. VTMS § 193 lg 1
kohaselt võib määrusele esitada määruskaebuse Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK

Politsei- ja Piirivalveameti Ida prefektuur esitas 03.06.2016 Viru Maakohtule avalduse Üllar
Toomsalule määratud rahatrahvi asendamiseks arestiga.

Politsei- ja Piirivalveameti Ida prefektuuri korrakaitsebüroo Rakvere politseijaoskonna välijuhi
Meelis Kiviranna 31.07.2013 kiirmenetluse otsusega väärteoasjas nr 2590,13,002671 määrati
Üllar Toomsalule LS § 227 lg 2 alusel rahatrahv 40 trahviühikut summas 160,00 eurot.
Kohtuvälise menetleja otsus rahatrahvi määramise kohta jõustus 16.08.2013. Kuna Üllar
Toomsalu ei tasunud rahatrahvi õigeaegselt ja vabatahtlikult, alustas kohtutäitur Kersti Vilbo
08.11.2013 tema suhtes antud väärteoasjas täitemenetluse. 03.05.2016 teavitas kohtutäitur
kohtuvälist menetlejat rahatrahvi täitmise võimatusest. Eeltoodust tulenevalt ning juhindudes
KarS § 72 lg-st 1 ja TMS § 201 lg-st 1, taotles avaldaja asenduskaristuse kohaldamist Üllar
Toomsalu suhtes tasumata rahatrahvi 160,00 euro osas ja seda ilma kohtuvälise menetleja
osavõtuta.

Viru Maakohus saatis 06.06.2016 Üllar Toomsalule kohtukutse, mille kohaselt kutsuti Üllar
Toomsalut 13.07.2016 kell 11.30 toimuvale kohtuistungile ning millega paluti isikul mõjuval
põhjusel kohtuistungile mitteilmumisest õigeaegselt teatada.

13.07.2016 toimunud avalikul kohtuistungil arutas Viru Maakohus Politsei- ja Piirivalveameti
Ida prefektuuri esitatud avaldust Üllar Toomsalule asenduskaristuse määramiseks. Üllar
Toomsalule toimetati kohtukutse kätte 08.06.2016 (kohtukutse võttis vastu Üllar Toomsalu isa
J T, mistõttu pidi Üllar Toomsalu olema kohtuistungist teadlik), kuid isik jättis kohtuistungile
ilmumata ning kohtule oli mitteilmumise põhjus teadmata.

Viru Maakohtu 25.08.2016 kohtumäärusega kohaldas kohus Üllar Toomsalu suhtes VTMS §
43 lg 3 alusel sundtoomist, et toimetada Üllar Toomsalu Viru Maakohtu Rakvere kohtumajja
24.10.2016 kell 11.00 toimuvale kohtuistungile.

22.10.2016 kell 18.55 pidas Politsei- ja Piirivalveameti Ida prefektuuri Rakvere
politseijaoskonna patrullpolitseinik Reimo Nõmme Viru Maakohtu määruse nr 4-16-4483
alusel Üllar Toomsalu kinni ning kinnipeetu toimetati Kreutzwaldi 5a Rakvere arestikambrisse
Viru Maakohtu Rakvere kohtumajja kohtuistungile toimetamise eesmärgil. Sundtoomise
kulude õiendi kohaselt taotles Politsei- ja Piirivalveamet Viru Maakohtult 24,70 eurot Üllar
Toomsalu sundtoomise teostamise eest.

24.10.2016 toimuval kohtuistungil avaldas Üllar Toomsalu, et tema rahatrahv on tasumata, kuid
ta soovib rahatrahvi tasuda.

Kohus, tutvunud kohtule esitatud avalduse ja selle lisadega ning kuulanud ära võlgniku, asendas
24.10.2016 kohtumäärusega Politsei- ja Piirivalveameti Ida prefektuuri avalduse alusel Üllar
Toomsalule LS § 227 lg 2 alusel määratud rahatrahvi 40 trahviühikut summas 160,00 eurot
arestiga 4 päeva. Kohtumääruse kohaselt tuli karistus pöörata täitmisele koheselt ning aresti


                                                                                              2
kandmise alguseks luges kohus 24.10.2016. Samuti mõisteti Üllar Toomsalult menetluse
erikuluna välja sundtoomise kulu summas 24,70 eurot.

07.11.2016 saabus Viru Maakohtusse Üllar Toomsalu määruskaebus, millega paluti tühistada
Maakohtu 24.10.2016 määrus väärteoasjas nr 4-16-4483, millega kohus rahuldas PPA Ida
Prefektuuri taotluse ja asendas PPA Ida prefektuuri korrakaitsebüroo Rakvere politseijaoskonna
välijuhi Meelis Kiviranna 31.07.2013 kiirmenetluse otsusega väärteoasjas nr 2590,13,002671
Üllar Toomsalule LS § 227 lg 2 alusel määratud rahatrahvi 40 trahviühikut 160 eurot arestiga
4 päeva. Samuti paluti tühistada kohtumäärus selles osas, millega Üllar Toomsalult mõisteti
välja sundtoomise kulu menetluse erikuluna summas 24,70 eurot. Lisaks paluti hüvitada Üllar
Toomsalule ebaseadusliku vabaduse võtmisega tekitatud kahju summas 232,80 eurot ning
sooviti jätta menetluskulud summas 300,00 eurot riigi kanda. Määruskaebusega esitati lisa -
maksekorraldus nr 898, millest nähtub, et U T tasus Üllar Toomsalu rahatrahvi summas 160.00
eurot     otse    politseile    10.06.2016     (viitenumbriga     10220912654000,       saajaks
Rahandusministeerium, saaja konto EE932200221023778606).

KOHTU SEISUKOHT

Esmalt lahendab kohus Viru Maakohtu 24.10.2016 määruse väärteoasjas 4-16-4483 tühistamise
küsimuse.

Üllar Toomsalu esitatud määruskaebusest nähtub, et isik palub tühistada Viru Maakohtu
24.10.2016 määruse väärteoasjas nr 4-16-4483, millega kohus rahuldas PPA Ida Prefektuuri
taotluse ja asendas Üllar Toomsalule LS § 227 lg 2 alusel määratud rahatrahvi 40 trahviühikut
160 eurot arestiga 4 päeva.

VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

KarS § 72 lg 1 kohaselt kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras ning sama paragrahvi lõige 2 sätestab, et rahatrahvi kümnele
trahviühikule vastab üks päev aresti.

Viru Maakohtule 03.06.2016 Politsei- ja Piirivalveameti Ida prefektuuri esitatud avaldusest
nähtuvalt oli Üllar Toomsalule määratud rahatrahv tasumata, rahatrahvi täitmise tähtaega ei ole
pikendatud ning süüdlasel polnud vara, millele sissenõuet pöörata.

Kohus, tutvunud kohtule esitatud avalduse ja selle lisadega ning kuulanud ära võlgniku (võlgnik
avaldas kohtuistungil samuti, et rahatrahv on tasumata), asendas VTMS § 211 lg 1 alusel
24.10.2016 kohtumäärusega Üllar Toomsalule määratud tasumata rahatrahvi 40 trahviühikut
summas 160 eurot arestiga 4 päeva.

07.11.2016 määruskaebusega esitatud maksekorraldusest nr 898 nähtuvalt oli Üllar Toomsalu
rahatrahv tegelikult tervikuna tasutud 10.06.2016 (Üllar Toomsalu ema U T tegi ülekande otse
politseile). Järelikult oli sissenõudjal (Politsei- ja Piirivalveametil) langenud ära alus rahatrahvi
asendamiseks arestiga, kuid rahatrahvi täielikust tasumisest maakohtule teada ei antud. Kuna
Üllar Toomsalu rahatrahv oli kohtumääruse tegemise hetkeks tegelikult tasutud, leiab kohus, et



                                                                                                   3
Viru Maakohtu 26.10.2016 määrus, millega asendati VTMS § 211 lg 1 alusel Üllar Toomsalu
rahatrahv arestiga, tuleb tühistada.

VTMS § 211 lg 11 kohaselt lahendab maakohus rahatrahvi asendamise arestiga või üldkasuliku
tööga süüdlase osavõtul. Eeltoodust tulenevalt saatis kohus 06.06.2016 Üllar Toomsalule
kohtukutse, millega anti ühtlasi teada, et kohus võib VTMS § 43 lg 3 alusel kohaldada isiku
suhtes sundtoomist, kui isik on kutse kätte saanud ja jäänud kohtusse ilmumata. Kuna isik
kohtuistungile ei ilmunud ja kohtusse mitteilmumise põhjus oli kohtule teadmata, kohaldati
22.10.2016 isiku suhtes sundtoomist ning Viru Maakohtu 24.10.2016 määrusega mõisteti Üllar
Toomsalult välja menetluse erikuluna sundtoomise kulu summas 24,70 eurot. Kohus leiab, et
kuna Üllar Toomsalul oli rahatrahv tervikuna tasutud juba 10.06.2016, tuleb tühistada määrus
ka osas, millega Üllar Toomsalult mõisteti välja sundtoomise kulu summas 24,70 eurot
menetluse erikuluna.

Järgmisena lahendab kohus küsimuse Üllar Toomsalule ebaseadusliku vabaduse võtmisega
tekitatud kahju hüvitamise küsimuse.

Määruskaebusega esitati kohtule taotlus ebaseadusliku vabaduse võtmisega tekitatud
mittevaralise kahju hüvitamiseks vastavalt SKHS §-dele 7, 11, 18, 21. Kohtunik, tutvunud
esitatud määruskaebusega, asub seisukohale, et Üllar Toomsalu kaebus mittevaralise kahju
hüvitamiseks tuleb rahuldada.

VTMS § 212 lg 1 kohaselt VTMS 17. peatükis reguleerimata küsimused ning muud kohtuvälise
menetleja lahendi või kohtulahendi täitmisel ilmnevad kahtlused ja ebaselgused lahendab
lahendi teinud kohus või kohtuväline menetleja või lahendit või kohtulahendit täitmisele
pööranud kohtuväline menetleja või maakohtu kohtunik oma määrusega menetlusosalisi
kohtusse kutsumata kirjalikus menetluses.

Alates 01. mai 2015 sätestab menetleja poolt süüteomenetluses tekitatud kahju hüvitamise
alused, ulatuse ja korra süüteomenetluses tekitatud kahju hüvitamise seadus.

Süüteomenetluses tekitatud kahju hüvitamise seaduse § 7 lg 1 sätestab, et kui menetleja rikub
süüliselt menetlusõigust ja põhjustab seeläbi isikule kahju, on isikul õigus nõuda sellise kahju
hüvitamist sõltumata sellest, milline on selle süüasja lõpptulemus, mille raames isikule kahju
tekitati.

SKHS § 14 lg 4 kohaselt tuleb taotlus kahju hüvitamiseks SKHS § 7 alusel esitada isikul kolme
aasta jooksul arvates päevast, kui ta sai teada või pidi teada saama kahjust, sõltumata
teadasaamisest aga mitte hiljem kui kümne aasta jooksul kahju tekitamisest või selle
põhjustanud sündmusest arvates.

SKHS § 11 lg 2 kohaselt hüvitatakse SKHS § 7 alusel füüsilisele isikule mittevaraline kahju
üksnes juhul, kui isikult on süüteomenetluses võetud vabadus; teda on piinatud või
ebainimlikult või alandavalt koheldud; kahjustatud tema tervist, kodu või eraelu puutumatust;
rikutud tema sõnumi saladust või teotatud tema au või head nime.

Kaebusest nähtub, et kaebuse esitaja hinnangul seisneb kahju tekitamise aluseks olev
menetlusõiguslik rikkumine asenduskaristuse taotleja, s.o. Politsei- ja Piirivalveameti Ida
prefektuuri tegevuses. Avalduse esitaja oleks pidanud kaebaja hinnangul piisava
põhjalikkusega asenduskaristuse taotlemisel kontrollima kõiki asenduskaristuse taotlemise




                                                                                              4
aluseks olevaid asjaolusid, sh ka seda, kas esinevad jätkuvalt alused isikule asenduskaristuse
jätkuvaks taotlemiseks.

Kohus leiab, et kuna sissenõudjal langes 10.08.2016 ära alus rahatrahvi asendamiseks arestiga,
puudus sissenõudjal alus nõuda rahatrahvi asendamist arestiga. Kuivõrd sissenõudja kohtule
rahatrahvi tasumisest teada ei andnud, leiab kohus, et Politsei- ja Piirivalveamet on rikkunud
süüliselt menetlusõigust ning põhjustanud seeläbi isikule kahju – ebaseaduslik vabaduse
võtmine.

Määruskaebuse esitaja leidis, et mittevaralise kahju suurus on tulenevalt SKHS § 11 lg 4 on
232,80 eurot (6 päeva x 38,77 eurot).

SKHS § 11 lg 4 tulenevalt hüvitatakse vabaduse võtmise korral mittevaraline kahju päevamäära
alusel iga alanud kalendripäeva kohta, kui isikult oli vabadus võetud. Päevamäära suurus on
kahju hüvitamise nõude esitamise kuule eelnenud viimane Statistikaameti avaldatud kvartali
keskmine brutokuupalk, mis on jagatud 30-ga.

Nõude esitamise ajaks tuleb käesoleval juhul lugeda 07. novembrit 2016, mil kaebaja esitas
hüvitamisnõude Viru Maakohtule. Hüvitise suuruse arvutamisel tuleb lähtuda seega enne 2016.
aasta novembrikuud Statistikaameti poolt viimase avaldatud kvartali keskmise brutopalga
suurusest. Statistikaameti avaldatud 2016. aasta II kvartali keskmine brutokuupalk on 1163
eurot. Üllar Toomsalu viibis 22.10.2016-23.10.2016, s.o. 2 päeva, Rakvere Kreutzwaldi 5a
arestikambris Viru Maakohtu Rakvere kohtumajja kohtuistungile toimetamise eesmärgil.
Ühtlasi toimetati isik Ida prefektuuri arestimajja 24.10.2016 asendusaresti eesmärgil neljaks
päevaks. Kuivõrd kaebajalt oli vabadus võetud kokku 6-l kalendripäeval, kuuluks kaebuse
esitaja hinnangul SKHS § 11 lg 4 alusel hüvitamisele mittevaraline kahju 232,80 eurot. Kohtu
hinnangul on mittevaraline kahju SKHS § 11 lg 4 põhjendatud summas 232,62 eurot (1163
eurot kvartali keskmine brutokuupalk / 30 = 38,77 eurot ning 38,77 eurot x 6 kalendripäeva =
232,62 eurot). Eeltoodust tulenevalt leiab kohus, et mittevaralise kahju suurus summas 232,62
eurot on põhjendatud.

Määruskaebuses on esitatud ka taotlus hüvitada Üllar Toomsalule tema poolt valitud esindajale
määruskaebuse ja taotluse koostamise kulud summas 300,00 eurot.

VTMS § 2 kohaselt, kui väärteomenetluse seadustikus ei ole sätestatud teisiti, kohaldatakse
väärteomenetluses kriminaalmenetluse sätteid, arvestades väärteomenetluse erisusi. KrMS §
187 lg 1 sätestab, et määruskaebuse lahendamise menetluses kohtumääruse tühistamise korral
kannab menetluskulud riik. Eeltoodust tulenevalt tuleb jätta menetluskulud summas 300 eurot
riigi kanda.



Kohtunik                   /digitaalselt allkirjastatud/      Tiit Kullerkupp




                                                                                            5
