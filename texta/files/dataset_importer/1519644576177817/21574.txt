                                                                                   1-15-4114




                        KOHTUMÄÄRUS
Kohus                               Viru Maakohus

Määruse tegemise aeg ja koht        10. märts 2016, Narva kohtumaja

Toimiku number                      1-15-4114 (14233000571)

Täitmiskohtunik                     Astrid Asi (kirjalikus menetluses)

Taotlus                             Viru Vangla Kriminaalhooldusosakonna Narva esinduse
                                    kriminaalhooldusametnik       Nadezhda      Smirnova
                                    erakorraline ettekanne nr 8-2/6123-1 Sergei Smirnovi
                                    suhtes
Hooldusalune                        Sergei Smirnov

                                    Elukoht: xxx; isikukood: 37508303712; määratlemata
                                    kodakondsus; põhiharidus; emakeel: vene keel; töötu.
                                    Kriminaalkorras karistatud 7-l korral, neist viimane:
                                    - 29.10.2015 Viru Maakohtu Narva kohtumaja poolt
                                    KarS § 199 lg 2 p 9 tingimisi vangistusega 6 kuud
                                    katseajaga 2 aastat.


RESOLUTSIOON

KarS § 75 lg 2 p 5 ja lg 3 alusel määrata Sergei Smirnovile Viru Maakohtu Narva
kohtumaja 29.10.2015 kohtuotsuse nr 1-15-4114 järgi täiendav kohustus, mida ta on ise
nõus endale täitmiseks võtma– läbida võõrutuskuur alkoholisõltuvusest vabanemiseks
kuni 20.05.2016.


Määrus saata Sergei Smirnovile ja Viru Vangla Kriminaalhooldusosakonna Narva esindusele.

Edasikaebamise kord

Kohtumäärusele võib esitada määruskaebuse Viru Maakohtu Narva kohtumajale 15 päeva
jooksul alates päevast, kui isik sai kohtumäärusest teada või pidi teada saama.


Asjaolud

Viru Maakohtu Narva kohtumaja 29.10.2015 otsusega tunnistati Sergei Smirnov süüdi KarS §
199 lg 2 p 9 järgi ning talle mõisteti karistuseks 6 kuud vangistust. KarS § 74 lg 1 alusel ei
pööratud vangistust täitmisele tingimusel, et Sergei Smirnov ei pane 2-aastase katseaja kestel
                                                                                            1
                                                                                  1-15-4114
toime uut kuritegu ja täidab talle käitumiskontrolli ajaks pandud kontrollnõudeid vastavalt
KarS § 75 lg-s 1 ja § 75 lg 2 p-s 1,2 sätestatule. Viru Maakohtu Narva kohtumaja 29.10.2015
kohtuotsus jõustus 06.11.2015.

02.03.2016 saabus Viru Maakohtu Narva kohtumajja erakorraline ettekanne Sergei Smirnovi
suhtes ettepanekuga määrata talle täiendav kohustus alluda ettenähtud ravile, kui isik on
selleks eelnevalt nõusoleku andnud.

Erakorralisest ettekandest nähtub, et Sergei Smirnov rikkus kohustust - mitte tarvitada
alkoholi. 11.02.2016 registreerimisel kontrolliti Sergei Smirnovi ning väliste tunnuste abil
(alkoholilõhn, häiritud koordinatsioon, segane kõne) tuvastati alkoholijoove.
Indikaatorvahendit ei kasutatud, kuna kriminaalhooldusalune keeldus puhumisest. Sergei
Smirnov keeldus selgituste andmisest ning põgenes kriminaalhooldusosakonnast. PPA Ida
prefektuuri 12.02.2016 vastusest nähtub, et Sergei Smirnov oli 10.02.2016 kell 17:03 Narvas,
aadressil xxx alkoholijoobes. Kontrollimise ajal oli tema väljahingatavas õhus alkoholi 1,00
mg/l.
Sergei Smirnov põhjendas rikkumist halva enesetundega. Kriminaalhooldusametnikule antud
kirjalikus seletuses palub Sergei Smirnov mitte pöörata karistust täitmisele ning määrata talle
lisakohustusena ravikuuri läbimine.
Katseaja kulgemist võib nimetada probleemseks, sest Sergei Smirnov on korduvalt rikkunud
kohtu määratud kohustust mitte tarvitada alkoholi. Kriminaalhooldusametniku hinnangul on
alkoholi tarvitamine takistav asjaolu kriminaalhoolduse teostamisel. Kuritegu, mille eest ta
karistust kannab, oli sooritatud alkoholijoobe seisundis. Alkoholi tarvitamine suurendab uue
kuriteo toimepanemise riski. Seoses sellega, et Sergei Smirnov on motiveeritud edaspidi
seaduskuulekalt elama, teeb kriminaalhooldusametnikuga koostööd, on nõus endale võtma
kohustust „läbida ravikuuri“, leiab kriminaalhooldusametnik, et Sergei Smirnovi suhtes
vangistuse täitmisele pööramine ei ole käesoleval ajal otstarbekas. Kriminaalhooldusametnik
on arvamusel, et hooldusalusele võiks anda võimaluse katseaja positiivseks.
Kriminaalhooldusametnik teeb kohtule ettepaneku määrata Sergei Smirnovile täiendav
kohustus läbida alkoholisõltuvuse ravikuur ja esitada kriminaalhooldusametnikule
sellekohane tõend hiljemalt 30.04.2016.


Maakohtu seisukoht

Vaadanud läbi toimiku materjalid, on kohus seisukohal, et kriminaalhooldusametniku
ettepanek on põhjendatud ja kuulub rahuldamisele.

Karistusseadustiku KarS § 75 lg 3 kohaselt võib kohus kriminaalhooldusametniku ettekande
alusel panna süüdimõistetule täiendavaid kohustusi vastavalt sama paragrahvi lõikes 2
sätestatule. Nimetatud paragrahvi lg 2 p 5 kohaselt võib kohus arvestades kuriteo
toimepanemise asjaolusid ning süüdimõistetu isikut määrata, et süüdimõistetu on
käitumiskontrolli ajal kohustatud alluma ettenähtud ravile, kui ta on selleks eelnevalt
nõusoleku andnud.

KrMS § 427 lg 1 tulenevalt otsustab KarS § 75 lg 3 kohaselt süüdimõistetule täiendavate
kohustuste määramise süüdimõistetu elukoha järgse maakohtu täitmiskohtunik oma määrusega.

On tuvastatud, et kriminaalhooldusalune Sergei Smirnov rikkus katseajal kohustust - mitte
tarvitada alkoholi. 10.02.2016 kell 17:03 viibis ta Narvas, aadressil xxx alkoholijoobe
seisundis. Kontrollimise ajal oli Smirnovi väljahingatavas õhus alkoholi 1,00 mg/l. Samuti
tuvastati 11.02.2016 registreerimisel, et Smirnovil olid alkoholi tarvitamise tunnused.
Smirnov on alkoholi tarvitamist ka ise tunnistanud. Seega on tuvastatud KarS § 75 lg 2 p-s 2

                                                                                             2
                                                                               1-15-4114
sätestatud kohustuse rikkumine, mis annab formaalselt aluse mõistetud karistuse täitmisele
pööramiseks.

Kohtu hinnangul tuleks aga esmalt kriminaalhooldusalust isikut suunata õiguskuulekale
käitumisele leebemate meetmete abil. Arvestades, et kuritegu, mille sooritamise eest isik
karistust kannab, oli sooritatud alkoholijoobe seisundis, siis on ilmne, et Smirnovi
õigusrikkumised on suuresti tingitud just alkoholi kuritarvitamisest. Seetõttu leiab kohus, et
täiendav kohustus – alluda sõltuvusravile - aitab hoiduda alkoholi tarvitamisest ning tõstab
motivatsiooni sõltuvuskäitumise ja eluviisi muutmiseks ning soodustab edukat katseaja
läbimist.

Ülaltoodust lähtuvalt paneb kohus KarS § 75 lg 3 ja 4 alusel Sergei Smirnovile täiendava
kohustuse - läbida alkoholivastane võõrutusravi kuni 20.05.2016.


Kohus teeb määruse eeltoodule tuginedes ja juhindudes KrMS § 427 lg-st 1

(allkirjastatud digitaalselt)

Astrid Asi
Kohtunik




                                                                                            3
