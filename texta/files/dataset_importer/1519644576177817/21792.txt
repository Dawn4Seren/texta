                        KOHTUOTSUS
                              EESTI VABARIIGI NIMEL



Kohus                           Pärnu Maakohus

Kohtunik                        Ruth Sild

Otsuse tegemise aeg ja koht     08. märts 2016 Haapsalu kohtumaja

Tsiviilasja number              2-16-1681

Tsiviilasi                      R. D. hagi A. D. vastu abielu lahutamise nõudes

Tsiviilasja hind                3500 eurot
                                 Hageja R. D., isikukood *,
Menetlusosalised ja nende
                                 elukoht *
esindajad
                                 Kostja A. D., isikukood *,
                                 elukoht *


Kohtuistungi aeg                 07. märts 2016




RESOLUTSIOON

   1. Rahuldada hagi.
   2. Lahutada R. D. (isikukood *) ja A. D. (isikukood *) abielu, mis on registreeritud
      * aastal ja mille kohta on koostatud abielukanne nr *.
   3. Taastada hageja R. D. esimese abielu eel viimati kantud perekonnanimi Š.
   4. Kohtuotsuse ärakiri saata hagejale ja kostjale.
   5. Jõustunud       kohtuotsus      saata       *     Maavalitsuse        kantseleile
      perekonnaseisutoimingute tegemiseks.




Menetluskulude jaotus ja rahaline kindlaksmääramine
Menetluskulud jätta poolte endi kanda. Hageja kanda jäävad menetluskulud summas
100 eurot.

                                                                                          1
 Edasikaebamise kord
 Kohtuotsuse peale võib esitada apellatsioonkaebuse Tallinna Ringkonnakohtule 30 päeva
 jooksul alates otsuse apellandile kättetoimetamisest, kuid mitte hiljem kui viie kuu
 möödumisel kohtuotsuse avalikult teatavaks tegemisest.

Hageja nõue

01.02.2016 esitas hageja R. D. Pärnu Maakohtu Haapsalu kohtumajja hagi kostja A. D. vastu
abielu lahutamise nõudes. Hagis märgib hageja, et soovib abielu lahutada. Kuna kostja ei ole
lahutusega nõus, siis on hageja sunnitud oma õiguste ja huvide kaitseks pöörduma nõudega
kohtusse. 07.03.2016 toimunud kohtuistungil jäi hageja esitatud hagi juurde. Hageja palus
poolte abielu lahutada. Hageja selgitas, et kardab kostjat ega soovi temaga enam koos elada.
Samuti on kostjal halvad suhted hageja eelmisest abielust sündinud lastega. Ka lapsed kardavad
kostjat, mistõttu on kodune õhkkond muutunud talumatuks. Kolm nädalat tagasi kolis hageja
koos lastega välja poolte ühisest elukohast. Kostjal on uus suhe. Hageja leiab, et poolt
abielulised suhted on pöördumatult lõppenud ja palub abielu lahutada. Hageja soovib tagasi
oma esimese abielu eel kantud perekonnanime Š..

Kostja seisukoht

Kostja kirjalikku vastust kohtule esitanud ei ole. Kohtuistungil nõustus kostja hagejaga, et
poolte abielu tuleb lahutada. Õige on hageja väide, et pooled elavad käesoleval ajal lahus.
Kostja eitas, et tal on uus elukaaslane, kuid ei vaielnud vastu, et poolte abielulised suhted on
pöördumatult lõppenud.

Kohtuotsuse põhjendused

Kohus, kuulanud ära pooled ja tutvunud tsiviilasja materjalidega, leiab, et hageja nõue poolte
abielu lahutamiseks on põhjendatud ja tuleb rahuldada.
Rahvastikuregistri andmete kohaselt on poolte abielu sõlmitud *, mille kohta on koostatud
abielukanne nr *.

Perekonnaseaduse (edaspidi PKS) § 65 lg 2 järgi abielu lahutatakse kohtus, kui abikaasad
vaidlevad abielu lahutamise või lahutusega seotud asjaolude üle või kui perekonnaseisuasutus
ei ole pädev abielu lahutama.
PKS § 67 lg 1 kohaselt võib kohus abielu lahutada, kui abielusuhted on pöördumatult lõppenud.
Abielusuhted on lõppenud, kui abikaasadel abielulist kooselu enam ei ole ja on alust arvata, et
abikaasad kooselu ei taasta. Sama paragrahvi lõike 2 kohaselt abielusuhete lõppemist
eeldatakse, kui abikaasad on elanud vähemalt kaks aastat eraldi.

Mõlemad pooled on kohtule kinnitanud, et nende abielulised suhted on pöördumatult lõppenud.
Hageja ja kostja elavad käesoleval ajal eraldi. Arvestades poolte vahel valitsevat vastastikku
rahulolematust, ei ole alust arvata, et pooled oma abielulised suhted veel taastaksid. Eeltoodud
põhjendustel lahutab kohus poolte abielu.



                                                                                              2
Hageja soovil, Nimeseaduse § 11 lg 2 p 1 alusel, taastab kohus hageja esimese abielu eel viimati
kantud perekonnanime Š.

Menetluskulude jaotus ja rahaline kindlaksmääramine

TsMS § 173 lg 1 ja 2 järgi asja menetlenud kohus märgib menetluskulude jaotuse menetlus-
osaliste vahel kohtuotsuses või menetlust lõpetavas määruses, muu hulgas määruses, millega
hagita menetluse avaldus või teistmisavaldus lahendatakse või hagi või hagita menetluse
avaldus või teistmisavaldus jäetakse menetlusse võtmata või läbi vaatamata või asja menetlus
lõpetatakse. Asja järgmisena menetleva kohtu lahendis esitatakse kogu seni kantud menetlus-
kulude jaotus. Vajaduse korral tuleb märkida ära menetluskulude kandmise erisused kohtuast-
mete kaupa, samuti kohtueelses menetluses. Menetluskulude jaotus tuleb kohtulahendis mär-
kida ka siis, kui menetlusosalised seda ei taotle.

TsMS § 164 lg 1 kohaselt hagilises abieluasjas kannab kumbki pool oma menetluskulud ise.
Nimetatud sätte alusel jäävad kulud poolte endi kanda. Hageja kanda jääb hagi esitamisel
tasutud riigilõiv summas 100 eurot. Kohus määrab menetluskulud kindlaks TSMS § 177 lg 1 p
1 järgi.


Ruth Sild /allkirjastatud digitaalselt/

Kohtunik




                                                                                              3
