                                                                             4-15-8996




                         KOHTUOTSUS
                              EESTI VABARIIGI NIMEL

Kohus                            Pärnu Maakohus

Otsuse tegemise aeg ja koht      3.veebruar 2016.a. Kuressaare kohtumaja

Väärteoasja number               4-15-8996

Kohtunik                         Reena Undrest

Väärteoasi                       Andi Häng kaebus Keskkonnainspektsiooni 30.09.2015.a.
                                 otsusele väärteoasjas nr 940015001357
Menelusosalised, esindajad       Kohtuistungil osalesid:
                                 Menetlusalune isik Andi Häng (38103080038)
                                 Menetlusaluse isiku kaitsja Meelis Krautmann
                                 Kohtuvälise menetleja Keskkonnainspektsiooni (Kopli 76
                                 Tallinn) esindaja Väino Vaidla
                                 13.01.2016.a.
Kohtuistungi toimumise aeg

RESOLUTSIOON
   1.   Tühistada Keskkonnainspektsiooni 30.septembri 2015.a. otsus Andi Häng
        väärteoasjas kalapüügiseaduse § 85 lg 1 järgi ja lõpetada väärteomenetlus VTMS § 29
        lg 1 p 1 alusel.

   2.   Andi Häng kaebus rahuldada.

   3.   Kohtuotsuse jõustumisel tuleb asitõendid: 22 jõevähki (asuvad külmutatuna
        Keskkonnainspektsiooni Saaremaa büroo hoidlas) tagastada KrMS § 126 lg 3 p 2
        alusel Andi Hängile.

   4.   Mõista Eesti Vabariigilt Andi Hängi kasuks välja 1290 eurot, valitud kaitsjale
        makstud tasu katteks.


Edasikaebamise kord
Otsuse peale võib kohtumenetluse pool vandeadvokaadist esindaja vahendusel esitada
kassatsioonkaebuse Riigikohtule 30 päeva jooksul alates otsuse kuulutamisest ja otsuse kohtus
tutvumiseks kättesaamise päevast. Kassatsioonõiguse soovist tuleb 7 päeva jooksul kirjalikult

                                                                                      1
                                                                                   4-15-8996

teatada Pärnu Maakohtu Kuressaare kohtumajale alates kohtuotsuse kuulutamisest.

Kohtuotsus on kuulutatud ja Pärnu Maakohtu Kuressaare kohtumaja kantseleis asukohaga Lossi 2
Kuressaares tutvumiseks kättesaadav alates 3.02.2016.a. kell 16.00.
Kohtuotsus pööratakse täitmisele selle jõustumise päevast alates 10 päeva jooksul (VTMS § 203 lg
2).

ASJAOLUD JA MENETLUSE KÄIK

1. Keskkonnainspektsioon koostas 11.septembril 2015 väärteoprotokolli, milles sisalduva
teokirjelduse kohaselt Andi Häng püüdis 26.08.2015.a XXXX maakonnas XXX vallas XXXX
jõest 22 alamõõdulist jõevähki, rikkudes sellega kalapüügiseaduse (KPS) § 10 lõiget 1.
Vabariigi Valitsuse 9.05.2003.a. määruse nr 144 ,, Kalapüügieeskiri´´ lisas 5 on märgitud
jõevähi alammõõduks 11 cm. KPS § 71 lg 2 p 5 järgi on alamõõdulise kala (jõevähi) püük
KPS raske rikkumine. A.Häng oli teadlik, et jõevähipüügil tuleb püünise nõudmisel
alamõõdulised jõevähid koheselt tagasi lasta. Lähtuvalt eeltoodust pani A.Häng KPS
rikkumise toime tahtlikult. Väärtegu on kvalifitseeritud KPS § 85 lg 1 järgi. Väärteoga
põhjustati keskkonnale kahju 1100 eurot

2. Keskkonnainspektsiooni 30.septembri 2015 otsusega karistati A.Hängi KPS § 85 lg 1 järgi
rahatrahviga 200 trahviühikut, s.o 800 eurot. Keskkonnainspektsioon otsustas konfiskeerida ja
hävitada asitõendina hoiule võetud 22 jõevähki. Otsuse põhjenduste kohaselt on A.Hängi
väärtegu tõendatud: sündmuskoha vaatluse protokolli ja selle lisadega, tunnistaja E K ja H L
ütlustega, A.Häng ülekuulamise protokolliga.

3. Andi Häng esitas Keskkonnainspektsiooni otsuse peale 22.10.2015 kaebuse maakohtule,
milles taotleb:
1. Tühistada Keskkonnainspektsiooni 30.09.2015.a otsus Andi Hängi väärteoasjas nr
940015001357 KPS § 85 lg 1 järgi ning lõpetada selle teo osas väärteomenetlus VTMS § 29
lg 1 p 1 alusel.
2. Tühistada Keskkonnainspektsiooni 30.09.2015.a otsus Andi Hängi väärteoasjas nr
940015001357 osas, millega konfiskeeriti KPS § 89 lg-le 3 ja § 83 lg-le 6 asitõenditena hoiule
võetud 22 jõevähki.
3. Juhul kui maakohus väärteomenetlust ei lõpeta, siis taotletakse alternatiivselt vähendada
Keskkonnainspektsiooni 30.09.2015.a otsusega väärteoasjas nr 940015001357 KPS § 85 lg 1
järgi Andi Hängile määratud karistust 150 trahviühiku võrra.
4. Uurida kaebuse lahendamisel kõiki väärteotoimikus olevaid kirjalikke tõendeid.
5. Nõuda kohtuväliselt menetlejalt välja:
5.1. mõõtevahendi – mõttealus - kontrollmõõdistamist käsitav dokument ja kalibreerimist
kinnitav dokument.
5.2. peainspektor Enn Keemani mõõtmise teostamise pädevust, vajalikku kvalifikatsioon,
väljaõpet ja kogemust mõõtmise teostamiseks kinnitavad dokumendid.
6. Mõista Eesti Vabariigilt Andi Hängi kasuks välja hüvitis valitud kaitsjale maakohtu
menetluses makstud tasu katteks. Valitud kaitsjale makstud tasu tõendavad dokumendid esitab
kaitsja kohtumenetluse käigus.
Kaebuse põhjendused on järgmised:
1. Kaebaja leiab, et väärteoprotokollis kirjeldatud teo toimepanemine ei ole tõendanud ning
väärteomenetlus tuleb VMTS § 29 lg 1 p 1 alusel lõpetada.
2. Mõõtetulemus ei ole jälgitav ja rikutud on mõõtemetoodika nõudeid mõõtetulemuse
vormistamisel.

                                                                                            2
                                                                                 4-15-8996

Väärteoasjas on koostatud 26.08.2015.a sündmuskoha vaatluse protokoll ning selle lisaks on
fototabel ja vähkide mõõtmise protokoll. Vähkide mõõtmise protokoll on koostatud
26.08.2015.a käsikirjaliselt. Koostjaks on märgitud kalakaitseosakonna peainspektor Meit
Grossmann ning toimingu juures viibisid Enn Keeman, inspektor Hendrik Lõbus ja Andi
Häng. Vähkide mõõtmist teostas peainspektor Enn Keeman ja mõõtmine toimus ajavahemikul
05:12-05:30. Mõõtmise protokolli kohaselt kasutati mõõtmisel mõõtealust, mis on
kalibreeritud 04.09.2014.a nr ATLL 14/2169 ning mõõtmine teostati piisava valgusega ja
vastavalt Keskkonnainspektsiooni peadirektori 06.08.2015.a käskkirjale nr 1-3/56.
Keskkonnainspektsiooni peadirektori 06.08.2015.a käskkirjaga nr 1-3/56 kinnitati
mõõtemetoodikad keskkonnajärelevalvel tehtavatel mõõtmisel (Lisa 1) (kaebuse lisa 3).
Nimetatud käskkirja Lisa 1 punktis 7 reguleeritakse kalajärelevalves teostatavate mõõtmise
vormistamine, mis näeb ette, et vormistatud dokumendis fikseeritakse jälgitavalt
mõõtetulemuste mõõtemääramatuse lisamine ja maha arvamine lähtuvalt õigusrikkuja
huvidest; saadud lõpptulemus fikseeritakse samas protokollis.
Antud mõõtmise protokollis on kajastatud mõõtetulemused selliselt, et märgitud järjekorra
number ja selle juures on märgitud pikkus sentimeetrites. Protokolli järgi on tegemist
mõõtetulemusega, millele on lisatud mõõteviga 0,5 cm. Mõõtmistulemuste põhjal on tehtud
järeldus, et mõõdetud 88 vähist on 22 vähki alamõõdulised. Andi Häng ei nõustunud
mõõtetulemustega.
Kaebaja leiab, et mõõtmise protokollis kajastatud mõõtetulemused ei ole jälgitavad ning
mõõtetulemuste vormistamisel ei ole järgitud peadirektori käskkirjaga kehtestatud
mõõtemetoodikat. Mõõtemetoodika kohaselt tulnuks vähkide mõõtmine vormistada selliselt,
et esmalt märgitakse protokolli mõõtevahendiga mõõdetud vähi pikkus ja seejärel lisatakse
sellele mõõtemääramatus (0,5 cm) ning pärast seda märgitakse protokolli saadud lõpptulemus.
Kaebaja seisukohta kinnitavad mõõtemetoodikas märgitu: vormistatud dokumendis
fikseeritakse jälgitavalt mõõtetulemuste mõõtemääramatuse lisamine; saadud lõpptulemus
fikseeritakse samas protokollis (samas protokolli tähendab, et peab olema fikseeritud algne
mõõtetulemus ja peab olema fikseeritud lõpptulemus arvestades lisatud mõõtemääramatust).
Selliselt protokollis mõõtmise kajastamine tagab mõõtetulemusele mõõtemääramatuse
lisamise jälgitavuse ja mõõtemääramatust arvestades lõpptulemuse märkimise.
Sündmuskoha protokollile lisatud vähkide mõõtmise protokollis ei ole eristatavad vähkide
tegelikud mõõtetulemused, sellele tulemusele lisatud mõõtemääramatus ja saadud
lõpptulemus. Järelikult ei ole mõõtetulemusele mõõtemääramatuse lisamine fikseeritud
protokollis jälgitavalt. Tasub mainida ka asjaolu, et inspektor ei kasutanud praeguses asjas
mõõtetulemuste fikseerimiseks mõõteprotokolli näidiseid, mille kasutamist vastavalt ameti
mõõtemetoodikale soovitatakse (vt peadirektori käskkirja Lisa 1, lk 27).
Mõõteseaduse (MõõteS) § 2 lg 1 p 5 kohaselt on jälgitavus mõõtetulemuse või etaloni
väärtuse omadus, mis võimaldab seda seostada riigi- või rahvusvahelise etaloniga katkematu
võrdlusteahela (seosahela) kaudu, kusjuures ahela kõikidel lülidel on teadaolev
mõõtemääramatus. MõõteS § 5 lg 1 sätestab, et mõõtetulemuste jälgitavus on tõendatud, kui
mõõtmised on teinud pädev mõõtja, kes kasutab mõõtevahendit, mille taatluskohustus on
täidetud või mis on jälgitavalt kalibreeritud, või sertifitseeritud etalonaineid, järgides
asjakohast mõõtemetoodikat. MõõteS § 5 lg 2 p 2, mis sätestab, et mõõtetulemuste jälgitavus
peab olema tõendatud muu hulgas riikliku järelevalve käigus, kui mõõtetulemuste alusel
tehakse ettekirjutus, määratakse karistus väärteoasjas või piiratakse eriõigust.
Seega tuleneb MõõteS § 5 lg 2 p-st 2, et mõõtetulemuse jälgitavus peab olema mõõteseaduse
kohaselt tõendatud siis, kui riik tugineb mõõtetulemusele selleks, et määrata karistus
väärteomenetluses. Käesoleval juhtumisel ei ole kohtuväline menetleja järginud peadirektori
käskkirjaga kinnitatud mõõtemetoodikat, sh mõõtetulemuse vormistamise nõudeid, mille tõttu
ei ole mõõtetulemuse jälgitavus tõendatud MõõteS § 5 lg 1 tähenduses. Järelikult ei saa

                                                                                          3
                                                                                  4-15-8996

sellisele mõõtetulemusele praeguses väärteoasjas tugineda ja selle alusel A. Hängi väärteo
toimpanemise eest karistada. MõõteS § 5 lg-te 1 ja 2 nõuete rikkumise tõttu on vähi mõõtmise
protokolli puhul tegemist lubamatu tõendiga.
Ainuüksi sellel põhjusel tuleb üldmenetluse otsus tühistada ja väärteoasja menetlus lõpetada
VTMS § 29 lg 1 p 1 alusel, kuna eeltoodud mõõtemetoodika mittejärgmist ei ole võimalik
kohtumenetluses kõrvaldada ja see takistab väärteo asjaolude väljaselgitamist ( Riigikohtu
kriminaalkolleegiumi 9. oktoobri 2003. a otsus asjas 3-1- 1-109-03 - RT III 2003, 30, 313).
Tegeliku mõõtetulemust ei saa tuvastada tunnistajate ütlusega. Väärteoasjas ülekuulatud
keskkonnainspektsiooni ametnikud ei ole andnud ütlusi mõõtmise läbiviimise ja
mõõtemetoodika järgmise kohta. Samuti menetlusaluse isiku ütlused kinnitavad, et mõõtmisel
selgus, et 22 vähki olid ainult 2 mm alamõõdust lühemad. Kui arvestada mõõtemääramatust
0,5 cm, siis on kõikide vähkide pikkus üle alammõõdu. Samuti leiab kaebaja, et tunnistajate
ütlusega ei ole võimalik tuvastada mõõtetulemusi ning kõrvaldada mõõtetulemuse
fikseerimisel mõõtemetoodika rikkumisi.

3. Mõõtmist teostanud ametniku pädevus ja kvalifikatsioon ei ole tuvastatav.
Käesoleval juhtumil ei ole ka selge, kas kalaosakonna peainspektor Enn Keeman omas
pädevust, piisavalt teadmisi ja kogemusi mõõtmise teostamiseks.
Mõõtja pädevust hinnatakse ja tõendatakse MõõteS § 5 lg 3 kohaselt akrediteerimise või
erialase pädevuse hindamise ja tõendamise teel. Akrediteerimisel hindab akrediteerimisasutus
mõõtja vastavust asjakohase laboritele pädevusnõudeid kehtestava rahvusvahelise standardi
nõuetele,      järgides       asjakohastes    rahvusvahelistes     standardites    sätestatud
akrediteerimisprotseduure ja nõudeid (MõõteS § 5 lg 4). Mõõtja erialast pädevust hindab ja
tõendab Eesti akrediteerimisasutus (MõõteS § 5 lg 6). Valdkonna eest vastutav minister
kehtestab mõõtja erialase pädevuse hindamise ja tõendamise korra (Mõõteseadus § 5 lg 6).
Majandus- ja kommunikatsiooniminister 05.10.2006 määrusega nr 85 “Mõõtja erialase
pädevuse hindamise ja tõendamise kord” § 3 lg 3 kohaselt: a. mõõtmisi läbiviival personalil
peab olema selleks vajalik kvalifikatsioon, väljaõpe ja kogemus (punkt 1); b. mõõtmisi
läbiviivale personalile peavad olema koostatud töökirjeldused, mis muuhulgas sisaldavad
konkreetseid juhiseid mõõtemääramatuse hindamiseks (punkt 2); c. mõõtja peab
mõõtetulemused dokumenteerima täpselt, selgelt, ühemõtteliselt ja objektiivselt vastavalt
mõõtemetoodika juhistele (punkt 11); d. dokumenteeritud mõõtetulemused peavad sisaldama
kogu informatsiooni, mis on nõutud asjakohase õigusakti ja mõõtemetoodika kohaselt ning on
vajalik mõõtetulemuste tõlgendamisel (punkt 12).
Väärteotoimikust ei nähtu, et peainspektor Enn Keeman oli pädev mõõtmist läbi viima, kas tal
oli vajalik kvalifikatsioon, väljaõpe ja kogemus mõõtmise teostamiseks. Nimetatud tingimuste
mittetäitmisel ei saa mõõtetulemuse jälgitavust pidada tõendatuks.

4. Mõõtevahendi kontrollmõõdistamine ei ole kontrollitav.
Mõõteseaduse (MõõteS) § 5 lg 1 kohaselt tuleb mõõdistamisel kasutada mõõtevahendit, mille
taatluskohustus on täidetud või mis on jälgitavalt kalibreeritud, järgides asjakohast
mõõtemetoodikat. Seega peab Keskkonnainspektsioonil olema kontrollmõõdistamist käsitlev
dokument, milles peab nähtuma, kas mõõdistamisel kasutatud mõõtevahend oli jälgitavalt
kalibreeritud. Mõõtevahendi kontrollmõõdistamist käsitav dokument tuleb kohtuväliselt
menetlejalt välja nõuda. Kui kohus tuvastab, et mõõtevahend – mõõtealus – ei ole jälgitavalt
kalibreeritud, siis tuleb samuti üldmenetluse otsus tühistada ja väärteomenetlus lõpetada
VTMS § 29 lg 1 p 1 alusel.

5. Sündmuskoha vaatluse protokoll koostati tagantjärele.


                                                                                           4
                                                                                     4-15-8996

Vastavalt KrMS § 84 lg-le 1 toimetatakse sündmuskoha vaatlust kuriteo toimepanemise
kohas, või kohas, mis on seotud kuriteo toimepanemisega. KrMS § 83 lg 3 näeb ette, et
kahtlustatav ja süüdistatav kutsutakse vaatluse juurde, kui nende selgitused aitavad tagada
vaatluse igakülgsuse, täielikkuse ja objektiivsuse. VTMS § 2 alusel kohaldatakse seda sätet ka
väärteomenetluses. Kaebaja leiab, et sündmuskoha vaatluse protokolli ei ole sündmuskohal
vormistatud ning A. Hängi ei kutsutud sündmuskoha vaatluse juurde. Kuigi menetlusalune
isik ei pea obligatoorselt sündmuskoha vaatluse juures viibima, tulnuks praegusel juhtumil A.
Hängi viibimist menetlustoimingu juures eeldama, sest sündmuskoha vaatlus algas kell 05.00,
s.o enne vähkide mõõtmist, samuti paluti menetlusalusel isikul vaatluse käigus ette näidata
püütud vähid, mis asusid kottides ning mõõtmise juurde, mis oli vaatluse üks osa, oli A. Häng
kutsutud. Seega nende asjaolude valguses pidanuks vaatluse juures viibima ka menetlusalune
isik, kuid kaebuse esitaja vaatluse juures ei viibinud ning talle vaatluse läbiviimisest ei
teatatud. Samuti A. Häng ei näinud, et Keskkonnainspektsiooni ametnikud oleks kohapeal
koostatud sündmuskoha protokolli arvutis. Kuna protokoll on digitaalselt allkirjastatud, siis
on võimalik tuvastada tegelik sündmuskoha vaatluse protokolli koostamise aeg. Kui vaatluse
protokoll on koostatud hiljem, siis on rikutud vaatluse läbiviimisel KrMS § 84 lg-s 1
sätestatud nõudeid ning tagantjärgi koostatud protokoll ei ole tõendina lubatav.

6. VTMS §-s 19 sätestatud õiguste selgitamata jätmisega on rikutud oluliselt menetlusnormi
VTMS § 150 lg 2 mõistes.
VTMS § 69 lg 1 p 8 kohaselt märgitakse väärteoprotokolli sissejuhatuses teave selle kohta, et
menetlusalusele isikule on tehtud käesoleva seadustiku §-s 19 ettenähtud õigused ja
kohustused teatavaks. Väärteoasjas 11.09.2015.a koostatud väärteoprotokollis on eraldi koht
menetlusalusele isikule VTMS § 19 ettenähtud õiguste ja kohustuste teatavaks tegemise
kohta, kuhu võetakse menetlusaluse isiku allkiri. Väärteoprotokollis menetlusaluse isiku
allkiri õiguse ja kohustuste selgitamise kohta puudub. Ka protokollis endas ei ole kohtuvälise
menetleja ametnik märkinud, et ta oleks menetlusalusele isikule õiguse ja kohustusi
selgitanud. Riigikohus on asjas nr 3-1-1-6-07 märkinud, et kuna menetlusalusele isikule tema
õiguste selgitamine on ausa menetluse üks eeldusi, siis peab menetleja täitma seda ülesannet
väga kohustundlikult. Riigikohus on möönnud, et üldjuhul tuleb õiguste ja kohustuste
selgitamine kui faktiline asjaolu lõppkokkuvõttes lugeda tuvastatuks menetlusaluse isiku
allkirjaga. Asjades nr 3-1-1-109-03 ja 3-1-1-29-11 leidis Riigikohus, et VTMS §-s 19
sätestatud õiguste selgitamata jätmine on menetlusnormide oluline rikkumine VTMS § 150 lg
2 mõistes.
Sarnasele seisukohale on asunud maakohtute praktika. Harju Maakohus on 27. septembri
2013.a otsuses väärteoasjas nr 4-13-5574 (2376,13,001556; 2376,13,002766) sedastanud
järgmist: “VTMS § 69 sätestab väärteoprotokolli sisu ning sama sätte lg 1 p 8 kohaselt tuleb
väärprotokolli sissejuhatuses märkida teave selle kohta, et menetlusalusele isikule on tehtud
VTMS §-s 19 ettenähtud õigused ja kohustused teatavaks. Tutvudes vaatluse all olevate
väärteotoimikute materjalidega, täpsustavalt väärteoprotokollidega, tuleb möönda, et
väärteoprotokollides puudub igasugune informatsioon, et väärteoprotokolli koostamisel oleks
menetlusalusele isikule tutvustatud tema õigusi ja kohustusi vastavalt VTMS §-le 19.
Väärteoprotokollidesse kantud andmetest saab teha järeldusi väärteoprotokollide koopia
kättesaamise kohta ehk VTMS §-st 70 tulenevate nõuete kohase täitmise kohta, ent nagu
märgitud, menetlusaluse isiku allkirjad selle kohta, et talle oleks tutvustatud/teatavaks tehtud
VTMS §-s 19 sätestatud õigusi ja kohustusi, puuduvad. Märgitust saab teha vaid ühese
järelduse selle kohta, et menetlusalusele isikule ei ole väärteoprotokollide koostamisel VTMS
§-s 19 sätestatud õigusi ja kohustusi teatavaks tehtud ehk väärteoprotokollid on koostatud
puudustega. Kohus selgitab, et menetlusalusele isikule tema õiguste ja kohustuste selgitamine
on ausa menetluse üks eeldusi ja õiguste ja kohustuste tutvustamisega tagatakse menetlusaluse

                                                                                              5
                                                                                     4-15-8996

isiku kaitseõigus. Kuna käesoleval juhul on jäänud see nõue täitmata, puudub alus rääkida nii
ausa menetluse läbiviimisest, kui ka kaitseõiguse tagamisest. Teiseks osutab kohus kõrgeima
astme lahendile asjas nr 3-1-1-29-11, kus punktis 7 kohus selgitas, et VTMS §-s 19 sätestatud
õiguste ja kohustuste tutvustamata jätmine loetakse väärteomenetlusõiguse oluliseks
rikkumiseks VTMS § 150 lg 2 mõttes. Seega vaatamata sellele, et kohtuvälisel menetlusel on
menetlusaluselt isikult võetud seletus ja isik menetlusaluse isikuna üle kuulatud, millest
nähtuvalt on menetlusaluselt isikult ülekuulamise protokolli võetud allkiri selle kohta, et teda
on tutvustatud menetlusaluse isiku õiguste ja kohustustega, siis kohtulikul arutamisel on
tõendiks vahetult suuliselt antud ütlused ning kohtuvälises menetluses antud ütlusi tõendina
arvestada ei saa. Küll kinnitaks õiguste ja kohustustega tutvumist allkiri väärteoprotokollis
vahetult õiguste ja kohustuste all, mis kinnitaks seda, et menetlusalusele isikule on neid
selgitatud ja tal enesel oli võimalus nendega ka iseseisvalt tutvuda. Kuigi kohtulikul
arutamisel saaks menetlusalusele isikule kohtuistungil tema õigusi ja kohustusi tutvustada, ei
ole võimalik väärteoprotokollidest tulenevaid minetusi kõrvaldada ning see omakorda
tähendab, et väärteomenetlus tuleb lõpetada vastavalt VTMS § 150 lg-le 2 ja § 29 g 1 p-le 1.”
Eeltoodust tulenevalt tuleb väärteoprotokolli koostamisel menetlusalusele isikule VTMS §-s
19 sätestatud õiguste selgitamata jätmist lugeda menetlusnormide oluliseks rikkumiseks
VTMS § 150 lg 2 mõttes ning väärteomenetlus tuleb lõpetada VTMS § 29 lg 1 p 1 alusel.

7. Karistus on määratud ebaõigesti.
Arvestas asjaoluga, et kaebuse esitaja pole varem väärteokorras karistatud, hinnates isiku
poolt toime pandud süüteo raskust ning karistuse kohaldamise aluseid ja eesmärke samuti
arvestades, et puuduvad karistust kergendavad ja raskendavad asjaolud, leiab kaebaja, et
kohtuvälise menetleja määratud rahatrahv 200 trahviühikut s.o 800 eurot ei vasta täiel määral
toimepandud süüteo sisule ja raskusele. Peale selle leiab kaebaja, et kohtuväline menetleja
karistuse määramisel leidnud ebaõigesti, et tegemist on teistkordse rikkumisega.
Kui kohus leiab, et kaebus tuleb taotluse punktide 1 ja 2 osas jätta rahuldamata, siis palub
kaebaja vähendada määratud karistust 150 trahviühiku võrra.

26.10.2015.a. määrusega võttis kohus mh kaebuse menetlusse ja alustas asjas eelmenetlust /t.l.
37/

Kohtuistungil jäi kaebaja kaebuse juurde.

KOHTUVÄLISE MENETLEJA SEISUKOHT
4. Keskkonnainspektsioon ei nõustu kaebusega ning on seisukohal, et väärteomenetluse otsus
Andi Häng väärteoasjas tuleb jätta muutmata.
Vastuseks kaebuse põhjendustele märgib kohtuväline menetleja järgmist:
1. Sündmuskoha vaatluse protokolli lisas sündmuskohal käsikirjas koostaud vähkide
mõõtmise protokollis on mõõtmistulemused, millele on lisatud mõõteviga 0,5 cm. Lihtsa
matemaatilise arvutusega on võimalik tuvastada vähkide algpikkused.
Vaide lahendamiseks teostati 29.10.2015 Keskkonnainspektsiooni hoidlas asitõendina
hoiustatud jõevähkide asitõendi vaatlus koos kalade mõõdulisuse hindamisega, mille
tulemused vormistati kalade mõõdulisuse hindamise protokollis. Kohtuväline menetleja esitab
kohtule 29.10.2015 läbi viidud asitõendi vaatluse protokolli koos lisadega, kokku 19-1 lehel.

2. Mõõtmist teostanud ametniku pädevust ja kvalifikatsiooni tõestavad dokumendid on lisatud
käesolevale vastusele.



                                                                                              6
                                                                                   4-15-8996

3. Sündmuskohal käsikirjas koostatud vähkide mõõtmise protokollil on viidatud mõõtealuse
kalibreerimis tunnistusele 04.09.2014 nr ATLL-14/2164. Kalibreerimistunnistuse koopia on
lisatud kohtule käesoleva vastuse lisana.

4. Sündmuskoha vaatlus teostati kohapeal 26.08.2015 a ja vormistati hiljem büroos. Andi
Häng viibis sündmuskoha vaatluse, mille lisas koostati vähkide mõõtmise protokoll, juures.
Andi Hängile selgitati mõõtmistulemuste protokolli sisu, mis loeti talle ette. Kohtuväline
menetleja soovis menetlusalust isikut Andi Hangi kaasata osalejana sündmuskoha vaatluse
juurde, sellest Andi Häng keeldus. Kohtuvälisel menetlejal puudub kohustus igal juhul tagada
menetlusaluse isiku osalemist sündmuskoha vaatlemisel. Vastavalt väärteomenetluse
seadustiku (VTMS) § 31 lõikes 1 sätestatule järgitakse tõendamisel ja tõendite kogumisel
väärteomenetluses kriminaalmenetluse sätteid arvestades seadusest tulenevate erisustega.
Erisused on sätestatud VTMS -des 34-38. Vastavalt kriminaalmenetluse seadustiku (KrMS) §
83 lõikele 3 kutsutakse kahtlustatav (antud juhul menetlusalune isik) sündmuskoha vaatluse
juurde, kui tema selgitused aitavad tagada igakülgsuse, täielikkuse ja objektiivsuse.
Riigikohus on 23. mail 2011 tehtud lahendis 3-1-1-39-11 punktis 11 asunud seisukohale,
mille kohaselt kriminaalkolleegium ei nõustu maakohtu hinnanguga, et sündmuskoha
vaatlusprotokolli ei saa tõendina kasutada, sest seda ei ole koostamisel tutvustatud
menetlusalusele isikule, sellel puuduvad asjakohased märked ja menetlusaluse isiku allkiri.
Mitte iga menetlustoimingu protokoll ei pea sisaldama menetlusosalise isiku allkirja, kuivõrd
menetlusalune isik ei pea osalema igas menetlustoimingus. /.../ kahtlustatav, süüdistatav,
tunnistaja või kannatanu kutsutakse sündmuskoha vaatluse juurde vaid siis, kui tema
selgitused aitavad tagada vaatluse igakülgsuse, täielikkuse ja objektiivsuse. Seega ei pea ka
menetlusalune isik väärteomenetluses obligatoorselt sündmuskoha vaatluse juures viibima.
Seetõttu ei ole A.Koordi allkirja puudumine sündmuskoha vaatluse protokollist ja tema
informeerimata jätmine väärteomenetlusõiguse rikkumine, mille tõttu tuleks protokoll jätta
tõendite kogumist välja. Seega on kohtuvälise menetleja hinnata, kas menetlusalune isik
kaasata sündmuskoha vaatluse juurde või mitte.

5. Kohtuväline menetleja ei ole rikkunud menetlusaluse isiku VTMS §-s 19 sätestatud õigusi.
11. septembril 2015. a viidi läbi Andi Hangi menetlusaluse isiku ülekuulamine, millele eelnes
Andi Hängile VTMS §-st 19 tulenevate õiguste ja kohustuste tutvustamine. Andi Hang
keeldus õiguste ja kohustuste tutvustamise kohta alla kirjutamast. Selgitamine koosnes
kirjaliku teksti esitamisest, mida paluti menetlusalusel lugeda. Kuna Andi Hang keeldus
lugemast, siis samal ajal luges kohtuvälise menetleja ametnik Andi Hängile esitatud teksti
ette, selgitades tekstis olevaid mõisteid. Andi Hängil puudus esitatu vastu huvi ja ta keeldus
allkirja andmast. Samal päeval koostati ja anti Andi Hängile kätte väärteoprotokoll, millele
Andi Hang samuti keeldus ühtegi allkirja andmast. Kogu menetlust läbib Andi Hangi
suhtumine „ma ei kirjuta mitte millelegi alla,,. Allakirjutamisest keeldumiste kohta on iga
menetlustoimingu protokollis menetleja poolt tehtud vastav märge.

6. Kohtuväline menetleja jääb otsuses välja toodud karistuse määramise põhjenduste juurde.

Keskkonnainspektsioon taotleb:
1. Jätta Andi Häng kaebus rahuldamata ning Keskkonnainspektsiooni otsus väärteoasjas
940015001357 muutmata; 2. Võtta kohtutoimikusse 29.10.2015 läbi viidud asitõendi
vaatlusprotokoll koos lisadega; 3. Võtta kohtutoimikusse Enn Keemanni, Meit Grossmanni ja
Margus Lasni pädevust tõendav Keskkonnainspektsiooni peadirektori 21. juuli 2015.a
käskkiri nr 1-3/51 4. Võtta kohtutoimikusse koopia mõõtealuse kalibreerimistunnistusest nr
ATLL-14/2164.

                                                                                             7
                                                                                     4-15-8996



MAAKOHTU SEISUKOHT
5. Kohus leiab, et kaebuse väiteid arvestades tuleb kaebus rahuldada ning vaidlustatud otsus
tühistada täies ulatuses. Kohtu hinnangul tuleb antud asjas väärteomenetlus VTMS § 29 lg 1
p 1 alusel lõpetada.

6. VTMS § 123 lg 2 kohaselt arutab maakohus väärteoasja täies ulatuses, sõltumata esitatud
kaebuse piiridest, kontrollides kohtuvälise menetleja otsuse tegemise aluseks olnud faktilisi ja
õiguslikke asjaolusid. VTMS § 87 sätestab väärteo arutamise piirid, mille kohaselt kohus
arutab väärteoasja ainult menetlusaluse isiku suhtes ja väärteoprotokollis sätestatud ulatuses.

Vastavalt VTMS §-le 133 p-le 6 peab kohus kaebuse lahendamisel välja selgitama: 1) kas
väärteoasjas ei esine VTMS §-s 29 sätestatud väärteomenetlust välistavaid asjaolusid; 2) kas
leidis aset tegu, milles menetlusalust isikut süüdistatakse; 3) kas teo on pannud toime
menetlusalune isik; 4) kas tegu on väärtegu ning kas see on õigesti kvalifitseeritud; 5) kas
karistus väärteo eest määrati selleks pädeva kohtuvälise menetleja poolt; 6) kas väärteo
menetlemisel kohtuvälise menetleja poolt on järgitud väärteomenetlusõigust; 7) kas
menetlusalusele isikule karistuse määramine on toimunud kooskõlas karistuse kohaldamise
alustega; 8) kas väärteomenetlus ei kuulu lõpetamisele käesoleva seadustiku §-s 30 sätestatud
alustel;

7. Keskkonnainspektsiooni poolt 11.septembril 2015 Andi Hängi suhtes /kohtuvälise
menetleja toimik lk 15-17/ koostatud väärteoprotokolli kohaselt Andi Häng püüdis
26.08.2015.a. XXXX maakonnas XXXX vallas XXXX jõest 22 alamõõdulist jõevähki,
rikkudes sellega kalapüügiseaduse (KPS) § 10 lõiget 1. Vabariigi Valitsuse 9.05.2003.a.
määruse nr 144 ,, Kalapüügieeskiri´´ lisas 5 on märgitud jõevähi alammõõduks 11 cm. KPS §
71 lg 2 p 5 järgi on alamõõdulise kala (jõevähi) püük KPS raske rikkumine. A.Häng oli
teadlik, et jõevähipüügil tuleb püünise nõudmisel alamõõdulised jõevähid koheselt tagasi
lasta. Lähtuvalt eeltoodust pani A.Häng KPS rikkumise toime tahtlikult. Väärtegu on
kvalifitseeritud KPS § 85 lg 1 järgi. Väärteoga põhjustati keskkonnale kahju 1100 eurot.

Kalapüügiseaduse (KPS, 1.07.2015 -31.08.2015 kehtinud redaktsioon) § 5 lg 1 sätestab, et
kala võib püüda või veetaimi koguda kalapüügiõiguse alusel.
KPS § 10 lg 1 kohaselt on keelatud püüda kala, kelle pikkus on väiksem kalapüügieeskirjaga
sätestatud alammõõdust, välja arvatud käesoleva seaduse alusel kehtestatud õigusaktiga või
ELi määrusega sätestatud kaaspüügi tingimustel (edaspidi kaaspüügi tingimused).
KPS § 22 lg 1 järgi tohib igaüks kalastuskaardi alusel või harrastuskalapüügiõiguse eest
tasumise korral püüda harrastuskalapüügivahendiga kala avalikul ja avalikult kasutataval
veekogul, järgides käesolevas seaduses või selle alusel kehtestatud õigusaktis sätestatud
piiranguid.
KPS § 71 lg 2 p 5 kohaselt loetakse harrastuskalapüügil kalapüüginõuete tõsiseks rikkumiseks
alamõõdulise kala püüki;
KPS § 85 lg 1 kohaselt karistatakse kalapüügi või veekogus kala püügijärgse hoidmise eest
keelatud ajal või alal või püüda keelatud kalaliigi isendite püügi eest või alamõõdulise kala
püüdmise eest kaaspüügi tingimusi rikkudes rahatrahviga kuni 300 trahviühikut.

8. Kohtuväline menetleja on antud väärteoasjas menetlusalusele isikule ette heitnud KPS § 10
lg 1 järgi kvalifitseeritavat tegu, mille objektiivse koosseisu täidab alamõõdulise kala
(jõevähi) püüdmine.


                                                                                              8
                                                                                   4-15-8996

Kohtumenetluse pooled ei vaidle selle üle, et menetlusalune isik viibis väärteoprotokollis
kirjeldatud ajal ja kohas ning püüdis jõevähki.

Menetlusalune isik leiab, et: väärteoprotokollis kirjeldatud teo toimepanemine ei ole
tõendanud ning väärteomenetlus tuleb VMTS § 29 lg 1 p 1 alusel lõpetada kuna
mõõtetulemus ei ole jälgitav ja rikutud on mõõtemetoodika nõudeid mõõtetulemuse
vormistamisel; mõõtmist teostanud ametniku pädevus ja kvalifikatsioon ei ole tuvastatavad;
mõõtevahendi kontrollmõõdistamine ei ole kontrollitav; sündmuskoha vaatluse protokoll
koostati tagantjärele; VTMS §-s 19 sätestatud õiguste selgitamata jätmisega on rikutud
oluliselt menetlusnormi VTMS § 150 lg 2 mõistes; karistus on määratud ebaõigesti.

Kohtuväline menetleja leiab, et: vähkide mõõtmine on toimunud õiguspäraselt ning et lihtsa
matemaatilise arvutusega on mõõtmise protokollis võimalik tuvastada vähkide algpikkused,
lisaks on 29.10.2015 teostatud Keskkonnainspektsiooni hoidlas asitõendina hoiustatud
jõevähkide asitõendi vaatlus koos kalade mõõdulisuse hindamisega, mille tulemused
vormistati kalade mõõdulisuse hindamise protokollis; mõõtmist teostanud ametnike Enn
Keemanni, Meit Grossmanni ja Margus Lasni pädevust ja kvalifikatsiooni tõendab
Keskkonnainspektsiooni peadirektori 21. juuli 2015.a käskkiri nr 1-3/51; mõõtealus on
04.09.2014 kalibreeritud ja seda tõendab          kalibreerimistunnistus nr ATLL-14/2164;
kohtuvälise menetleja hinnata on, kas menetlusalune isik kaasata sündmuskoha vaatluse
juurde või mitte; et kohtuväline menetleja ei ole rikkunud menetlusaluse isiku VTMS §-s 19
sätestatud õigusi - Andi Häng keeldus allkirja andmast. Allakirjutamisest keeldumiste kohta
on iga menetlustoimingu protokollis menetleja poolt tehtud vastav märge.

9. Kohus nõustub menetlusaluse isiku kaitsjaga selles, et menetlusaluse isiku poolt püütud
vähkide mõõtetulemus ei ole jälgitav ja rikutud on mõõtemetoodika nõudeid mõõtetulemuse
vormistamisel.
Vabariigi Valitsuse 09.05.2003 määrusega nr 144 vastu võetud ja 26.08.2015.a. kehtinud
Kalapüügieeskirja redaktsiooni lisa 5 sätestab kalade alammõõdud ja mõõtmise nõuded.
Nimetatud nõuetest nähtub, et jõevähi alammõõt on 11 cm ning jõevähi pikkust mõõdetakse
otsaorgi tipust laka lõpuni (lakakarvakesi arvestamata).

Antud väärteoasjas on 26.08.2015.a koostatud ja 2.09.2015 ning 10.09.2015 digitaalselt
allkirjastatud sündmuskoha vaatluse protokoll /kohtuvälise menetleja toimik lk 4-6/ ning selle
lisaks on fototabel /lk 2-3/ ja vähkide mõõtmise protokoll /lk 1/. Vähkide mõõtmise protokoll
on koostatud 26.08.2015.a käsikirjaliselt. Koostjaks on märgitud kalakaitseosakonna
peainspektor Meit Grossmann ning toimingu juures viibisid Enn Keeman, inspektor Hendrik
Lõbus ja Andi Häng. Vähkide mõõtmist teostas peainspektor Enn Keeman ja mõõtmine
toimus ajavahemikul 05:12-05:30. Mõõtmise protokolli kohaselt kasutati mõõtmisel
mõõtealust, mis on kalibreeritud 04.09.2014.a nr ATLL 14/2169 ning mõõtmine teostati
piisava valgusega ja vastavalt Keskkonnainspektsiooni peadirektori 06.08.2015.a käskkirjale
nr 1-3/56. Nimetatud protokolli kohaselt on kokku loendatud 88 vähki, millest
alamõõduliseks osutus 22 jõevähki.

Asja materjalidest nähtuvalt teostasid mõõtmist vastavat pädevust ja kvalifikatsiooni omavad
ametnikud ning mõõtmisel kasutatud mõõtealus oli nõuetekohaselt kalibreeritud /vt t.l. 65-71
keskkonnainspektsiooni peadirektori 21.07.2015 käskkiri ja t.l. 72-73 04.09.2014
kalibeerimistunnistus/



                                                                                            9
                                                                                    4-15-8996

Keskkonnainspektsiooni peadirektori 6.08.2015.a käskkirjaga nr 1-3/56 on kinnitatud
keskkonnainspektsiooni mõõtemetoodikad keskkonnajärelevalvel tehtavatel mõõtmisel ja
määratud mõõtetegevuse valdkonna eest vastustav isik /vt https://www.kki.ee/est ja t.l. 13-31/.
Nimetatud käskkirja Lisa 1 III peatükk sätestab ka mõõtemetoodikad kalajärelevalves, mille p
1 kohaselt jõevähi pikkust mõõdetakse otsaorgi tipust laka lõpuni (lakakarvakesi
arvestamata). Mõõtetulemus kala mõõdulisuse hindamisel määratakse sentimeetrites ja 0,5 cm
täpsusega. Mõõtetulemuse         laiendmääramatus kala mõõdulisuse hindamisel 95%
tõenäosusega on +/-0,5 cm.

Käskkirja Lisa 1 punktis 7 reguleeritakse kalajärelevalves teostatavate mõõtmise
vormistamine, mis näeb ette, et vormistatud dokumendis fikseeritakse jälgitavalt
mõõtetulemuste mõõtemääramatuse lisamine ja maha arvamine lähtuvalt õigusrikkuja
huvidest; saadud lõpptulemus fikseeritakse samas protokollis. Soovituslik on kasutada
mõõteprotokollide näidiseid, mis on leitavad Keskkonnainspektsiooni veebikeskkonnast.

Käesolevas väärteoasjas koostatud vähkide mõõtmise protokollis on kajastatud
mõõtetulemused selliselt, et märgitud on järjekorra number ja selle juures on märgitud pikkus
sentimeetrites. Protokolli järgi on tegemist mõõtetulemusega, millele on lisatud mõõteviga 0,5
cm. Mõõtmistulemuste põhjal on tehtud järeldus, et mõõdetud 88 vähist on 22 vähki
alamõõdulised. Andi Häng ei nõustunud mõõtetulemustega.

Kohus nõustub menetlusaluse isiku kaitsjaga selles, et vähkide mõõtmise protokollis
kajastatud mõõtetulemused ei ole jälgitavad ning mõõtetulemuste vormistamisel ei ole
järgitud peadirektori käskkirjaga kehtestatud mõõtemetoodikas kehtestatud nõudeid.

Teiseks ei ole võimalik kontrollida 26.08.2015.a koostatud vähkide mõõtmise protokollis
fikseeritud lõpptulemust. Keskkonnainspektsiooni peadirektori käskkirjaga kinnitatud
mõõtemetoodika kohaselt kala pikkuse mõõtmisel saadud mõõtetulemus kala mõõdulisuse
hindamisel määratakse sentimeetrites ja 0,5 cm täpsusega. See tähendab, et kui kala mõõtmise
tulemus on 10,2 cm, siis tuleb see tulemus määrata 0,5 cm täpsusega, seega on kala
mõõtetulemus 10,5 cm. Metoodika järgi on mõõtetulemuse laiendmääramatus kala
mõõdulisuse hindamisel 95% tõenäosusega +/- 0,5 cm. Arvestades laiendmääratust on kala
mõõtmise lõpptulemus 11,0 cm.
Mõõtemetoodika kohaselt tulnuks vähkide mõõtmine vormistada selliselt, et esmalt
märgitakse protokolli mõõtevahendiga mõõdetud vähi pikkus ja ning mõõtevahendiga
mõõdetud vähi pikkus tuleb määrata 0,5 cm täpsusega. Protokollis peab olema jälgiv nii
algmõõt kui ka selle määramine 0,5 cm täpsusega. Seejärel lisatakse sellele tulemusele
mõõtemääramatus (0,5 cm) ning pärast seda märgitakse protokolli saadud lõpptulemus.

Eelnevat kinnitab mõõtemetoodikas märgitu: vormistatud dokumendis fikseeritakse jälgitavalt
mõõtetulemuste mõõtemääramatuse lisamine; saadud lõpptulemus fikseeritakse samas
protokollis (samas protokolli tähendab, et peab olema fikseeritud algne mõõtetulemus ja peab
olema fikseeritud lõpptulemus arvestades lisatud mõõtemääramatust).
Selliselt protokollis mõõtmise kajastamine tagab mõõtetulemusele mõõtemääramatuse
lisamise jälgitavuse ja mõõtemääramatust arvestades lõpptulemuse märkimise.

Antud juhul ei ole sündmuskoha vaatluse protokollile lisatud vähkide mõõtmise protokollis
eristatavad vähkide tegelikud mõõtetulemused, sellele tulemusele lisatud mõõtemääramatus ja
saadud lõpptulemus. Järelikult ei ole mõõtetulemusele mõõtemääramatuse lisamine
fikseeritud protokollis jälgitavalt. Ka ei ole ametnik vähkide mõõtmisel kasutanud praeguses

                                                                                            10
                                                                                  4-15-8996

asjas mõõtetulemuste fikseerimiseks mõõteprotokolli näidiseid, mille kasutamist vastavalt
ameti mõõtemetoodikale soovitatakse (vt peadirektori käskkirja Lisa 1, lk 27).

Mõõteseaduse (MõõteS) § 2 lg 1 p 5 kohaselt on jälgitavus mõõtetulemuse või etaloni
väärtuse omadus, mis võimaldab seda seostada riigi- või rahvusvahelise etaloniga katkematu
võrdlusteahela (seosahela) kaudu, kusjuures ahela kõikidel lülidel on teadaolev
mõõtemääramatus. MõõteS § 5 lg 1 sätestab, et mõõtetulemuste jälgitavus on tõendatud, kui
mõõtmised on teinud pädev mõõtja, kes kasutab mõõtevahendit, mille taatluskohustus on
täidetud või mis on jälgitavalt kalibreeritud, või sertifitseeritud etalonaineid, järgides
asjakohast mõõtemetoodikat. MõõteS § 5 lg 2 p 2, mis sätestab, et mõõtetulemuste jälgitavus
peab olema tõendatud muu hulgas riikliku järelevalve käigus, kui mõõtetulemuste alusel
tehakse ettekirjutus, määratakse karistus väärteoasjas või piiratakse eriõigust.
Seega tuleneb MõõteS § 5 lg 2 p-st 2, et mõõtetulemuse jälgitavus peab olema mõõteseaduse
kohaselt tõendatud siis, kui riik tugineb mõõtetulemusele selleks, et määrata karistus
väärteomenetluses.
Käesoleval juhul ei ole kohtuväline menetleja järginud peadirektori käskkirjaga kinnitatud
mõõtemetoodikat, sh mõõtetulemuse vormistamise nõudeid, mille tõttu ei ole mõõtetulemuse
jälgitavus tõendatud MõõteS § 5 lg 1 tähenduses.
Eelnevat aluseks võttes ei saa järelikult kohtu hinnangul sellisele mõõtetulemusele antud
väärteoasjas tugineda ja selle alusel A. Hängi alamõõduliste vähkide püüdmise eest karistada.
MõõteS § 5 lg-te 1 ja 2 nõuete rikkumise tõttu on kala (vähi) mõõdulisuse hindamise
protokolli puhul tegemist lubamatu tõendiga.

10. Kohus nõustub menetlusaluse isikuga ka selles, et kohtuvälise menetleja poolt
29.10.2015.a koostatud ja 9.11.2015 kohtule esitatud asitõendi vaatlusprotokoll koos lisadega
(kalade mõõdulisuse hindamise protokoll, fototabel 30 fotoga ja mälukaart videoga) /t.l. 46-
64A) ei ole lubatav tõend.

Kaebuse esitaja on esitanud käesolevas asjas kohtule kaebuse kohtuvälise menetleja
üldmenetluse 30.09.2015 otsusele. Nimetatud otsuse /kohtuvälise menetleja toimik lk 20-22/
kohaselt püüdis Andi Häng 26.08.2015.a. XXX maakonnas XXXX vallas XXX jõest 22
alamõõdulist jõevähki, rikkudes sellega kalapüügiseaduse (KPS) § 10 lõiget 1. Otsuse
põhjenduste kohaselt on A.Hängi väärtegu tõendatud: 26.08.2015 sündmuskoha vaatluse
protokolli ja selle lisadega, tunnistaja Enn Keemani ja Hendrik Lõbusa ütlustega, A.Häng
ülekuulamise protokolliga. Otsuse tegemise aluseks on olnud 11.09.2015 koostatud
väärteoprotokoll.

Pärnu Maakohtu 26.10.2015.a määrusega alustati käesolevas väärteoasjas eelmenetlust ning
määras nõuda välja kohtuväliselt menetlejalt väärteoasja toimik ja õiend menetlusaluse isiku
võimalike varasemate kehtivate väärteo- ja kriminaalkaristuste kohta. Samuti määras kohus
esitada kohtuvälisel menetlejal kirjalikult oma seisukoht kaebuse suhtes.

Eeltoodust järeldub, et väärteoasi on alates 26.10.2015 maakohtu menetluses ning väärteoasja
menetlemine toimub väärteoseadustiku vastavate sätete järgi (12 peatükk – kaebemenetlus
maakohtus). 27.11.2015.a. määrusega määras kohus väärteoasja arutamisele kohtuistungile
/t.l. 82/.

Vastavalt VTMS § 123 lg-le 1 kaebuse kohtulikul arutamisel maakohtus juhindutakse VTMS
sätetest, mis reguleerivad väärteoasja arutamist kohtus, arvestades 12.peatüki 3. ja 4. jaos
sätestatud erisusi. Sama paragrahvi lõike 2 järgi maakohus arutab väärteoasja täies ulatuses,

                                                                                          11
                                                                                     4-15-8996

sõltumata esitatud kaebuse piiridest, kontrollides kohtuvälise menetleja otsuse tegemise
aluseks olnud faktilisi ja õiguslikke asjaolusid.

VTMS § 101 lg 1 kohaselt asitõendi vaatlust võib toimetada igas kohtuliku uurimise järgus
kohtuniku algatusel või kohtumenetluse poolte taotlusel. Seoses asitõendi vaatlusega võivad
kohtumenetluse pooled kohtule avaldusi teha ja menetlusalune isik ütlusi anda.
VTMS § 101 lg 2 järgi võib kohtunik kohapeal teostada sündmuskoha või selle asitõendi
vaatlust, mida ei ole võimalik kohtusse tuua. Vaatlust toimetab kohtunik kohtumenetluse
poolte, vajadusel ka tunnistaja ja eksperdi juuresolekul.

VTMS § 2 sätestab, et kui VTMS-s ei ole sätestatud teisiti, kohaldatakse väärteomenetluses
kriminaalmenetluse sätteid, arvestades väärteomenetluse erisusi.

KrMS § 125 lg 1 kohaselt asitõendit hoitakse kriminaaltoimikus või menetleja asitõendite
hoidlas või muus tema valduses olevas ruumis või valvataval territooriumil või
ekspertiisiasutuses või selle suhtes kohaldatakse käesoleva seadustiku §-s 126 ettenähtud
abinõusid, kui see ei kahjusta kriminaalmenetluse huve. KrMS § 125 lg 3 järgi asitõendi
hoidja tagab asitõendi puutumatuse ja säilimise.

Kohus leiab eelneva alusel, et kohtuvälisel menetlejal ei olnud praegusel juhul õigust läbi viia
menetlustoiminguid ning asitõendeid 29.10.2015 enam iseseivalt vaadelda, sest väärteoasi ei
olnud enam kohtuvälises menetluses, vaid kohtumenetluses, kus menetlejaks on VTMS § 8 p
1 ja § 13 järgi maakohus. Igas väärteomenetluse staadiumis saab uurimistoiminguid teha vaid
väärteomenetluse see subjekt, kes on sellel staadiumil menetlejaks ja kes seega vastutab antud
menetluse staadiumi eest. Kohtumenetluses toimub asitõendi vaatlus VTMS §-s 101
sätestatud viisil.
Seega 29.10.2015 asitõendi vaatluse protokoll ei ole lubatud tõend, sest seda tõendit ei ole
loetletud ei 11.09.2015 väärteoprotokollis ega kohtuvälise menetleja 30.09.2015 otsuses ning
seda tõendit ei ole kogutud kohtuvälises menetluses, vaid kohtumenetluses VTMS §-s 101
sätestatud nõudeid järgimata. Sellise tõendi loomisega on rikutud kaebuse esitaja kaitseõigust
ning kohtuväline menetleja ei ole taganud ka kohtumenetluse ajal asitõendi puutumatust
tulenevalt KrMS § 125 lg-le 3.

Kokkuvõtvalt asub kohus eelnevale tuginedes seisukohale, et kuivõrd mõõtemetoodika
mittejärgmist ei ole võimalik kohtumenetluses kõrvaldada, takistab see väärteo asjaolude
väljaselgitamist (vt ka Riigikohtu kriminaalkolleegiumi 9. oktoobri 2003. a otsus asjas 3-1-1-
109-03). Kohtuistungil tunnistajatena ülekuulatud ja vähkide mõõtmisel osalenud
keskkonnainspektsiooni ametnike Meit Grossmanni ja Enn Keemani ütlusega ei ole võimalik
tuvastada tegelikke mõõtetulemusi ning kõrvaldada mõõtetulemuse fikseerimisel
mõõtemetoodika rikkumisi.
Vastavalt KrMS § 7 lg-le 3 tuleb kriminaalmenetluses kõrvaldamata kahtlus kahtlustatava või
süüdistatava süüdiolekus tõlgendada tema kasuks.

Kuivõrd tõendamist ei leidnud asjaolu, et Andi Häng püüdis jõevähki, kelle pikkus oli
väiksem kalapüügieeskirjaga sätestatud alammõõdust ning et ta rikkus KPS § 10, asub kohus
seisukohale, et kohtuvälise menetleja otsus tuleb tühistada ja väärteoasja menetlus lõpetada
VTMS § 29 lg 1 p 1 alusel. Muid kaebuses toodud väiteid kohus seetõttu ei käsitle.
Kohus leiab, et vaidlustatud kohtuvälise menetleja otsusega KPS § 89 lg 3 alusel
menetlusaluselt isikult konfiskeeritud ja asitõenditena hoiule võetud 22 jõevähki tuleb
tagastada KrMS § 126 lg 3 p 2 alusel Andi Hängile.

                                                                                             12
                                                                                      4-15-8996



11. Menetlusalune isik on esitanud taotluse kaitsja tasu hüvitamiseks. Esitatud
menetluskulude nimekirja ja maksedokumentide alusel /t.l. 108-115/ palutakse hüvitada
A.Hängile valitud kaitsjale makstud tasu kokku 1290 eurot. Kaitsjatasu suuruse mõistlikkuse
hindamisel võtab kohus arvesse tasu maksmise vajalikkust ja põhjendatust arutatavas
väärteoasjas ning väärteoasja mahtu ja keerukust (vt nt Riigikohtu kriminaalkolleegiumi
7.10.2014. a otsus asjas nr 3-1-1-60-14, 0 10.1). Esitatud arvetest nähtuvalt on valitud kaitsjal
Meelis Krautmannil kulunud maakohtus A.Hängi kaitsmisele 10,75 tundi. Tema tunnitasu oli
120 eurot ja kaitsjatasu kokku 1290 eurot (käibemaksuta). Kohus on arvamusel, et kaitsja
taotluses näidatud ühe tööühiku hind on põhjendatud ja väärteomenetluses osutatud
õigusteenus on väärteoasja toimikust nähtuvalt tehtud, need toimingud on olnud A.Hängi
kaitseks vajalikud.

12. VTMS § 23 kohaselt hüvitab väärtoemenetluse lõpetamise korral menetlusalusele isikule
menetluskulud riik. Seega kuuluvad menetluskulud hüvitamisele summas 1290 euro ulatuses.



/allkirjastatud digitaalselt/
Reena Undrest
kohtunik




                                                                                              13
