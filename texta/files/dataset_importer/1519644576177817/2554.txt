                               KOHTUMÄÄRUS

Kohtuasja number               2-16-115648

Määruse tegemise aeg ja koht    17. november 2016, Jõhvi

Kohus                          Viru Maakohus

Kohtunik                       Helgi Vinni

Kohtuasi                       OÜ Crystal de Luxe hagi D. Z.`i vastu võlgnevuse 2820
                               euro nõudes.

Menetlustoiming                Menetluse lõpetamine / Riigilõivu tagastamine

Kohtuistungi toimumise aeg     Kirjalik menetlus
Menetlusosalised ja nende      Hageja:       OÜ Crystal de Luxe (RK 12320879)
esindajad
                               Hageja        Roman Tsiunel (seaduslik esindaja,        e-post
                               esindaja:     podzalog.ee@gmail.com )
                               Kostja:       D. Z. (IK xxx, elukoht xxx, e-post xxx)

RESOLUTSIOON

   1. Lõpetada tsiviilasja nr 2-16-115648, OÜ Crystal de Luxe hagis D. Z.`i vastu 2820
      euro võlgnevuse nõudes, menetlus seoses hageja loobumisega hagist.

   2. Jätta poolte menetluskulud nende endi kanda.

   3. Tagastada Crystal de Luxe OÜ-le          tema      poolt 02. oktoobril 2016.a.
      Rahandusministeeriumi arvele tasutud riigilõivust (190,40 eurot) riigilõiv summas
      137 (ükssada kolmkümmend seitse) eurot ja 50 senti OÜ Crystal de Luxe (RK
      12320879) arveldusarvele nr EE852200221055669149 AS-s Swedbank.

   4. Määrus saata menetlusosalistele teadmiseks.

Edasikaebamise kord

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu    15 päeva jooksul määruse kättetoimetamisest alates. Kohtumääruse peale
määruskaebuse esitamisel tasutakse riigilõivu 50 eurot.




ASJAOLUD JA ASJA VARASEM KÄIK
Viru Maakohtu menetluses on OÜ Crystal de Luxe hagi D. Z.`i vastu võlgnevuse 2820 euro
nõudes.

31.10.2016 esitas kostja vastuse hagile, milles ei nõustunud võlgnevuse summaga, kuna on
hagejale maksnud juba 705 eurot võlgnevuse katteks. Kostja nõustus võlgnevusega summas
1410 eurot.

14.11.2016 esitas hageja esindaja avalduse hagist loobumiseks seoses võlgnevuse täieliku
tasumisega ja menetluse lõpetamiseks. Hageja lisas avaldusele taotluse riigilõivu summas 275
eurot tagastamiseks.

KOHTUMÄÄRUSE PÕHJENDUSED

Kohus, tutvunud avalduse ja toimiku materjalidega, leiab, et tsiviilasja menetlus tuleb lõpetada.

Hageja 14.11.2016 avaldusega loobus oma hagiavaldusest. Kuna hagist loobumine ei
kahjusta poolte mainet ega avalikku huvi, siis vastavalt TsMS § 428 lg 1 p 3 kohus võtab
loobumise vastu ja lõpetab tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses hagist
loobumisega ei või samad pooled sama hagi eseme suhtes esitada uut hagi.

Vastavalt TsMS § 150 lg 2 p 2 pool menetluses tasutud riigilõivu tagastatakse, kui hageja
loobub hagist. TsMS § 150 lg 4 kohaselt, riigilõivu tagastab kohus, kelle menetluses asi
viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti./---/ Riigilõiv tagastatakse menetlusosalisele, kes selle pidi tasuma, või tema
korraldusel muule isikule.

Hageja esindaja on tasunud hagi esitamisel riigilõivu kogusummas 275 eurot, sh maksekäsu
kiirmenetluse avalduse esitamisel 84,60 eurot ja hagi esitamisel 190,40 eurot.

Kohus rahuldab hageja esindaja taotluse osaliselt ja vastavalt TsMS § 150 lg 2 p 2 tagastab
hagejale riigi eelarvest ½ tasutud riigilõivust summas 137,50 eurot.

Eelpooltoodu alusel ja juhindudes TsMS § 150 lg 2 p 2, lg 4; § 428 lg 1 p 3, § 429, § 431 lg
1, § 433, § 463 lg 1, § 465 võtab kohus hagist loobumise vastu ning lõpetab tsiviilasja
menetluse.


/allkirjastatud digitaalselt/

Helgi Vinni
Kohtunik
