                                                                                2-15-2553




                                KOHTUOTSUS
                               EESTI VABARIIGI NIMEL

Kohus                           Pärnu Maakohus

Kohtunik                        Ingrid Niinemägi

Otsuse tegemise aeg ja koht     09.veebruaril 2016.a. Paide kohtumaja


Tsiviilasja number              2-15-2553

Tsiviilasi                      Holmen Mets AS hagi Türi Puit OÜ vastu võla ja viivise
                                nõudes
Hagihind                        38 550.89 eurot

Menetlusosalised ja nende       Hageja: Holmen Mets AS, registrikood 10310575, asukoht
                                Sadama tee 6 Kunda Lääne-Virumaa
esindajad
                                Hageja lepinguline esindaja advokaat Mark Uska, e-post: x
                                Kostja: Türi Puit OÜ, registrikood 12255892, Tehnika 3
                                Türi Järva maakond
                                Kostja seaduslik esindaja Kairo Falten
                                Kostja lepinguline esindaja Toomas Alp, e-post: x


Kohtuistungi toimumise aeg      20.jaanuar 2016

RESOLUTSIOON
1. Hagi rahuldada.
2. Välja mõista Türi Puit OÜ-lt Holmen Mets AS kasuks põhivõlgnevus 33 115.73 eurot
(kolmkümmend kolm tuhat ükssada viisteist eurot ja 73 senti) ja 16.02.2015 seisuga viivis
2769.34 eurot (kaks tuhat seitsesada kuuskümmend üheksa eurot ja 34 senti).
3. Välja mõista Türi Puit OÜ-lt Holmen Mets AS kasuks viivis alates 17.02.2015 kuni
kohtuotsuse tegemiseni 09.02.2016 summas 2614.69 eurot (kaks tuhat kuussada neliteist
eurot ja 69 senti) ja alates 10.02.2016 protsendina põhinõudest (8% aastas, millele lisandub
Euroopa Keskpanga põhirefinantseerimisoperatsioonidele kohaldatav vastav viimane
intressimäär) kuni põhinõude täitmiseni.

MENETLUSKULUD
1. Menetluskulud tsiviilasjas nr 2-15-2553 kannab kostja.
2. Holmen Mets AS-i põhjendatud menetluskulu on 1050 eurot tasutud riigilõiv, 2 eurot
dokumentaalse tõendi saamise kulu, lepingulise esindaja sõidukulud 400 eurot ja 4573.35
eurot lepingulise esindaja tasu.
3. Välja mõista Türi Puit OÜ-lt Holmen Mets AS-i kasuks 6025.35 eurot (kuus tuhat

                                                                                          1
                                                                                  2-15-2553

kakskümmend viis eurot ja 35 senti) hageja menetluskulu hüvitamiseks.
4. Türi Puit OÜ on kohustatud maksma hüvitamisele kuuluvalt menetluskulult (6025.35
eurot) viivist võlaõigusseaduse § 113 lõikes 1 ettenähtud ulatuses alates käesoleva
kohtulahendi jõustumisest kuni täitmiseni.


EDASIKAEBAMISE KORD
Kohtuotsust võib vaidlustada apellatsiooni korras, esitades apellatsioonkaebuse Tallinna
Ringkonnakohtule 30 päeva jooksul alates kohtuotsuse apellandile kättetoimetamisest, kuid
mitte hiljem kui viie kuu möödumisel esimese astme kohtu otsuse avalikult
teatavakstegemisest. Kui apellant ei taotle kaebuse lahendamist istungil, võib ringkonnakohus
lahendada apellatsiooni kirjalikus menetluses.
Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

Hageja nõue
Hagiavalduse kohaselt ei ole kostja müügilepingustjärgset kohustust täitnud, jättes 06.03.2013
arvest nr 997585 tasumata osa summas 26 446.68 eurot ja 13.03.2013 arve nr 997621 summas
6669.05 eurot tervikuna, kuigi arvete tasumise tähtaeg oli 7 päeva ega ole tasunud arveid ka
hiljem vaatamata suulistele lubadustele.
Detsember 2014 ja jaanuar 2015 ostis hageja omakorda kostjalt metsamaterjali, mille eest tuli
hagejal tasuda kostjale kokku 2539.68 eurot (Türi Puit OÜ 31.12.2014 arve nr 2014247 ja
30.01.2015 arve nr 2015014), millise summa kavatseb hageja kostja vastu kattuvas ulatuses
kostja nõudega hageja vastu VÕS § 197 lg 1 alusel tasaarvestada.

Eeltoodust lähtudes ja tuginedes võlaõigusseaduse (VÕS) § 208 lg-le 1 ja § 101 lg 1 p-le 1
nõuab hageja kostjalt põhivõlga 33 115.73 eurot. Lisaks nõuab hageja kostjalt VÕS § 101 lg 1
p 6, § 113 lg 1 ja § 94 alusel 16.02.2015 seisuga viivist 2769.34 eurot, tasaarvestades
viivisenõude 2539.68 euroga, mis tuli hagejal tasuda kostjale (5309.02 eurot - 2539.68 eurot).
Täiendavalt nõuab hageja kostjalt viivist alates hagiavalduse esitamisest kuni kohtuotsuse
tegemiseni kindla summana ja sealt edasi protsendina põhinõudest.

Kostja seisukoht
Kostja ei ole hagiavaldusele sisulisi vastuväiteid esitanud, kuid on põhjendanud
mittemaksmist ajutiste rahaliste raskustega ning avaldanud valmisolekut võla tasumiseks
maksegraafiku alusel.

Kohtu põhjendused
Võlaõigusseaduse (VÕS) § 8 lg 2 järgi on leping täitmiseks kohustuslik. VÕS § 76 lg 1
kohaselt tuleb kohustus täita vastavalt lepingule või seadusele. VÕS § 208 lg 1 kohaselt
kohustus hageja kui müüja kostjale üle andma metsamaterjali ning kostja kui ostja kohustus
müüjale tasuma asja ostuhinnas raha ja võtma asja vastu.

                                                                                            2
                                                                                    2-15-2553

Vastavalt VÕS §-le 100 on kohustuse rikkumine võlasuhtest tuleneva kohustuse täitmata
jätmine või mittekohane täitmine, sealhulgas täitmisega viivitamine.

Vaidlust ei ole selles, et kostja ei ole müügilepingujärgset kohustust täitnud, jättes tasumata
06.03.2013 arve nr 997585 osaliselt summas 26 446.68 eurot ja 13.03.2013 arve nr 997621
summas 6669.05 eurot tervikuna (1.kd tl 19-20).
Detsember 2014 ja jaanuar 2015 ostis hageja omakorda kostjalt metsamaterjali, mille eest tuli
hagejal tasuda kostjale kokku 2539.68 eurot (Türi Puit OÜ 31.12.2014 arve nr 2014247 ja
30.01.2015 arve nr 2015014). Nimetatud summa lubab VÕS § 197 lg 1 tasaarvestada hagejal
kostja vastu kattuvas ulatuses kostja nõudega hageja vastu (1.kd tl 19-20).

VÕS § 101 lg 1 p 1 sätestab, et kui võlgnik on kohustust rikkunud, võib võlausaldaja nõuda
kohustuse täitmist. Hageja nõuab kostjalt 33 115.73 eurot põhivõlga ning viivist 16.02.2015
seisuga 2769.34 eurot, alates 17.02.2015 kuni kohtuotsuse tegemiseni seadusjärgset viivist
kindla summana ja sealt edasi protsendina põhinõudest (8% aastas, millele lisandub Euroopa
Keskpanga põhirefinantseerimisoperatsioonidele kohaldatav vastav viimane intressimäär)
kuni põhinõude täitmiseni.
VÕS § 113 lg 1 kohaselt rahalise kohustuse täitmisega viivitamise korral võib võlausaldaja
nõuda võlgnikult viivitusintressi, arvates kohustuse sissenõutavaks muutumisest kuni kohase
täitmiseni. Viivise määraks loetakse sama seaduse §-s 94 ettenähtud intressimäär, millele
lisandub 8% aastas. Et kostja ei täitnud lepingust tulenevaid omapoolseid raha maksmise
kohustusi tähtaegselt, on kostja viivitanud nimetatud kohustuse täitmisega. See asjaolu annab
hagejale õigustuse nõuda kostjalt viivist. Kostja ei ole hageja nõutud viiviste suurust ja nende
arvestuslikku õigsust (1.kd tl 22) vaidlustanud. Perioodi eest 17.02.2015 - 09.02.2016
moodustab viivis 2614.69 eurot järgneva arvestuse alusel: arve nr 997585 – 26 446.68 x
8,05% : 365 x 358 päeva = 2088.13 eurot + arve nr 997621 – 6669.05 x 8,05% : 365 x 358 =
526.56 eurot. Hageja nõue viivise saamiseks on asjaoludega õiguslikult põhjendatud ning
kohus rahuldab selle.

Menetluskulud
TsMS § 162 lg 1 alusel kannab hagimenetluse kulud pool, kelle kahjuks otsus tehti, s.o.
kostja.
TsMS § 174 lg-te 1 ja 2 ja § 177 lg 1 p 1 kohaselt määrab kohus kindlaks menetluskulud.
Hageja menetluskuluks käesolevas tsiviilasjas on hagi esitamisel tasutud riigilõiv 1000 eurot
ja hagi tagamise avalduselt tasutud riigilõiv 50 eurot, kokku riigilõiv 1050 eurot ning
lepingulise esindaja tasu ja kulu. Lepingulise esindaja tasu on hageja arvestanud kokku 32
tunni ja 40 minuti eest tunnitasuga 140 eurot (ilma käibemaksuta) summas 4573.35 eurot,
lisaks TsMS § 144 p 2 alusel sõidukulu 400 eurot ja TsMS § 143 p 2 alusel dokumentaalse
tõendi saamise kulu 2 eurot. Hageja kantud menetluskulud kokku on 6025.35 eurot.
Kostja on esitanud vastuväited hageja õigusabi tunnihindele. Kohtu hinnagul vastab õigusabi
tunnihind asja keerukusele ega ole vastuolus Riigikohtu poolt aktsepteeritud põhjendatud ja
mõistlike tunnihindadega (näit Riigikohtu lahendid nr 3-2-1-115-14 p 14; 3-2-1-115-13 p 25).
Hageja lepingulise esindaja tunnihind ei ületa oluliselt keskmise sarnase õigusteenuse eest
makstavat tasu ning ka elukallidus on eelduslikult tõusnud.
Vajadus riigilõivu ja hageja lepingulise esindaja tasu ja kulu kandmiseks tuleneb seadusest,
s.t. on põhjendatud ja vajalik.
TsMS § 174 lg 10 kohaselt menetluskuludelt arvestatava käibemaksu hüvitamiseks peab

                                                                                              3
                                                                               2-15-2553

avaldaja kinnitama, et ta ei ole käibemaksukohustuslane või ei saa muul põhjusel tekkinud
kuludelt käibemaksu tagasi arvestada. Hageja on märkinud, et ta on käibemaksukohustuslane,
mistõttu ei nõua ta menetluskuludelt käibemaksu hüvitamist. Eeltoodust tulenevalt määrab
kohus kindlaks hageja menetluskulud ilma käibemaksuta.
Hageja vajaliku ja põhjendatud menetluskulu peab kandma kostja.




/allkirjastatud digitaalselt/

Ingrid Niinemägi
Kohtunik




                                                                                        4
