                            KOHTUOTSUS
                                 EESTI VABARIIGI NIMEL

Kohus                            Tartu Maakohus

Otsuse tegemise aeg ja koht 5. mai 2016 Valga kohtumaja, Valga Vabaduse 10

                                 1-16-3869 (kohtueelse menetluse nr 16282000198)
Kriminaalasja number

Kohtukoosseis                    Kohtunik Rita Kulberg

Kohtuistungi sekretär            Reelika Käis

Kriminaalasi                     Martin    Pertel   süüdistuses        KarS      §     424      järgi
                                 kokkuleppemenetluses
Prokurör                         Valdo Gerassimov

                                 Martin Pertel isikukood 38705065712; elukoht: xxxxxxxxx-
                                 xxxxxxxxxxxxxxxxxxxxxxxxxxxxx;
                                 xxxxxxxxxxxxxxxxxxxxxxx;          emakeel       -    xxxxxxxxxx;
                                 xxxxxxxxxxxxxx; xxxxxxxx; varasemalt kriminaalkorras
                                 korduvalt karistatud, viimati 10.11.2015 Tartu Maakohtu
Süüdistatav                      otsusega KarS § 121 lg 2 p 3, § 266 lg 2 p 1 järgi 1 aasta ja 2 kuu
                                 pikkuse vangistusega KarS § 74 sätete alusel tingimisi 2-aastase
                                 katseajaga; tõkendit ei ole kohaldatud, on kahtlustatavana kinni
                                 peetud alates 03.05.2016

RESOLUTSIOON
Martin Pertel süüdi mõista KarS § 424 järgi ning karistada vangistusega 5 (viis) kuud.

KarS § 65 lg 2 alusel suurendada Martin Pertelile mõistetavat karistust 5 kuud vangistust Tartu
Maakohtu 10.11.2015 otsusega mõistetud ja ärakandmata karistuse, s.o 1 (üks) aasta 2 (kaks)
kuud vangistust võrra ning mõista Martin Pertelile liitkaristuseks 1 (üks) aasta 7 (seitse) kuud
vangistust.

Kohtuotsuse kuulutamisel valida Martin Perteli suhtes tõkendiks vahistamine, mis jätta kehtima
kuni kohtuotsuse jõustumiseni. Martin Perteli karistuse kandmise aja algust arvata alates tema
kahtlustatavana kinnipidamisest s.o alates 03.05.2016.

Välja mõista Martin Pertelilt menetluskuludena sundraha 645 (kuussada nelikümmend viis)
eurot ning riigi õigusabi tasu ja kulu katteks 112 (ükssada kaksteist) eurot 80 senti riigituludesse.

Menetluskulud (kokku 757,80 eurot) tasuda 1 (ühe) kuu jooksul arvates kohtuotsuse
jõustumisest käesolevale kohtuotsusele lisatud makseinfos näidatud kontole ja viitenumbrile
(märkides makse selgituses: Menetluskulud asjas 1-16-3869).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega (KrMS § 339 lg 1). Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne
päeva jooksul alates otsuse avalikult teatavakstegemisest, s.o alates 05.05.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 05.05.2016
määruskaebuse esitamise teel otsuse teinud kohtule.

Süüdistus

Martin Pertelit süüdistatakse selles, et tema 03.05.2016 kella 19.37 paiku juhtis
xxxxxxxxxxxxxxxxxxxxxxxxxxxxxxxxxxxxxxxxxxxxxxxx-xxxxxx tee 2 kilomeetril
mootorsõidukit - motorollerit Yamaha Aerox, reg. märgiga xxxx, seisundis, kui
alkoholisisaldus ühe liitris väljahingatavas õhus oli 0,99 mg/l. Võttes arvesse
laiendmääramatust 0,09 mg/l, lugeda lõplikuks tulemiks 0,90 mg/l. Mõõtmine toimus
tõendusliku alkomeetriga Alcotest 7110 MK III EST ARAF-0020. Antud teoga rikkus isik
liiklusseaduse § 33 lg 11 p 2 ja § 69 lg 1 nõudeid, mille kohaselt ei tohi juht olla
alkoholijoobes. Liiklusseaduse § 69 lg 2 p 1 kohaselt loetakse mootorsõidukijuht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Mootorsõiduki juhtimisega joobeseisundis, pani Martin Pertel toime KarS § 424 järgi
kvalifitseeritava kuriteo.

Kokkuleppe sisu

Süüdistatava Martin Perteli, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS §-s 424 ettenähtud kuriteo toimepanemise
eest 5 kuud vangistust. KarS § 65 lg 2 alusel suurendada mõistetavat karistust 10.11.2015
Tartu Maakohtu Valga kohtumaja otsusega Martin Pertelile mõistetud karistuse ärakandmata
osa, s.o 1 aasta ja 2 kuud vangistust võrra ja liitkaristuseks mõista 1 aasta ja 7 kuud
vangistust. KarS § 68 lg 1 alusel lugeda Martin Perteli karistuse kandmise aja alguseks
03.05.2016, s.o tema kahtlustatavana kinnipidamisest.

Kohtu järeldused

Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.




                                                                                      2 (3)
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 424 järgi ning talle tuleb mõista kokkuleppekohane
karistus.

Tulenevalt KrMS § 180 lg-st 1 hüvitab menetluskulud süüdimõistetu.
Käesolevas kriminaalasjas on menetluskuludeks süüdimõistva kohtuotsusega kaasnev
sundraha 1,5 palga alammäära suuruses summas, s.o 645 eurot ning riigi õigusabi korras
määratud kaitsjale makstav tasu ja kulu 112,80 eurot, mis tuleb süüdistatavalt välja mõista.

Pooled on kokku leppinud         karistuse kandmise     aja alguses   alates süüdistatava
kinnipidamisest. See eeldab kohtuotsuse kuulutamisel tõkendi valimist, sest süüdistatava
kahtlustatavana kinnipidamise tähtaeg peatselt möödub, kuid kuni kohtuotsuse jõustumiseni
ei kanna süüdistatav veel vangistust, vaid saab viibida üksnes eelvangistuses.   KrMS §
130 lg 4-1 kohaselt kohus võib vahistada vabaduses viibiva süüdistatava, et tagada
süüdimõistva kohtuotsusega mõistetud vangistuse täitmine.       Kuna Martin Pertelit on
karistatud reaalse vangistusega, mis ei ole väga lühike, peab kohus põhjendatuks
süüdistatava KrMS § 130 lg 4-1 alusel vahistada.


/allkirjastatud digitaalselt/
Kohtunik Rita Kulberg




                                                                                   3 (3)
