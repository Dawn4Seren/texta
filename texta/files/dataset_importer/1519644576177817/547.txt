                           KOHTUMÄÄRUS
Kohus                             Viru Maakohus
Määruse tegemise aeg ja koht      19. detsember 2016 Jõhvi kohtumajas
Kohtuasja number                  1-15-6747
Kohtunik                          Larissa Prokopenko
Sekretär, tõlk                    Ingrid Koddo, Marina Davõdovitš
Prokurör                          Kristiina Erte (kirjalik arvamus)

Kohtuasi                          Viru Vangla materjalid Kirill Udalov´i tingimisi enne tähtaega
                                  vangistusest    vabastamiseks        elektroonilise      valve
                                  kohaldamisega
Asja läbivaatamise kuupäev        19.12.2016 avalikul kohtuistungil
Süüdimõistetu                     Kirill Udalov, isikukood: 39301265226, xxx
                                  Nikolai Rõžov
Kaitsja
RESOLUTSIOON

Kohus, juhindudes KarS § 76 ja KrMS § 426, § 432 , § 383, § 384, määras:

Jätta Kirill Udalov talle mõistetud vangistusest tingimisi elektroonilise järelvalvega
vabastamata.

Rahuldada kaitsja, advokaat Nikolai Rõžov taotlus Kirill Udalov´ile riigi õigusabi osutamise
eest tasu 72 eurot.

Välja mõista Kirill Udalov´ilt kriminaalmenetluse kulud 72 eurot kaitsjatasu osutatud
õigusabi eest.
Kirill Udalov´il tasuda kaitsjatasu 12 kuulise tähtaja jooksul alates kohtumääruse jõustumise
tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700056967
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.



                                                                                        1(4)
Edasikaebamise kord

Määruse peale võib esitada määruskaebuse Viru Maakohtule 15 päeva jooksul alates päevast,
mil isik sai vaidlustatavast kohtumäärusest teada.

Asjaolud

Viru Vangla esitas 24.11.2016 Viru Maakohtule materjalid kinnipeetava Kirill Udalov´i
tingimisi enne tähtaega vangistusest vabastamiseks elektroonilise valvega.

Kirill Udalov on süüdi tunnistatud Viru Maakohtu 18.08.2016 kohtuotsusega KarS § 184 lg 2
p 1,2; § 392 lg 2 p 2 lg 1 järgi ja karistatud KarS § 65 lg 1; § 64 lg 1 alusel 3 aasta
vangistusega.
Karistuse kandmise algus 08.05.2015 ja lõpp 08.05.2018.

Kirill Udalov andis oma nõusoleku tingimisi enne tähtaega vangistusest vabastamiseks
elektroonilise valve kohaldamisega (lk 15).

Kinnipidamisasutusest Kirill Udalovi kohta koostatud iseloomustusest nähtub, et
süüdimõistetul on 2 kehtivat distsiplinaarkaristust. Vabanemise korral asub kinnipeetav elama
xxx. Korteri omanikeks on kinnipeetava vanemad, korteris elavad kinnipeetava vanemad ja
vend. Korter vastab elektroonilise valve seadme paigaldamise tingimustele. Vanemad andsid
oma nõusoleku elektroonilise valveseadme paigaldamiseks korterisse. Isikul on põhiharidus.
Vanglas on oslaenud riigikeele xxx taseme õppes. Isik tegi enne vangistust juhutöid, viimased
3 kuud töötas xxxs. Väidetavalt rahalisi probleeme pole, kuid kuriteo pani toime rahalise kasu
saamise eesmärgil. Vabanemisel on garanteeritud töökoht. Tasumata nõuded on 142,46 eurot.
Tema lähivõrgustiku möödutavad ema, isa ja vend, kellega suhted head. Kinnipeetava
suhtlusringkonnas on kriminaalse taustaga isikuid, kellega väidetavalt enam ei suhtle.
Praegune kuritegu on toime pandud grupi mõju all. Alkoholi ei tarvitanud regulaarselt, kuid
varasem vägivaldne kuritegu on toime pandud alkoholijoobes ning samuti on tal 3
väärteokaristust Alkoholiseduse § 71 alusel. Narkootikume tarvitas alates 2013.aastast, on
diagnoositud sõltuvus. Kriminaalkorras karistatud 3 korda, vangistuses viibib esimest korda.
Kriminaalhoolduse nõudeid pole varem rikkunud. Uue kuriteo toimepanemise tõenäosus 2
aasta jooksul on 28%, vägivaldse kuriteo toimepanemise tõenäosus on 32%.
Vangla toetab Kirill Udalovi ennetähtaegselt vabastamist elektroonilise järelevalve
kohaldamisega.

Kriminaalhooldaja andmete kohaselt asub kinnipeetav peale vabanemist elama aadressile
xxx, kus elavad tema vanemad ja vend. Tegu on 3-toalise korteriga, mis vastab elektroonilise
valveseadme paigaldamise nõuetele. Vanemad on nõus elektroonilise valveseadme
paigaldamisega. Kinnipeetaval puudub vabanemisel garanteeritud töökoht. Vanemad on nõus
teda igati toetama. Enne vangistust kuulusid isiku suhtlusringkonda kuritegeliku käitumisega
isikud.

Täiendavalt esitati kohtule materjalid selle kohta, et Kirill Udalovile on garanteeritud
vabanemisel töökoht xxx.

Kirill Udalov taotleb kohtult tingimisi ennetähtaegselt vangistusest vabastamist elektroonilise
valve kohaldamisega.
Kaitsja toetab oma kaitsealust.


                                                                                          2(4)
Prokurör on nõus isiku ennetähtaegse vabastamisega elektroonilise järelevalve alla.

Kohtu põhjendused

Kohus, tutvunud esitatud materjalidega, ära kuulanud süüdimõistetu ja tema kaitsa arvamuse
ning arvestades prokuröri kirjaliku arvamust, leiab, et Kirill Udalov tuleb jätta elektroonilise
valve kohaldamisega tingimisi enne tähtaega vangistusest vabastamata. Kohtu hinnangul on
süüdimõistetu ennetähtaegne vangistusest vabastamine ennatlik.

KarS § 76 lg 4 alusel, tingimisi enne tähtaega vangistusest vabastamise otsustamisel arvestab
kohus kuriteo toimepanemise asjaolusid, süüdlase isikut, varasemat elukäiku ning käitumist
karistuse kandmise ajal, samuti tema elutingimusi ja neid tagajärgi, mida võib süüdlasele
kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdlase isikut iseloomustavad andmed - tema käitumise nii
kuriteole eelnenud ajal, kuriteo toimepanemisele ajal ning sellele järgnenud perioodil.

Süüdimõistetu on 3 korral kriminaalkorras karistatud. Distsiplinaakaristusi on 2. Isikul on
vabanemisel olemas elukoht ja töökoht.

Kohus peab vajalikuks viidata kehtivale kohtupraktikale, mille kohaselt on isiku hea
käitumine vanglas üheks oluliseks asjaoluks ennetähtaegse vabastamise küsimuse
lahendamisel (RKKKm 3-1-1-91-06 p 8.1). See tingimus pole täidetud, kuna isikul on 2
kehtivat distsiplinaarkaristust. Kohtul puudub alus arvata, et uue kuriteo toimepanemise risk
isiku tingimisi ennetähtaegsel vabanemisel oleks madal või väheoluline.

Ennetähtaegse vabanemise korral asub süüdimõistetu elama vanemate juurde aadressile Koidu
69-58, Kunda. Vanemad andsid nõusoleku isiku asumiseks ja elektroonilise valveseadme
paigutamiseks nimetatud aadressile. Isiku lähivõrgustik koosneb tema vanematest ja vennast.
Tal on kriminaalse taustaga tuttavaid ning tal võib ette tulla tagasilanguse periood
narkootikumide tarvitamisel.

Arvestades süüdimõistetu poolt toimepandud kuriteo asjaolusid, ei ole kohtu hinnangul
kinnipeetava tingimisi enne tähtaega vangistusest vabastamine elektroonilise valve alla
õigustatud ja oleks liialt ennatlik. Kohus on seisukohal, et süüdimõistetu puhul, kes on
karistatud esimese astme narkokuriteo toimepanemise eest, ei ole kohtul alust arvata, et uue
kuriteo toimepanemise risk oleks madal. Samuti oli vabaduses isiku suhtlusringkonnas
kriminaalkorras karistatud isikuid, kellega süüdimõistetu võib taas suhtlema hakata ning mida
kohus arvestab kui potentsiaalset ohtu uute kuritegude toimepanemisel.

Kohus on seisukohal, et isiku tingimisi ennetähtaegselt elektroonilise järelevalve alla
vabastamisega saaks ühiskonna õiglustunne oluliselt riivatud. Kohus leiab, et isiku kogu
eelnev käitumine ja toimepandud viimase kuriteo asjaolud näitavad, et tema puhul on uue
kuriteo toimepanemise risk vähemalt oluline või enamgi veel. Kohus ei näe ühtki alust, miks
sellist isikut tuleb vabastada enne tähtaega, ja kuidas kriminaalhooldus saaks maandada uue
kuriteo toimepanemise riski.

Kinnipeetava karistusaeg lõpeb 08.05.2018, ärakandmiseks on veel üle 1 aasta 4 kuu
vangistuse, mis on piisavalt pikk aeg. Kohus leiab, et isiku vabastamisel ei oleks kohtul
veendumust, et karistuse eesmärgid on saavutatud, muuhulgas, et isik ei pane enam uusi
kuritegusid toime, mistõttu oleks isiku tingimisi ennetähtaegne vabastamine liialt ennatlik.


                                                                                           3(4)
Sealjuures on järelejäänud vangistuse jooksul võimalik teha järeldusi oma varasemast
käitumisest, osaleda sotsiaalprogrammides, õppida riigikeelt ja käia tööl.

Kohus peab vajalikuks viidata Riigikohtu varasemale praktikale, mille kohaselt on
vangistusest tingimisi ennetähtaegse vabastamise näol tegemist süüdimõistetu subjektiivse
õigusega nõuda seaduses toodud tähtaegade saabumisel enda tingimisi ennetähtaegse
vabastamise avalduse menetlemist. (RKKKo 3-1-1-18-11 p 9.1) See aga ei tähenda, et isiku
vangistusest tingimisi ennetähtaegne vabastamine oleks reegliks. Pigem on isiku
ennetähtaegne vangistusest vabastamine erand, mille puhul tuleb arvestada kõiki elulisi
asjaolusid. Isik, kes pani toime kuriteo, peab arvestama asjaoluga, et tal tuleb ära kanda kogu
temale mõistetud karistus ning riik ei loo tingimisi ennetähtaegselt vangistusest vabastamise
korra kehtestamisega isikutele õiguspositsioone, millele need hiljem võiksid toetuda.
Süüdimõistmisel ei ole ennetähtaegne vabastamine isikule garanteeritud.

Seega on kohus seisukohal, et isik, kes pani toime kuriteo, peab arvestama asjaoluga, et tal
tuleb ära kanda kogu temale mõistetud karistus ning riik ei loo tingimisi ennetähtaegselt
vangistusest vabastamise korra kehtestamisega isikutele õiguspositsioone, millele need hiljem
võiksid toetuda.

Süüdimõistmisel ei ole ennetähtaega vabastamine isikule garanteeritud. Kriminaaltoimiku
materjalidest nähtuvalt osutab vangistus süüdimõistetule paremat mõju kui vabaduses
viibimine. Seega on kohus veendumusel, et süüdimõistetu puhul ei ole kriminaalhoolduslike
vahenditega võimalik korrigeerida tema käitumist õiguskuulekuse suunas ning tal tuleb
jätkata karistuse kandmist vangistuses.

Eeltoodust lähtudes ja juhindudes KarS § 76, KrMS § 426, § 432, jätab kohus süüdimõistetu
Kirill Udalov temale Viru Maakohtu 18.08.2016 kohtuotsusega mõistetud vangistuse
kandmisest tingimisi ennetähtaegselt elektroonilise järelevalve alla vabastamata.


/allkirjastatud digitaalselt/
Kohtunik
Larissa Prokopenko




                                                                                          4(4)
