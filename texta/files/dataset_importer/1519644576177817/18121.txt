                            KOHTUMÄÄRUS
Kohus                                 Harju Maakohus

Kohtunik                              Meelis Eerik

Kohtujurist                           Kaia Hälvin

Määruse tegemise aeg ja koht          18.04.2016.a, Tallinn, Kentmanni kohtumaja

Tsiviilasja number                    2-15-4606

Tsiviilasi                            XXXpankrotiavaldus

Menetlustoiming                       Pankrotimenetluse lõpetamine raugemisega pärast pankroti
                                      väljakuulutamist, võlgniku kohustustest vabastamise
                                      menetluse algatamine

Menetlusosalised                      Võlgnik: XXX(pankrotis, isikukood XXX, elukoht XXX)
                                      Pankrotihaldur: Mari Männiko (Advokaadibüroo LEXTAL
                                      OÜ, asukoht Rävala 4 10143 TALLINN)

Menetlustoimingu tegemise viis        Kirjalik menetlus

RESOLUTSIOON
   1. Lõpetada XXX(pankrotis)         pankrotimenetlus     raugemise   tõttu   pärast    pankroti
      väljakuulutamist.
   2. XXX(pankrotis) võlausaldajatel on tunnustatud nõuete eest jäänud raha saamata
      alljärgnevalt:

                                Võlausaldaja                      Rahuldamata nõue (eurodes)

         1    Kohtutäitur Rannar Liitmaa                                                    85,89
         2    Riigi Tugiteenuste Keskus                                                    444,41
         3    Krediidimenetluse Keskus OÜ                                                  897,77
         4    Kohtutäitur Enno Kermik                                                       49,76
         5    Kohtutäitur Eha Nikker                                                        27,94
         6    AS SEB Pank                                                               37 858,57
         7    Politsei- ja Piirivalveamet                                                      81
        Võlgnik ei ole võlausaldaja nõuetele vastuväiteid esitanud.
   3. Vabastada Mari Männiko XXX(pankrotis) pankrotihalduri kohustustest.
   4. Määrata XXX(pankrotis) pankrotihaldur Mari Männiko tasuks 880 eurot, millele
      lisandub käibemaks summas 176 eurot.
  5. Määrata Andero Saulile (pankrotis) pankrotihalduri tasu hüvitamiseks menetlusabi,
     mida ei mõisteta riigi tuludesse välja, summas 397 eurot, millele lisandub käibemaks
     79,40 eurot.
  6. Riigi Tugiteenuste Keskusel maksta välja pankrotihalduri tasu summas 397 eurot,
     millele lisandub käibemaks 79,40 eurot Advokaadibüroo LEXTAL OÜ arveldusarvele
     nr EE692200221023555162.
  7. Kinnitada pankrotimenetluse kulud summas 60 eurot.
  8. Algatada XXX(pankrotis) kohustustest vabastamise menetlus, jätta usaldusisik
     määramata ning kohustada võlgnikku ennast täitma usaldusisiku kohustusi.
  9. Avaldada teade pankrotimenetluse lõpetamise kohta väljaandes Ametlikud Teadaanded.
Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja esitada
määruskaebuse Tallinna Ringkonnakohtule Harju Maakohtu kaudu 15 päeva jooksul alates määruse
kättetoimetamisest.
Määruse peale, millega kohus on algatanud võlgniku kohustustest vabastamise menetluse, võib
määruskaebuse esitada võlausaldaja, kes on esitanud kohtule vastuväite.
Maakohtu või ringkonnakohtu menetlusabi andmise või sellest keeldumise määruse peale ja
kummagi määruse muutmise või tühistamise määruse peale, võib menetlusabi taotleja või saaja või
Eesti Vabariik Rahandusministeeriumi või rahandusministri määratud Rahandusministeeriumi
valitsemisala asutuse kaudu esitada määruskaebuse.

                                           Asjaolud
24.03.2015 esitas XXXpankrotiavalduse ja kohustustest vabastamise avalduse. 22.09.2015 kuulutas
kohus XXXpankroti välja ja nimetas pankrotihalduriks Mari Männiko.

28.03.2016 esitas pankrotihaldur kohtule võlgniku pankrotimenetluses koostatud aruande ning
taotluse lõpetada XXX(pankrotis) pankrotimenetlus raugemisega pärast pankroti väljakuulutamist,
samuti palub määrata tasu summas 880 eurot, millele lisandub käibemaks 176 eurot, millest 397 eurot,
millele lisandub käibemaks palub hüvitada menetlusabi korras riigi vahenditest väljamaksmisega
Advokaadibüroo LEXTAL OÜ-le, kinnitada kulutused 60 eurot ja vabastada haldur võlgniku
pankrotimenetluses halduri kohustustest.

Pankrotihaldur Mari Männiko poolt võlgniku pankrotimenetluses koostatud ning kohtule esitatud
aruanne on menetlusdokumendina võetud käesoleva tsiviilasja juurde.

                                   Kohtumääruse põhjendused
Pankrotiseaduse (PankrS) § 157 p 2 kohaselt pankrotimenetlus lõpeb pankrotimenetluse raugemisega.
PankrS § 158 lg 1 kohaselt kui pankrotivarast ei jätku massikohustuste ja pankrotimenetluse kulude
katteks vajalike väljamaksete tegemiseks, peab haldur sellest viivitamata kohtule teatama, lõike 3
kohaselt esitab haldur kohtule aruande, mis peab sisaldama PankrS § 162 lõigetes 2 ja 3 nimetatud
andmeid. PankrS § 158 lg 4 sätestab, et pärast haldurilt aruande saamist lõpetab kohus halduri
ettepanekul pankrotimenetluse raugemise tõttu, kui kohus tuvastab, et pankrotivarast ei jätku
massikohustuste ja pankrotimenetluse kulude katteks vajalike väljamaksete tegemiseks. PankrS § 158
lg 6 kohaselt ei lõpeta kohus menetlust käesoleva paragrahvi lõike 4 alusel, kui võlausaldaja või
kolmas isik maksab massikohustuste ja pankrotimenetluse kulude katteks deposiidina selleks
ettenähtud kontole kohtu poolt määratud summa.
Kohtule esitatud aruande kohaselt XXX(pankrotis) pankrotimenetluses puuduvad vahendid, mille
arvelt pankrotimenetlust läbi viia. Kohus on teinud 31.03.2016 ettepaneku väljaandes Ametlikud


                                                                                            2
Teadaanded XXX(pankrotis) pankrotimenetlusest huvitatud isikutele (eelkõige võlausaldajatele)
tasuda massikohustuste ja pankrotimenetluse kulude katteks deposiidina selleks ettenähtud kontole 2
000 eurot kuni 07.04.2016. Tähtaja jooksul ei ole võlausaldajad ega kolmas isik avaldanud kohtule
valmisolekut kanda võlgniku pankrotimenetluses täiendavaid kulusid. Seega esineb PankrS § 158 lg
4 sätestatud alus pankrotimenetluse lõpetamiseks raugemise tõttu.

Kohus, tutvunud pankrotihalduri aruandega leiab, et XXX(pankrotis) pankrotimenetlus tuleb
lõpetada raugemise tõttu pärast pankroti väljakuulutamist. Võlgniku pankrotimenetluses on
tunnustatud seitsme võlausaldaja nõudeid kokku summas 39 445,34 eurot. Vaidlused nõuete ja nende
rahuldamisjärkude üle puuduvad. Võlgnikul vara puudus. Pankrotihaldur ei ole tuvastanud, et
XXX(pankrotis) maksejõuetuse põhjuseks oleks kuriteo tunnustega tegu. Kohus leiab, et
maksejõuetuse põhjuseks on muu asjaolu pankrotiseaduse tähenduses.

Võlgnik võlausaldajate nõuetele vastuväiteid esitanud ei ole. PankrS § 168 kohaselt, ulatuses, milles
võlausaldaja pankrotimenetluses tunnustatud nõue on jäänud pankrotimenetluses rahuldamata, on
käesolev kohtumäärus XXX(pankrotis) pankrotimenetluses rahuldamata jäänud nõuete osas
täitedokumendiks.

PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest ei
tulene teisiti. Kohus leiab, et Mari Männiko tuleb vabastada XXX(pankrotis) pankrotihalduri
kohustustest.

PankrS § 65 lg 1 kohaselt on halduril õigus saada oma ülesannete täitmise eest tasu, mille suuruse
määrab kohus pankrotimenetluse lõpparuande kinnitamisel. PankrS § 66 lg 1 kohaselt on halduril
lisaks tasule õigus nõuda oma kohustuste täitmiseks tehtud vajalike kulutuste hüvitamist. PankrS
§ 65 lg 11 kohaselt kui kohus on kuulutanud pankroti välja käesoleva seaduse § 171 lõike 11 alusel ja
võlgnikul ei ole pankrotimenetluse kulude katmiseks piisavalt vara, määrab kohus halduri tasu
käesoleva seaduse § 23 lõigete 1-3 alusel. Halduri tasu ja kulutuste hüvitamiseks võib kohus määrata
menetlusabi andmise. Menetlusabi taotluse võib esitada haldur. PankrS § 23 lg-te 1 ja 2 kohaselt on
ajutisel halduril õigus saada oma ülesannete täitmise eest tasu, mille suuruse määrab kohus, samuti
nõuda oma ülesannete täitmiseks tehtud vajalike kulutuste hüvitamist. Tasu suuruse määramisel
arvestab kohus ajutise halduri ülesannete mahtu ja keerukust ning ajutise halduri kutseoskusi. Kohus
kontrollib ajutise halduri ülesannete täitmiseks tehtud kulutuste põhjendatust ja kinnitab vajalike ning
põhjendatud kulutuste suuruse. Tasu suuruse arvestamise aluseks on ülesannete täitmisele kuluv aeg.
Ajutine haldur esitab kohtule tööaja arvestuse andmed ja taotluse kulutuste hüvitamiseks koos
käesoleva seaduse § 22 lõikes 5 nimetatud aruandega. Kulutuste hüvitamise taotluses märgib haldur
kulutuse suuruse, tekkimise põhjuse või aluse ja tekkimise aja. Lõike 3 kohaselt on ajutise halduri
tunnitasu ülemmäär 96 eurot.

Haldur on esitatud aruande kohaselt kulutanud ülesannete täitmiseks 9,78 tundi. Töötasu arvutamisel
on haldur lähtunud tunnitasu määrast 90 eurot. Töötatud tundide ja tunnitasu määrast lähtuvalt
kujuneb halduri tasuks 880,20 eurot. Haldur palub tasuks määrata 880 eurot. Haldur on võlgniku
pankrotimenetluses läbi viinud kõik vajalikud pankrotimenetluse toimingud. Kohus leiab, et halduri
nõutud tasu 880 eurot on mõistlik ja põhjendatud.

Haldur taotleb kulutuste hüvitamist summas 60 eurot. Võlausaldajad ja võlgnik ei ole aruandes
märgitud kulutuste summale vastu vaielnud. Kohus leiab, et halduri tehtud kulutused on vajalikud ja
põhjendatud ning kuuluvad kinnitamisele summas 60 eurot.

PankrS § 150 lg 1 p 2, 3 ja 5 kohaselt on ajutise halduri ja halduri tasu ning vajalikud kulutused oma
ülesannete täitmiseks pankrotimenetluse kulud.


                                                                                                3
PankrS § 150 lg 4 ja tsiviilkohtumenetluse seadustiku (TsMS) § 172 lg 2 alusel jätab kohus
pankrotimenetluse kulud võlgniku XXX(pankrotis) kanda.
Kuivõrd võlgniku varast ei piisa pankrotimenetluse kulude katmiseks ja XXX(pankrotis) pankrot on
välja kuulutatud PankrS § 171 lõike 11 alusel, siis määrab kohus võlgnikule pankrotihalduri taotlusel
ning PankrS § 65 lg 11 ja TsMS § 183 lg 2 alusel halduri tasu hüvitamiseks menetlusabi, mida ei
mõisteta riigi tuludesse välja, summas 397 eurot, millele lisandub käibemaks. Pankrotihalduri tasu ja
kulutuste katteks määratud menetlusabi, mida ei mõisteta riigi tuludesse välja, ei või olla suurem kui
397 eurot, sealhulgas seaduses ettenähtud maksud, välja arvatud käibemaks.

XXX(pankrotis) on esitanud avalduse füüsilisest isikust võlgniku kohustustest vabastamise
menetluse algatamiseks. Võlgnik kinnitab, et talle ei ole teada asjaolusid, mis võiksid tema
kohustustest vabastamise välistada ning et ta kohustub täitma pankrotiseaduse §-s 173 nimetatud
kohustusi. PankrS § 170 lg 1 kohaselt võib võlgniku kohustustest vabastamise avalduse võlgnik
esitada mh pankrotiavalduses. Seega on võlgniku poolt avaldus kohustustest vabastamiseks esitatud
õigeaegselt.

Kohtule ei ole teada asjaolusid, mis vastavalt PankrS § 171 lg-le 2 võiksid välistada kohustustest
vabastamise menetluse algatamise. Võlausaldajad ega haldur ei ole kohtule esitanud vastuväidet
võlgniku kohustustest vabastamise menetluse algatamisele. Kohus leiab, et tuleb algatada
XXX(pankrotis) kohustustest vabastamise menetlus.

PankrS § 172 lg 1 kohaselt kui kohus algatab võlgniku kohustustest vabastamise menetluse, nimetab
ta võlausaldajate üldkoosoleku ettepanekul usaldusisiku, kellele võlgnik teeb käesoleva seaduse
§ 173 lõigetes 3 ja 6 nimetatud makseid. PankS § 172 lg 6 kohaselt võib kohus mõjuval põhjusel,
eelkõige juhul, kui usaldusisiku määramine tooks ilmselt kaasa põhjendamatuid kulutusi ja kohus on
veendunud, et võlgnik suudab usaldusisiku kohustusi ise täita, jätta usaldusisiku määramata ja
kohustada võlgnikku ennast täitma usaldusisiku kohustusi. Sel juhul kontrollib kohus, kas võlgnik
oma kohustusi täidab.

Võlgnik on edastanud kohtule nõusoleku täita ise usaldusisiku kohustusi (nõuete kaitsmise koosoleku
protokollis). Kuivõrd usaldusisiku määramine tooks kaasa põhjendamatuid kulutusi, mis veelgi
survestaks võlgniku varalist seisu, on mõistlik kohustada võlgnikku ennast täitma usaldusisiku
kohustusi.

Võlgnik on kohustatud PankrS § 173 lg 1 kohaselt tegelema mõistlikult tulutoova tegevusega ja kui
tal seda tegevust ei ole, siis seda otsima. PankrS § 173 lg 2 kohaselt peab võlgnik viivitamatult
teatama kohtule ja usaldusisikule igast elu- ja tegevuskoha vahetusest, mitte varjama saadud tulusid
ning vara, samuti andma kohtu ja usaldusisiku nõudel teavet oma tegevuse või selle otsimise, oma
sissetulekute ja vara kohta. PankrS § 173 lg 3 kohaselt loetakse võlgniku töö- või teenistussuhtest või
muust sarnasest suhtest saadud tulu või ettevõtlusest saadud tulu nõuded loovutatuks usaldusisikule.
Usaldusisik peab sellest tasude maksmiseks kohustatud isikutele teatama. PankrS
§ 173 lg 4 kohaselt peab usaldusisik käesoleva paragrahvi lõikes 3 nimetatud tulust võlgnikule üle
andma 25 protsenti. Kohus võib asjaolusid arvestades määrata sellest erineva määra. PankrS § 173 lg
5 järgi ei pea võlgnik usaldusisikule üle andma tulu, millele seadusest tulenevalt ei saa pöörata
sissenõuet. PankrS § 172 lg 2 kohaselt peab usaldusisik võlgnikult saadud maksed hoidma oma varast
eraldi ja need vastavalt jaotusettepanekus ettenähtud jaotistele üks kord aastas võlausaldajatele välja
maksma. Lõike 4 järgi esitab usaldusisik kohtule võlgniku kohustustest vabastamise menetluse
lõpuks aruande ja menetluse lõpetamisel vabastab kohus usaldusisiku.
PankrS § 175 lg 1 kohaselt pärast viie aasta möödumist võlgniku kohustustest vabastamise menetluse


                                                                                               4
algatamisest otsustab kohus võlgniku taotlusel tema pankrotimenetluses täitmata jäänud kohustustest
vabastamise, tehes selle kohta määruse. PankrS § 175 lg 1¹ kohaselt võib kohus oma kohustusi
nõuetekohaselt täitnud võlgniku asjaolusid arvestades vabastada pankrotimenetluses täitmata jäänud
kohustustest ka enne viie aasta möödumist menetluse algatamisest, kuid mitte enne kolme aasta
möödumist menetluse algatamisest, eelkõige kui võlgnik on oma kohustusi menetluse ajal
nõuetekohaselt täitnud ja rahuldanud võlausaldajate nõudeid arvestatavas ulatuses.


/Allkirjastatud digitaalselt/
Meelis Eerik
Kohtunik




                                                                                           5
