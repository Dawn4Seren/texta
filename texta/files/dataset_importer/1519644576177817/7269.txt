                                                                   Kriminaalasi nr. 1-16-6822




                             KOHTUOTSUS
                                   EESTI VABARIIGI NIMEL


13. septembril 2016.a. Tallinnas
Harju Maakohus koosseisus
kohtunik              Margot Mikler
sekretär              Moonika Rubizova juuresolekul
abiprokurör           Grete Vahtra
kaitsja               Aleksei Smelov osavõtul
arutas kokkuleppemenetluse korras avalikul kohtuistungil kriminaalasja

Nikita ARTEMJEV
Ik 39602080823, EV kodanik, keskharidus, emakeel – vene keel (valdab kõnes ja kirjas eesti
keelt), ei tööta, õpib XXXX, elukoht: XXXX, varem kriminaalkorras karistamata, üks kehtiv
väärteokaristus, tõkend – elukohast lahkumise keeld

süüdistuses KarS § 184 lg 1 järgi.

Kriminaalasja kohtulikul uurimisel kohus

                                              tuvastas
Nikita Artemjev´it süüdistatakse selles, et tema omandas eeluurimisel tuvastamata ajal kuid enne
14.03.2016.a kella 14.50, tuvastamata kohas ning isikult ebaseaduslikult suures kogus narkootilist
ainet marihuaanat (s.o narkootilise aine kogus, milline tekitab narkootilise joobe enam kui 10-le
inimesele) mitte vähem kui 49,37 grammi. Eelnevalt ebaseaduslikult omandatud suures koguses
narkootilist ainet marihuaanat hoidis tema enda juures kuni 14.03.2016.a kella 14.50-ni, mil teda
kontrolliti Tallinnas, Õismäe tee 68a juures, XXXX poolt juhitud sõiduautos Mercedes-Benz,
registreerimismärgiga XXXX, ning tema aluspesu vahelt leiti ja võeti ära üks pakend, milles 49,37
grammi kanepiõisikuid (marihuaanat).

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.

Kanep ja selle töötlemisprodukt marihuaana (v.a Euroopa Liidu ühtsesse põllukultuuride
sordilehte võetud sordid, mille tetrahüdrokannapinooli sisaldus ei ületa 0,2%) kuulub narkootiliste
ja psühhotroopsete ainete ning nende lähteainete seaduse § 3ˡ lõike 1 ja § 4 lõike 15 alusel
kehtestatud ja sotsiaalministri 18.05.2005.a määrusega nr 73 vastu võetud „Narkootiliste ja
psühhotroopsete ainete meditsiinilisel ja teaduslikul eesmärgil käitlemise ning sellealase arvestuse
ja aruandluse tingimused ja kord ning narkootiliste ja psühhotroopsete ainete nimekirjad“ lisa 1
narkootiliste ja psühhotroopsete ainete ja ainerühmade I nimekirja.

Vastavalt narkootiliste ja psühhotroopsete ainete ning nende lähteainete seaduse § 3¹ lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele. Kümnele inimesele piisab narkojoobe tekitamiseks EKEI kohtutoksikoloogiaeksperdi
vastusest järelepärimisele nähtuvalt narkootilise aine marihuaana puhul 7,5 grammist
marihuaanast. Seega käitles Nikita Artemjev marihuaanat koguses, millest piisab narkojoobe
tekitamisest vähemalt 65-le inimesele.

Seega pani Nikita Artemjev toime narkootilise aine suures koguses ebaseadusliku käitlemise,
mis on kvalifitseeritav kuriteona KarS § 184 lg 1 alusel.

Juhindudes KrMS § 245 sätetest on abiprokurör Grete Vahtra, süüdistatav Nikita Artemjev ja tema
kaitsja Aleksei Smelov käesolevas kriminaalasjas sõlminud kokkuleppe selles, et abiprokurör
taotleb kohtus KarS § 184 lg 1 järgi ettenähtud kuriteo toimepanemise eest Nikita Artemjev´ile
karistuseks vangistust 1 aasta ja 6 kuud.
KarS § 68 lg 1 alusel lugeda eelvangistuses viibitud aeg 14.03.2016.a - 15.03.2016.a, s.o 2 päeva
vangistust karistusaja hulka ja lõplikuks kandmisele kuuluvaks karistuseks mõista 1 aasta 5 kuud
28 päeva vangistust. KarS § 73 lg 1, 3 alusel määrata, et mõistetud karistust ei pöörata koheselt
täitmisele, kui Nikita Artemjev ei pane 2 (kahe) aasta pikkuse katseaja jooksul toime uut tahtlikku
kuritegu.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta, kaitsja ja abiprokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Nikita Artemjev temale
KarS § 184 lg 1 järgi ettenähtud kuriteo toimepanemises esitatud süüdistuses süüdimõistmisele ja
temale tuleb määrata karistus sõlmitud kokkuleppe kohaselt.

Konfiskeerimine
Juhindudes KarS § 184 lg 5 p-st 2 ja 83² lg-st 1 konfiskeerida kohtuotsusega Harju Maakohtu
Liivalaia kohtumaja määruse alusel arestitud Nikita Artemjevile kuuluv vara, s.o sularaha summas
1365 eurot, mis on kantud Politsei- ja Piirivalveameti tagatiskontole nr EE701700017001577198.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt,
kuulub Nikita Artemjev´ilt KrMS § 175 lg 1 p 9, § 179 lg 1 p 1 sätetest lähtuvalt väljamõistmisele
I astme kuriteos süüdimõistmisega kaasnev sundraha 2,5 palga alammääras, s.o. 1075 eurot

Vastavalt KrMS § 175 lg 1 p 3 kohaselt tuleb Nikita Artemjev´il tasuda riiklikule
ekspertiisiasutusele, muule riigiasutusele või juriidilisele isikule seoses ekspertiisi tegemise või
joobe tuvastamisega tekkinud kulud. Nikita Artemjev´ilt tuleb välja mõista ekspertiisitasu
summas 84 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. KrMS § 180 lg 3 alusel jätte menetluskulud, kokku summas
1159 eurot süüdistatava enda kanda, mis tuleb tasuda ositi igakuiste maksetena 12 kuu
(maksimumaeg) jooksul alates kohtuotsuse jõustumisest.

                                                 2
Asitõendid
- ekspertiisiks esitatud narkootiline aine, konfiskeerida KarS § 191 alusel ja NPALS § 7 lg 3 alusel
jätta ekspertiisiasutusele aine säilitamiseks, õppeotstarbel kasutamiseks või hävitamiseks;
- narkootilise aine ekspertiisiaktiga nr 16E-AN0273 tagastatud teiplinti mähitud foolium, milles
läbipaistvad kilekotid ja sõlmeosa ning mis on antud hoiule Põhja prefektuuri asitõendite hoidlasse
asukohaga Rahumäe tee 6, Tallinn, konfiskeerida ja hävitada KrMS § 126 lg 3 p 4 alusel pärast
kohtuotsuse jõustumist.

Juhindudes KrMS § 173 lg 1 p 1; § 175 lg 1 p 3,9; § 179 lg 1 p 1, § 248 lg 1 p 5, 249; § 311; §
312; § 313; § 315, KarS § 73 lg 1,3, § 78 p 1, § 68 lg 1, § 184 lg 5 p-st 2 ja 83² lg-st 1 kohus:

                                           otsustas

Süüdi tunnistada Nikita Artemjev KarS § 184 lg 1 järgi ja mõista karistuseks 1 aasta ja 6 kuud
vangistust.

KarS § 68 lg 1 alusel arvata Nikita Artemjev´il eelvangistuses viibitud aeg, s.o. 14.03.2016.a. –
15.03.2016.a. (2 päeva) karistusaja hulka ja lõplikuks kandmisele kuuluvaks karistuseks mõista 1
aasta 5 kuud ja 28 päeva vangistust.

Vastavalt KarS § 73 lg 1 ja 3 jätta vangistus tingimis kohaldamata ning mõistetud vangistust
mitte pöörata täitmisele, kui Nikita Artemjev ei pane 2 aastase katseaja jooksul toime uut tahtlikku
kuritegu.

KarS § 78 p 1 alusel arvestada Nikita Artemjev´ile määratud 2 aastase katseaja algust alates
kohtuotsuse kuulutamisest, so alates 13.09.2016.a.

Tõkend – elukohast lahkumise keeld tühistada peale kohtuotsuse jõustumist.

Konfiskeerimine
Vastavalt KarS § 184 lg 5 p-st 2 ja 83² lg-st 1 konfiskeerida Nikita Artemjev´ilt Harju Maakohtu
Liivalaia kohtumaja määruse alusel arestitud sularaha summas 1365 eurot, aularaha on kantud
Politsei- ja Piirivalveameti tagatiskontole nr EE701700017001577198.

Menetluskulud
Välja mõista Nikita Artemjev´ilt 1075 eurot sundraha ja ekspertiisitasu 84 eurot riigi tuludesse.

Menetluskulud summas 1159 eurot tasuda ositi 12 kuu jooksul alates kohtuotsuse jõustumisest.

Makseinfo menetluskulude tasumiseks edastatakse Nikita Artemjev´ile e-posti või posti teel.
Samuti on võimalik makseinfot saada Harju Maakohtu Liivalaia kohtumaja kantselei kaudu. Kui
rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Asitõendid
- ekspertiisiks esitatud narkootiline aine konfiskeerida KarS § 191 alusel ja NPALS § 7 lg 3 alusel
jätta ekspertiisiasutusele aine säilitamiseks, õppeotstarbel kasutamiseks või hävitamiseks;
- narkootilise aine ekspertiisiaktiga nr 16E-AN0273 tagastatud teiplinti mähitud foolium, milles
läbipaistvad kilekotid ja sõlmeosa, mis on antud hoiule Põhja prefektuuri asitõendite hoidlasse
asukohaga Rahumäe tee 6, Tallinn, konfiskeerida ja hävitada KrMS § 126 lg 3 p 4 alusel pärast
kohtuotsuse jõustumist.
                                                 3
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.

Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule

/digitaalselt allkirjastatud/
Margot Mikler
Kohtunik




                                                4
