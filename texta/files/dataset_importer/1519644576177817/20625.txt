                                                                              1-16-2069




                        KOHTUOTSUS
                              EESTI VABARIIGI NIMEL



Kohus                                   Harju Maakohus
Otsuse tegemise aeg ja koht             22. märts 2016, Tallinn
Kriminaalasja number                    1-16-2069 (15230200521)
Kohtunik                                Märt Toming
Kohtuistungi sekretär                   Eda Loor
Tõlk                                    Maksim Tšurkin
Kriminaalasi                            Natalja Vigovskaja süüdistus KarS § 424 järgi
                                        Kokkuleppemenetluses
Prokurör                                Leelo Känd
Süüdistatav                             Natalja Vigovskaja
                                        Ik: 48503200280, kodakondsuseta; keskeri-
                                        haridus; töökoht: XXX; elukoht: XXX
                                        Tõkend: kahtlustatavana kinni peetud 24.05.2015
                                        kuni 25.05.2015.
                                        Varasem karistatus: kehtivaid kriminaal- ja
                                        väärteokaristusi ei ole.
Kaitsja                                 Kohtueelsel menetlusel Mati Senkel
RESOLUTSIOON
1. Natalja Vigovskaja süüdi tunnistada KarS §-s 424 ettenähtud kuriteo toimepanemises
   ja mõista talle karistuseks tähtajaline vangistus 6 (kuus) kuud.
2. KarS § 68 lg 1 alusel arvestada eelvangistus, s.o kahtlustatavana kinnipidamise aeg
   24.05.2015 kuni 25.05.2015, s.o 2 (kaks) päeva Natalja Vigovskaja karistusaja hulka
   ning määrata ärakandmisele kuuluvaks karistuseks tähtajalise vangistuse 5 (viis) kuud
   ja 28 (kakskümmend kaheksa) päeva.
3. KarS § 73 lg 1 ja 3 alusel jätta Natalja Vigovskajale mõistetud ja ära kandmata
   karistus, s.o tähtajaline vangistus 5 kuud ja 28 päeva Natalja Vigovskaja suhtes
   kohaldamata, jättes selle karistuse täies ulatuses täitmisele pööramata tingimusel, et
   Natalja Vigovskaja temale määratud 1 (üks) aasta ja 6 (kuus) kuuse katseaja kestel ei
   pane toime uut tahtlikku kuritegu.
4. KarS § 78 p 1 kohaselt arvestada Natalja Vigovskajale määratud 1 aasta ja 6 kuuse
   katseaja kulgemist alates kohtuotsuse kuulutamisest, s.o alates 22.03.2016.
5. KarS § 50 lg 1 p 1 alusel kohaldada Natalja Vigovskaja suhtes lisakaristust, võttes
                                          1
     Natalja Vigovskajalt ära mootorsõiduki juhtimise õigus 3 (kolm) kuuks. Kohaldatud
     lisakaristus hakkab kehtima kohtuotsuse jõustumisest ning lisakaristus lõpeb 3-kuulise
     tähtaja möödumisel.
6.   Vastavalt LS § 127 sätetele tuleb pärast otsuse jõustumist viie tööpäeva jooksul
     juhiluba loovutada Maanteeametile.
7.   Natalja Vigovskajalt välja mõista KrMS § 173 lg 1 p 1 ja lg 2; § 175 lg 1 p-de 4 ja 9, §
     179 lg 1 p 2 ja § 180 lg-te 1 ja 3 alustel:
       •      teise astme kuriteos süüdimõistva kohtuotsusega kaasnev sundraha 645
              (kuussada nelikümmend viis) eurot;
       •      määratud kaitsjale kohtueelsel menetlusel makstud tasust 168 eurost osa tasust,
              s.o 144 (sada nelikümmend neli) eurot;
     s.o kokku menetluskulu 789 (seitsesada kaheksakümmend üheksa) eurot, mis tuleb
     kohtuotsuse jõustumisest 12 kuu jooksul tasuda kohtuotsuse lisana koostatavas
     makseinfos näidatud Maksu- ja Tolliameti arveldusarvele, märkides ära kohustusliku
     viitenumbri ja selgituse: „Natalja Vigovskaja, 1-16-2069, menetluskulud, ositi
     tasumine“. Makseinfo koos arveldusarvete numbrite ja viitenumbriga edastatakse
     kohtuistungil kätteandmise võimatusel Natalja Vigovskaja poolt avaldatud elukoha
     aadressile tavapostiga. Menetluskulude tähtaegse tasumata jätmise korral loetakse
     maksetähtaeg saabunuks ja kogu nõue suunatakse täitemenetluse läbiviimiseks
     kohtutäiturile täitemenetluse seadustikus sätestatud korras.
     Määratud kaitsjale kohtueelsel menetlusel makstud tasu 24 (kakskümmend neli) eurot
     jätta riigi kanda.

Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioonkaebuse esitamise
soovist teatatakse otsuse teinud kohtule kirjalikult seitsme päeva jooksul, alates
kohtuotsuse resolutiivosa kuulutamisest. Apellatsiooniõiguse kasutamise soovist võib
teatada ka elektrooniliselt. Apellatsioon esitatakse ringkonnakohtule kirjalikult 15 päeva
jooksul alates otsuse avalikult teatavakstegemisest. Vahistatud süüdistatav või tema kaitsja
võib esitada apellatsiooni 15 päeva jooksul alates süüdistatavale kohtuotsuse koopia
kätteandmisele järgnevast päevast. Apellatsioon jäetakse läbi vaatamata ja tagastatakse
kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest
eraldi, s.o määruskaebemenetluse korras vastavalt KrMS § 387 lg-le 1, esitades
määruskaebuse 15 päeva jooksul, alates päevast, mil isik sai vaidlustatavast
kohtumäärusest teada või pidi teada saama, vaidlustatava kohtumääruse teinud kohtule.
Kriminaalasja kohtulikul uurimisel kohus tuvastas:
Natalja Vigovskajat süüdistatakse selles, et tema juhtis tahtlikult 24.05.2015 kella 03.20
ajal Harjumaal, Tallinnas K. Kärberi tänaval mootorsõidukit Volkswagen Passat
registreerimismärgiga XXX, olles joobeseisundis (0.81 mg/l).
Sellise käitumisega rikkus Natalja Vigovskaja liiklusseaduse § 69 lg 1 ja
korrakaitseseaduse § 36 lg 1 /Juht ei tohi olla joobeseisundis. Joobeseisund on alkoholi,
narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või
psüühilistes funktsioonides ja reaktsioonides/ ning liiklusseaduse § 69 lg 2 p 1/
alkoholijoobes olevaks loetakse mootorsõidukijuht, trammijuht ja maastikusõidukijuht kui

                                            2
juhi ühes grammis veres on vähemalt 1,50 milligrammi alkoholi või tema väljahingatavas
õhus on alkoholi 0,75 milligrammi ühe liitri kohta või rohkem/ nõudeid.
Natalja Vigovskaja pani toime mootorsõiduki juhtimise joobeseisundis s.o. KarS §
424 järgi kvalifitseeritava kuriteo.
Juhindudes KrMS § 245 sätetest on 14.03.2016 sõlminud Põhja Ringkonnaprokuratuuri
abiprokurör Leelo Känd, süüdistatav Natalja Vigovskaja ja tema kaitsja Mati Senkel
järgneva kokkuleppe:
KarS § 424 järgi ettenähtud kuriteo toimepanemise eest nõuab prokurör kohtus
süüdistatava karistamist vangistusega 6 kuud.
KarS § 68 lg 1 alusel arvata karistuse hulka kahtlustatavana kinnipeetud olemise aeg
24.05.2015-25.05.2015 s.o 2 päeva ning lõplikuks karistuseks mõista vangistus 5 /viis/
kuud 28 /kakskümmend kaheksa/ päeva, mis jätta KarS § 73 lg 1 ja 3 alusel tingimisi
täielikult täitmisele pööramata, kui süüdimõistetu ei pane 1 /üks/ aasta ja 6 /kuus/ kuu
pikkuse katseaja jooksul toime uut tahtlikku kuritegu.
KarS § 50 lg 1 p 1 alusel võtta ära mootorsõiduki juhtimise õigus 3 / kolm/ kuuks.
Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri arvamuse kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel ja juhindudes
KrMS § 173 lg 1 p-st 1 ja lg-st 2; § 175 lg 1 p-dest 4 ja 9; § 179 lg 1 p-st 2; § 180 lg-test 1
ja 3; § 248 lg 1 p-st 5; §-st 249; §-st 311; §-st 313; KarS §-st 424; § 50 lg 1 p-st 1; §-st 68;
§ 73 lg-test 1 ja 3; § 78 p-st 1 asub kohus seisukohale, et Natalja Vigovskaja kuulub temale
KarS §-s 424 ettenähtud kuriteo toimepanemises esitatud süüdistuses süüdimõistmisele ja
temale tuleb mõista karistus sõlmitud kokkuleppe kohaselt.
Menetluskulud
KrMS § 180 lg 1 kohaselt hüvitab menetluskulud süüdimõistetu. Menetletavas
kriminaalasjas on kokkuleppes määratud süüdistatava menetluskuludeks süüdimõistva
otsusega kaasnev sundraha teise astme kuriteo toimepanemise eest ja määratud kaitsja tasu
kohtueelses menetluses, mis tuleb maksta 12 kuu jooksul alates kohtuotsuse jõustumisest.
Kohus selgitab ka, et kohtu määratud 12-kuulise tähtaja ületamisel loetakse maksetähtaeg
saabunuks ja kogu nõue suunatakse täitemenetluse läbiviimiseks kohtutäiturile
täitemenetluse seadustikus sätestatud korras.




Märt Toming
kohtunik
/allkirjastatud digitaalselt/




                                             3
