                          KOHTUMÄÄRUS
Kohus                           Viru Maakohus

Määruse tegemise aeg            28.06.2016.a. Jõhvi kohtumaja

Kohtuasja number                1-16-893

Kohtunik                        Deniss Minzatov

Kohtuistungi sekretär           Piret Juuse

Asja läbivaatamise kuupäev      28.06.2016 avalikul kohtuistungil
                                Viru Vangla esitatud materjalid Mati Mikita tingimisi enne
Kohtuasi
                                tähtaega vangistusest vabastamiseks
Süüdimõistetu                   Mati Mikita, isikukood 34912205223, xxx
Juhindudes KarS § 76 ja KrMS § 426, § 432, § 383, § 384 kohus

                                           MÄÄRAS:

Jätta Mati Mikita tingimisi enne tähtaega vangistusest vabastamata.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul               alates
päevast, mil isik sai vaidlustatavast kohtumäärusest teada või pidi teada saama.

ASJAOLUD

Viru Vangla esitas Viru Maakohtule materjalid kinnipeetava Mati Mikita tingimisi enne tähtaega
vabastamiseks.

Mati Mikita on süüdi tunnistatud Viru Maakohtu 04.02.2016 kohtuotsusega KarS § 199 lg 2 p 9
järgi ning KarS § 68 lg 1 kohaldamisega mõisteti karistuseks 8 kuud 26 päeva vangistust.
Karistuse kandmise algus 02.02.2016 ja lõpp 28.10.2016.

Kinnipidamisasutuses Mati Mikita kohta koostatud iseloomustusest nähtub, et
distsiplinaarkaristused vangistuse jooksul puuduvad. Vabanedes kindel elukoht puudub.
Isikul on põhiharidus. Erialane haridus puudub. Vanuse tõttu ei ole enesetäiendamine otstarbekas
ega eesmärgipärane. Kinnipeetavale on määratud alla 1 aastane vanglakaristus, mistõttu
individuaalselt täitmiskava koostatud ei ole.
Isiku sõnul on varem ametlikult töötanud xxx, olnud abiks taludes. Töökogemused on vähesed.
Rahapuudus ja sõltuvusprobleem on viinud isikut korduvalt vargusteni. Isik on pensionär,
sissetulekuks pension. Isikul puudub vabaduses toetav sotsiaalne võrgustik.
Diagnoositud alkoholisõltuvus. Isiku sõnul on ta alkoholi tarvitanud kogu elu, on olnud
viinaravil. Korduvalt karistatud alkoholiseaduse alusel. Tunnistab ise, et kuriteod on sooritatud

                                                                                               1
alkoholijoobes, olles eelnevalt tarvitanud alkoholi julgustuseks. Ta ei pea vajalikuks oma
käitumist muuta, kuigi tunnistab et alkoholi tarvitamise tõttu on tema toimetulek raskendatud.
Kinnipeetavat on kriminaalkorras karistatud 19 korda, millest 14 on arhiveeritud. Reaalset
vangistust kannab 18-ndat korda. Isiku poolt toimepandud kuriteod on samalaadsed – vargused.
Uue mittevägivaldse kuriteo toimepanemise tõenäosus järgmise kahe aasta jooksul on 68 %.
Viru Vangla ei toeta Mati Mikita tingimisi ennetähtaegset vabanemist.

Kriminaalhooldusametniku ettekande kohaselt Mati Mikital puudub vabanemisel kindel
elukoht. Mati Mikita omab Rahvastikuregistri andmetel sissekirjutust xxx.
Vabanemisel peab Mati Mikita pöörduma xxx osakonda ning esitama avalduse elamispinna ning
toetuste saamiseks. Koheselt on võimalik öömaja xxx
Arvestades isiku vanust, tuleks tal vabanedes pöörduda xxx poole
seoses vanaduspensioni vormistamisega.

Prokuröri Jaanika Kõrgmaa kirjaliku arvamuse kohaselt ei toeta Matti Mikita vangistusest
tingimisi enne tähtaega vabastamist.

Mati Mikita avaldas, et ei soovi tingimisi ennetähtaega vabaneda.


KOHTU SEISUKOHT

Kohus tutvunud esitatud materjalidega, prokuröri kirjaliku arvamusega ning ära kuulanud
kinnipeetava, leiab, et Mati Mikita tingimisi enne tähtaega vangistusest vabastamine käesoleval
ajal ei ole põhjendatud.

Katseajaga tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdimõistetu isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdimõistetule kaasa tuua
tingimisi enne tähtaega karistusest vabastamine.

Kinnipeetava kohta koostatud iseloomustustest nähtub, et tema varasem käitumine, toimepandud
kuritegude korduvus ja iseloom viitavad tema ohtlikkusele.

Mati Mikita on korduvalt kriminaalkorras karistatud (valdavalt varavastaste kuritegude eest).
Vanglakaristust kannab 18-t korda. Käesoleval ajal kannab karistust varguste eest.
Vabanes eelmise vangistuse kandmiselt 20.11.2015 ning juba 2016 jaanuaris pani toime uued
kuriteod.
Jätkuv süütegude toimepanemine räägib sellest, et ta ei ole enda jaoks vastavaid järeldusi teinud
ega suutnud tõendada, et ta on võimeline käituma seaduskuulekalt.

Vabaduses puudub kinnipeetaval kindel elukoht, mis välistab kriminaalhooldusega kaasnevate
kohustuse täitmist ja käitumiskontrolli.

Peale seda kinnipeetaval oli probleeme alkoholi liigtarvitamisega (diagnoositud
alkoholisõltuvus) ning tal võib olla tagasilanguse perioode, mida võib pidada uue kuriteo
toimepanemise riskifaktoriks.

Ülaltoodust võib järeldada, et Mati Mikita puhul on olemas tõenäoline kõrge käitumiskontrollist
kõrvalehoidmise risk, mistõttu ei ole kriminaalhoolduse ajal võimalik tema ohtlikkust
ühiskonnas alandada.


                                                                                               2
Arvestades kinnipeetava hoolimatut elustiili vabaduses ei ole ta ilmselgelt isik, kes suudab kohtu
poolt tema suhtes väljendatud usaldust õigustada. Kohtul puudub veendumus, et kinnipeetav
suudab katseaja läbida ning leiab, et piirangud, mis on seotud kriminaalhoolduse all järelevalve
kohaldamisega, ei ole piisavad kinnipeetava õiguskuuleka käitumise tagamiseks.

Kohus leiab, et arvestades kuritegude korduvust ja iseloomu ei ole Mati Mikita ennetähtaegne
vangistusest vabastamine õigustatud. Tema ennetähtaegsel vabanemisel saaks ühiskonna
õiglustunne oluliselt riivatud, samuti ei oleks tema vabastamine kooskõlas karistuse mõistmise
üldiste eesmärkidega.

Isik, kes pani toime kuriteo, peab arvestama asjaoluga, et tal tuleb ära kanda kogu temale
mõistetud karistus ning riik ei loo tingimisi ennetähtaegselt vangistusest vabastamise korra
kehtestamisega isikutele õiguspositsioone, millele need hiljem võiksid toetuda. Süüdimõistmisel
ei ole ennetähtaega vabastamine isikule garanteeritud.

Eeltoodust lähtudes ei nõustu kohus süüdimõistetu Mati Mikita vabastamisega temale mõistetud
vangistuse kandmisest enne tähtaega.


/allkirjastatud digitaalselt/
Deniss Minzatov
Kohtunik




                                                                                                3
