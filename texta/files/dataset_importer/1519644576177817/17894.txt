                       KOHTUOTSUS
                              EESTI VABARIIGI NIMEL




Kohus                           Harju Maakohus

Otsuse tegemise aeg ja koht     19.04.2016.a Liivalaia kohtumaja, Tallinn

Kriminaalasja number            1-16-3007 (16230100796)

Kohtunik                        Aulike Salo

Sekretär                        Liilia Rehhovskaja

Tõlk                            Eevi Pant

Prokurör                        Ruta Rammo

Kaitsja                         Veera Tolli-Baskin

Menetluse liik                  kokkuleppemenetlus

Süüdistatav:
Maksim Šuljev: isikukood 39307250275; EV kodakondsusega; emakeel: vene keel;
põhiharidusega; töökoht: puudub; elukoht:       XXX, viibimiskoht      vangla; 2 kehtivat
kriminaalkaristust, 8 kehtivat väärteokaristust
Tõkend – kahtlustatavana kinni peetud 18.02.2016.a, vahistatud Harju Maakohtu 19.02.2016.a
määrusega.

süüdistuses KarS § 200 lg 2 p 4 järgi

RESOLUTSIOON

Tunnistada süüdi Maksim Šuljev KarS § 200 lg 2 p 4 järgi ning karistada teda vangistusega 3
(kolm) aastat.

Kohaldades KarS § 68 lg 1 sätteid arvata karistusaja hulka eelvangistuses viibitud aeg ning
Maksim Šuljevile mõistetud vangistuse ärakandmist arvestada alates Maksim Šuljevi
kahtlustatavana kinnipidamisest, s.o 18.02.2016.a.

Maksim Šuljevi suhtes kohaldatud tõkend vahistamine tühistada kohtuotsuse jõustumisel või
vangistuse ärakandmisel.

KrMS § 175, § 179 alusel välja mõista Maksim Šuljevilt riigituludesse:
-      sundraha 2,5 palga alammääras – 1075 eurot
-      määratud kaitsjale makstud tasu – 100 eurot

KrMS § 180 lg 3 alusel määrata, et kriminaalmenetluse kulud tuleb süüdistataval tasuda 12
(kaheteistkümne) kuu jooksul igakuiste maksetena, ühes kuus kuulub tasumisele vähemalt 97.92
eurot, kohtuotsuse jõustumisest arvates Maksu- ja Tolliameti arveldusarvele
EE351010052031000004            SEB       Pank,        EE502200221014193355            Swedbank,
EE873300333499990003 Danske Bank või EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi kaudu
koos lahendiga. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

Asitõend

1 CD-plaat (asub kohtutoimikus) – jätta KrMS § 126 lg 3 p 1 alusel kriminaalasja juurde peale
kohtuotsuse jõustumist.

EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS §
318 lg 4 sätestatud juhtudel. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia Kohtumajale.

SÜÜDISTUS JA KOKKULEPPE SISU

Maksim Šuljevit süüdistatakse selles, et tema tungis võõra vallasasja ebaseadusliku omastamise
eesmärgil 15.02.2016.a kella 20.15 paiku Maardus Nurga 8 asuva kauplusehoone juures kallale
XXX ning lõi teda rusikaga vähemalt 5 korda peapiirkonda, millise peksmise käigus kukkusid
XXX prillid eest, samuti haaras ta karjuval XXX käega kõrist ning kägistas ja ähvardas noaga
lüüa, kui XXX vait ei jää. Seejärel võttis ta XXX jopetaskust 10 eurot ning põgenes sellega.
Nimetatuga põhjustas Maksim Šuljev XXX füüsilist valu ja tervisekahjustused, nimelt
marrastuse vasakul oimukoha piirkonnas, pindmised vigastused pealael, haava alahuulel.
Seega pani Maksim Šuljev tahtlikult toime võõra vallasasja äravõtmise selle ebaseadusliku
omastamise eesmärgil vägivallaga, olles isikuks, kes on varem toime pannud röövimise, s.o
KarS § 200 lg 2 p 4 järgi kvalifitseeritava kuriteo.
Vastavalt kokkuleppele nõuab prokurör KarS § 200 lg 2 p 4 järgi kvalifitseeritava kuriteo
toimepanemise eest süüdistatavale karistuseks vangistust 3 aastat.
KarS § 68 lg 1 alusel lugeda karistusaja alguseks 18.02.2016.


                                                                                                2
Toimunud kokkuleppemenetluse läbirääkimiste käigus prokuratuur, süüdistatav ja tema kaitsja
jõudsid KrMS § 245 lg 1 sätestatud tingimustes kokkuleppele.

Süüdistatav nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega, kaitsja ja prokurör taotlesid kohtult sõlmitud kokkuleppe kinnitamist.


KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, kaitsja ja prokuröri arvamused kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et süüdistatav
on kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.

Arvestades eeltoodut tuleb Maksim Šuljev temale esitatud süüdistuses KarS § 200 lg 2 p 4 järgi
süüdi mõista ja talle karistus mõista vastavalt kokkuleppele. Taotletud karistus vastab Maksim
Šuljevi süü suurusele ning karistuse eesmärkidele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 180 lg 3 kohaselt juhul, kui menetluskulude hüvitamine käib
süüdimõistetule ilmselt üle jõu, võib kohus osa neist jätta riigi kanda või määrata, et
kriminaalmenetluse kulud hüvitatakse ositi. Seega tuleb Maksim Šuljevilt välja mõista sundraha
1075 eurot, määratud kaitsjale makstud tasu summas 100 eurot. Kohus nõustub kokkuleppes
märgituga, et kriminaalmenetluse kulud tuleb süüdistataval tasuda ositi 12 kuu jooksul. Seega
kuulub ühes kuus tasumisele vähemalt 97.92 eurot.

Kohus juhindus KrMS § 248 lg 1 p 5; § 249; § 311; 313 sätetest.


Aulike Salo
Kohtunik




                                                                                              3
