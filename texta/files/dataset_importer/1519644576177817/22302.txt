                       KOHTUMÄÄRUS
Kohus                               Tallinna Halduskohus
Kohtunik                            Kaupo Kruusvee
Määruse tegemise aeg ja koht        01.03.2016, Tallinn
Haldusasja number                   3-16-379
Haldusasi                           OÜ Inndex taotlus esialgse õiguskaitse kohaldamiseks
Menetlustoiming                     Esialgse õiguskaitse taotluse läbi vaatamata jätmine

RESOLUTSIOON

Jätta OÜ Inndex esialgse õiguskaitse taotlus läbi vaatamata.

EDASIKAEBAMISE KORD

Määruse peale saab esitada määruskaebuse otse Tallinna Ringkonnakohtule 15 päeva jooksul
määruse kättetoimetamisest arvates (halduskohtumenetluse seadustiku (HKMS) § 204 lg 2, §
252 lg 7).

ASJAOLUD JA SENINE MENETLUS

1. Maksu- ja Tolliameti (MTA) 05.02.2016 otsusega nr 12.2-7/00020-1 tunnistati edasiulatu-
valt kehtetuks MTA 30.11.2011 otsuse nr 12.2-7/187-2 punkt 3, millega oli määratud OÜ-le
Inndex vedelkütuse seaduse (VKS) § 42 lg 5 alusel käibemaksu tagatise vähendatud suuruseks
0 eurot. Uueks käibemaksu tagatiseks määrati 05.02.2016 otsusega 100 000 eurot ning OÜ-d
Inndex kohustati tagatis esitama hiljemalt 16.02.2016.

2. MTA jättis 18.02.2016 otsusega nr 12.2-7/00020-4 rahuldamata OÜ Inndex 15.02.2016
taotluse MTA 05.02.2016 otsusega määratud tagatise esitamise tähtaja pikendamiseks.

3. OÜ Inndex esitas 19.02.2016 MTA-le vaide MTA 05.02.2016 otsuse kehtetuks tunnista-
miseks.

4. MTA peatas 19.02.2016 otsusega nr 12.2-7/00020-5 OÜ Inndex kütuse müügi tegevusloa
nr VKM000745 alates 20.02.2016 kuni nõutud käibemaksutagatise esitamiseni või kütuse
müügi tegevusloa kehtetuks tunnistamiseni.

5. OÜ Inndex esitas 22.02.2016 Tallinna Halduskohtule esialgse õiguskaitse taotluse, palu-
des peatada MTA 05.02.2016 otsuse ja MTA 19.02.2016 otsuse kehtivus kuni OÜ Inndex vaide
läbivaatamise kohta tehtava lõpliku lahendi jõustumiseni, samuti kohustada MTA-d 05.02.2016
otsuse kehtivuse peatamisel taastama OÜ-le Inndex välja antud kütuse müügi tegevusloa keh-
tivus.
                                                                                      3-16-379

1) Ehkki 19.02.2016 otsuse kehtetuks tunnistamiseks ei ole vaiet veel esitatud, tuleks otsuste
omavahelist otsest seost arvestades lahendada mõlema otsuse kehtivuse peatamine samas
esialgse õiguskaitse rakendamise menetluses. Selline käsitlus on mõistlik ja kooskõlas menet-
lusökonoomiaga, kuna OÜ Inndex esitab 19.02.2016 otsuse kehtetuks tunnistamiseks igal juhul
vaide lähipäevil.

2) Kui MTA peaks vaide rahuldama (või halduskohus rahuldama kaebuse), jõuab OÜ Inndex
majandustegevus selleks ajaks lõppeda. Iga päev, kui OÜ-l Inndex puudub kehtiv kütuse müügi
luba ja tal puudub õigus siseturul kütusega kaubelda, kaotab OÜ Inndex märkimisväärse ulatuse
oma käibest. Müügiloa puudumise tõttu jäävad teenindamata OÜ Inndex püsikliendid. OÜ Inn-
dex müüb lisaks kütust ühes tanklas Kolga alevikus Kuusalu vallas. Tanklas töötab vahetustega
kaks inimest, kes jäävad töötuks, samuti jääb tegevuseta äriühingu juhatuse liige Ain Polma,
kellele on OÜ Inndex tööandjaks. Kütuse vahendamine sisemaisel turul on OÜ Inndex ainus
tegevusvaldkond. Kui hiljem kohus tühistab otsused, ei ole kohtuotsust võimalik enam täita.
Arvestades kohtute suurt töökoormust, ei ole võimatu jõustunud kohtuotsuseni jõudmine alles
2017 aastal. On tõenäoline, et kliendibaasi ei olegi võimalik hiljem praeguses mahus taastada.

3) Otsus tagatise andmise kohta toimetati OÜ-le Inndex kätte 05.02.2016 ja tähtajaks 100 000
eurose tagatise osas anti 10 päeva, millest 4 päeva olid nädalavahetuse päevad. Seega on tähtaeg
ebamõistlikult lühike. OÜ Inndex taotlus tagatise andmise tähtaja pikendamiseks jäeti rahulda-
mata. Samal päeval 05.02.2016 otsuse vaidlustamiseks esitatud vaidega peatati OÜ Inndex
müügiluba. Jääb arusaamatuks, mis asjaoludel on olnud maksuhalduril vajalik OÜ Inndex ma-
jandustegevust selliselt halvata. OÜ Inndex möönab, et kahtlustuse tõttu kuriteo toimepanemi-
ses võib määrata suurema tagatise, kuid ka sel juhul on maksuhalduril kohustus kaaluda tagatise
määramist vähendatud määras. Seda ei ole antud juhul tehtud.

4) Prokuratuuri taotlusel on juba arestitud OÜ Inndex pangakontol olevad rahalised vahendid
summas 11 881,50 eurot; samuti on seatud hüpoteek summas 33 390,56 eurot OÜ-le Inndex
kuuluvale kinnistule ning käsutamise keelumärge OÜ-le Inndex kuuluvatele sõiduautole, 6-le
ATV-le , 3-le skuutrile ja 1-le mootorpaadile. Lisaks on Tallinna Halduskohtu loal arestitud
OÜ Inndex ettemaksukontol olev käibemaksu ettemakse 17 992,00 euro ulatuses. Tagatise mää-
ramisel jättis maksuhaldur nimetatud asjaolud tähelepanuta, põhjendades mittearvestamist sel-
lega, et juba arestitud varad on seatud tagama võimalikku varasemastest perioodidest tekkida
võivat täiendavat maksukohustust ning vaidlustatud otsusega määratud tagatis on suunatud tu-
levikus tekkida võiva käibemaksukohustuse tagamiseks. Selline seisukoht on täielikult põhjen-
damatu ning vastuolus tagatise määramise eesmärgiga.

6. Tallinna Halduskohus kohustas 22.02.2016 kohtunõudega MTA-d esitama 5 päeva jooksul
seisukoht OÜ Inndex esialgse õiguskaitse taotluse kohta.

7. Maksu- ja Tolliamet palub 29.02.2016 seisukohas OÜ Inndex taotlus läbivaatamatult ta-
gastada või jätta taotlus esialgse õiguskaitse kohaldamiseks rahuldamata.

1) Haldusaktide osas esialgse õiguskaitse kohaldamise vältimatuks eelduseks on neid puudu-
tava vaide- või kohtumenetluse olemasolu. MTA-le teadaolevalt ei ole 19.02.2016 otsuse osas
veel vaide- või kohtumenetlust alustatud. MTA 05.02.2016 otsuse osas aga on vaidemenetlus
lõppenud (MTA 25.02.2016 vaideotsusega nr 6-1/3225-3 jäeti OÜ Inndex vaie MTA
05.02.2016 otsusele rahuldamata).




                                                                                           2(5)
                                                                                        3-16-379

2) VKS § 42 lg 2 kohaselt tarbimisse lubatud kütuse müüja tagatis on 100 000 eurot. VKS §
42 lg 5 järgi võib küll maksuhaldur seda tagatist vähendada, kuid seda vaid juhul, kui on täidetud
kõik sama lõike punktides 1-3 nimetatud tingimused. Kui ka vaid üks neist on täitmata, ei ole
maksuhalduril võimalik tagatist vähendada. Olukorras, kus mõni eeldus langeb ära hiljem, on
maksuhaldur samamoodi (kaalutlusõiguseta) kohustatud varasema vähendatud tagatise asemel
määrama VKS § 42 lg 2 sätestatud suuruses tagatise. Vastupidisel juhul jääks ühelt poolt käi-
bemaksu laekumata jäämise risk maandamata, teisalt aga kahjustataks ausat konkurentsi ja te-
kitataks kütusekäitlejate ebavõrdne kohtlemine.

Käesolevas asjas ei ole vaidlust selles, et OÜ Inndex suhtes oli alustatud kriminaalasi nr
14930000075 ja esitatud 07.04.2015 kahtlustus karistusseadustiku (KarS) § 22 lg 3 - § 3891 lg
2 ja lg 3 järgi kvalifitseeritava maksukuriteo toimepanemises. Tegemist on asjaoluga, mille
esinemist on seadusandja pidanud VKS § 42 lg 5 p 2 sõnastusest tulenevalt oluliseks ja tõsiseks
ning 100 000 euro suuruse tagatise esitamist nõudvaks maksuriskiks, hoolimata sellest, kuidas
kriminaalmenetlus hiljem lõpeb. Maksuhalduril puudub selles olukorras kaalutlusruum.

3) OÜ Inndex ettepanek „tasaarvestada“ 100 000 eurost tagatissummat juba riigi kasuks ares-
titud summadega vaide esitaja pangakontol või ettemaksukontol ning riigi kasuks seatud hüpo-
teegi ja OÜ-le Inndex kuuluvate sõidukite ja väikelaevade turuväärtusega ei ole samuti kohane.
Nimetatud täitetoimingud on sooritatud kriminaalasjas nr 14930000075 ning MTA 01.11.2013
korraldusega nr 12.2-3/019120-3 alanud maksumenetluses tuvastatava võimaliku varasema pe-
rioodi maksukohustuse/maksukahju katmise tagamiseks. Määratud 100 000 euro suurune taga-
tis aga ei ole suunatud mineviku-, vaid tulevikukohustuste täitmiseks.

4) Maksuhaldur on jätnud OÜ-le Inndex 100 000 euro suuruse tagatise esitamiseks asjaolusid
arvestades piisavalt aega. Kuigi 05.02.2016 otsuse järgi tuli tagatis esitada 16.02.2016, piken-
das nö reageerimisaega maksuhalduri poolt juba 02.02.2016 äriühingule saadetud teade tagatise
ülevaatamise menetluse algatamise kohta. Riigikohus on asjas nr 3-3-1-49-14 leidnud, et tun-
duvalt suuremas summas (üle 400 000 eurose) tagatise esitamiseks piisas 22-päevasest tähta-
jast. Kuigi nö 0-tagatise asemel 100 000 eurose tagatise nõudmine koormab ja mõjutab OÜ
Inndex majandustegevust oluliselt ja ebasoodsalt, siis ei saanud kütusevaldkonnas kogenud ja
pikalt tegutsenud OÜ-l Inndex tekkida õiguspärast ootust, et äärmiselt erandlik 0-eurone tagatis
jääbki tema suhtes igavesti kehtima, eriti pärast kriminaalasjas kahtlustuse esitamist.

5) OÜ Inndex 20% määraga maksustava käive perioodil september 2015 kuni jaanuar 2016
oli kokku 6 292 450 eurot, s.o ühe kuu keskmine käive oli 1 258 490 eurot. Sellise käibe juures
ei tohiks olla 100 000-eurose tagatise esitamine OÜ Inndex jaoks ülejõukäiv.

6) Maksuhaldur ei peatanud OÜ Inndex tegevust täielikult. Äriühing saab (nö tanklamüügi
asemel) jätkuvalt osta ja müüa kütust tolli- ja aktsiisilaos, mis tegevusluba ja tagatist ei nõua,
samuti on põhimõtteliselt võimalik jätkata nn tanklapoes kütuse asemel vaid muude kaupade
müümisega ning nii enda juhatuse liiget kui kahte töötajat kuni võimaliku tegevusloa kehtivuse
taastamiseni rakendatuna hoida, või siis tankla mõnele teisele ettevõtjale välja rentida. Tank-
laklientide kaotamine on suuresti tagasipööratav, sest klient otsustab kütust osta eelduslikult
siiski eeskätt tankla asukoha (nö kasutusmugavuse) ja kütuse hinna järgi, mitte selle järgi, kas
tankla on vahepeal kinni olnud või mitte.

7) Kütusevaldkond on paraku kõrgema maksupettuste riskiga valdkond, kus maksukahju võib
tekkida kiirelt ja suurelt. Seetõttu tuleb maksuhalduril rikkumiste ennetamiseks või maksukahju



                                                                                             3(5)
                                                                                         3-16-379

riski minimeerimiseks (mh uue tagatise määramisega ning esitamata jätmisel tegevusloa peata-
misega) reageerida niipea kui võimalik. OÜ Inndex taotluse rahuldamine muudaks tagatiste
regulatsiooni sisuliselt mõttetuks, sest see võimaldaks üht kütusekäitlejat teistele eelistada ning
tal veel aastaid (kuni kohtuvaidluste lõpuni) üldse ilma tagatiseta tegutseda, kusjuures seda
hoolimata nüüd juba kahe „rikkumismenetluse“ (kriminaalmenetlus ja maksumenetlus) ning
seega veelgi suurema maksude laekumata jäämise ohu (mida tagatise määramine vähendama
peaks) olemasolust.

KOHTU PÕHJENDUSED

8. HKMS § 249 lg 1 kohaselt võib kohus kaebaja põhjendatud taotluse alusel või omal alga-
tusel teha igas menetlusstaadiumis määruse kaebaja õiguste esialgse kaitse kohta, kui vastasel
juhul võib kaebaja õiguste kaitse kohtuotsusega osutuda oluliselt raskendatuks või võimatuks.
HKMS § 249 lg 3 kohaselt arvestab kohus esialgse õiguskaitse määruse tegemisel avalikku
huvi ja puudutatud isiku õigusi ning hindab kaebuse perspektiive ja esialgse õiguskaitse mää-
ruse ettenähtavaid tagajärgi.
Esialgse õiguskaitse taotluse lahendamisel tuleb kohtul seega hinnata taotluse lubatavust
(HKMS § 249 lg 1) ning taotluse lubatavuse korral selle põhjendatust (HKMS § 249 lg 3).
Taotluse lubatavuse eelduseks on esialgse õiguskaitse vajadus.

9. OÜ Inndex taotleb esialgset õiguskaitset HKMS § 249 lg 2 alusel, mis sätestab, et esialgse
õiguskaitse taotluse võib esitada halduskohtule ka vaidemenetluse ajal. Esialgse õiguskaitse
taotlusest nähtuvalt esitas OÜ Inndex MTA 05.02.2016 otsuse peale vaide 19.02.2016 ning
plaanib esitada vaide MTA 19.02.2016 otsuse peale lähiajal. MTA on 29.02.2016 seisukohas
selgitanud, et OÜ Inndex vaie MTA 05.02.2016 otsuse peale on lahendatud MTA 25.02.2016
vaideotsusega (tl 32) ning vaiet MTA 19.02.2016 otsuse peale ei ole esitatud.
Eeltoodust tulenevalt ei ole käesoleva määruse tegemise ajaks täidetud HKMS § 249 lg 2 tin-
gimus esialgse õiguskaitse taotluse esitamiseks kohtule, st MTA 05.02.2016 otsuse ja
19.02.2016 otsuse osas puudub vaidemenetlus (või halduskohtumenetlus), mille raames kohtult
esialgset õiguskaitset taotleda. Seega ei ole esialgse õiguskaitse taotlus lubatav ning kohus jätab
selle läbi vaatamata (HKMS § 55 lg 2).

10. Arvestades samas asjaolu, et OÜ Inndex on kinnitanud enda soovi esitada MTA 19.02.2016
otsuse peale vaie, samuti viidanud MTA 05.02.2016 otsuse edasisele vaidlustamisele haldus-
kohtus, märgib kohus selgitavalt, et esialgse õiguskaitse taotlust ei saaks pidada põhjendatuks
ka sisuliselt. MTA 05.02.2016 ja 19.02.2016 otsuste vaidlustamist ei saa pidada perspektiivi-
kaks ning VKS § 42 lg 5 tingimustele mittevastavale isikule pika aja kestel (OÜ Inndex hindab
kohtuvaidluse lõppemiseks 2017. a) ilma tagatiseta või vähendatud tagatisega tarbimisse luba-
tud kütuse võõrandamise võimaldamine oleks vastuolus tagatise regulatsiooni eesmärgiga.

11. Kütuse müüja tagatise kehtestamise eesmärgiks on tagada kütuseturul toimuvatelt kütu-
setehingutelt käibemaksu tasumine, samuti tekkida võiva käibemaksukohustuse täitmine, mak-
supettuste vähendamine ning soodustada ausat konkurentsi kütuseturul. Vastavad eesmärgid
saavad seadusandja hinnangul olla valdkonna eripära arvestades tagatud 100 000 eurose taga-
tise korral (VKS § 42 lg 2). Tarbimisse lubatud kütuse müüja 100 000 eurone tagatis on seega
üldreegel ning tagatise vähendamine on erand, mille osas on seadusandja sätestanud maksuhal-
durile teatava kaalutlusruumi (VKS § 42 lg 5). Selgesõnaliselt on aga tagatise vähendamise
tingimusena sätestatud, et isiku suhtes ei tohi olla alustatud maksuseaduste, tollieeskirjade ega
VKS rikkumise süüteomenetlust (VKS § 42 lg 5 p 2). Arvestades, et OÜ-le Inndex on esitatud


                                                                                              4(5)
                                                                                      3-16-379

kriminaalasja nr 14930000075 raames 07.04.2015 kahtlustus KarS § 22 lg 3 ning § 3891 lg 2 ja
lg 3 järgi kvalifitseeritava kuriteo toimepanemises, puudub VKS-st tulenevalt alus OÜ Inndex
edasiseks vabastamiseks kütusemüüja 100 000 eurosest tagatisest. Seega on OÜ Inndex poolt
100 000 eurose tagatise esitamine tarbimisse lubatud kütuse müümise jätkamiseks vältimatu
ning OÜ Inndex eduväljavaateid MTA 05.02.2016 otsuse ja 19.02.2016 otsuse vaidlustamisel
ei saa pidada kuigi suureks.

12. OÜ Inndex peamiseks vastuväiteks MTA 05.02.2016 ja 19.02.2016 otsustele võib pidada
asjaolu, et 10-päevane tähtaeg tagatise esitamiseks on ebamõistlikult lühike. Kohtu esialgsel
hinnangul ei saa vastavat tähtaega pidada sedavõrd lühikeseks, et see annaks iseseisva aluse
lugeda otsused õigusvastaseks. Seejuures tuleb arvestada, et süüteomenetluse algatamisega
seonduv tagatise vähendamise eelduse puudumine tuleneb otse seadusest (VKS § 42 lg 5 p 2).
OÜ Inndex kui professionaalse kütusemüüja puhul võib eeldada vastava valdkonna regulat-
siooni tundmist, seega ei saanud tulla tagatise nõudmine pärast süüteomenetluse algatamist ja
kahtlustuse esitamist OÜ-le Inndex üllatusena. Maksuhaldur on täiendavalt ka 02.02.2016 in-
formeerinud OÜ-d Inndex tagatise ülevaatamise menetluse algatamisest seonduvalt kriminaa-
lasja algatamisega. Järelikult on OÜ-l Inndex olnud piisavalt aega valmistuda tagatise nõudmi-
seks.
Lisaks on oluline, et OÜ Inndex kütuse müügi tegevusluba ei ole MTA 19.02.2016 otsusega
kehtetuks tunnistatud, vaid selle kehtivus on peatatud kuni nõutud tagatise esitamiseni. Seega
on OÜ-l Inndex võimalik koheselt nõutava tagatise esitamisel tegevusloa kehtivus taastada (sõl-
tumata sellest, et algne 10-päevane tähtaeg on ületatud).

13. OÜ Inndex põhjendused, et tagatise suuruse määramisel oleks tulnud arvestada riigipool-
seid seniseid areste ja nõudeid tema suhtes, ei ole kooskõlas VKS § 42 lg-ga 5. Kui tagatise
vähendamise eeldused ei ole täidetud, puudub alus analüüsida, kas maksuhaldur pidanuks üht
või teist asjaolu tagatise vähendamisel arvestama. Isegi kui maksuhalduril vastav kaalutlusruum
esineks, ei saa nõustuda OÜ Inndex seisukohaga, et varasemate perioodide nõuete katteks ares-
titud vara arvesse võtmata jätmine tagatise suuruse määramisel on vastuolus tagatise eesmär-
kidega. Kohtupraktikas on asutud seisukohale, et tekkida võiva käibemaksukohustuse tuvasta-
misel võib arvesse võtta nii eelnevatel maksuperioodidel esitatud käibedeklaratsioonide kont-
rollimise tulemusel tekkida võivaid kui ka tulevikus deklareeritavaid võimalikke käibemaksu-
kohustusi (Riigikohtu otsuse nr 3-3-1-49-14 p 13). Seega ei ole tulevikus tekkiva hinnangulise
maksukohustuse arvestamine vastuolus tagatise eesmärgiga.
MTA on ühtlasi selgitanud, et juhul kui arvestada määratavast tagatisest maha juba arestitud
summad, jääks tulevikuriskid maandamata, kuna ainuüksi juba toimuvas maksumenetluses
(maksustamisperioodid juuli ja august 2013. a) on MTA eeldatavaks nõudeks üle 170 000 euro
(haldusasi nr 3-15-1616). Kohtul puudub alus vastavas seisukohas kahelda.

14. OÜ Inndex ei ole ühtlasi esitanud kohtule veenvat põhistust selle kohta, et 100 000 eurose
tagatise esitamine oleks talle üle jõu käiv (vastustaja kinnitusel oli OÜ Inndex käive perioodil
september 2015 kuni jaanuar 2016 kokku 6 292 450 eurot, s.o ühe kuu keskmine käive oli
1 258 490 eurot). Seega ei ole ka õiguskaitse vajadus piisavalt põhjendatud.


/allkirjastatud digitaalselt/

Kaupo Kruusvee
Kohtunik


                                                                                           5(5)
