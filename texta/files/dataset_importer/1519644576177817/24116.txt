                                                                               4-15-7920




                             KOHTUOTSUS
                                 EESTI VABARIIGI NIMEL
                                       (LÕPPOSA)

Kohus                                Harju Maakohus
Otsuse tegemise aeg ja koht          08.02.2016 Tallinn, Liivalaia kohtumaja
Väärteoasja number                   4-15-7920
Kohtunik                             Leo Kunman

Kohtuistungi sekretär                Katrin Lopsik

Väärteoasi                           Raili Tšesnakova väärteoasi NPALS § 151 lg 1 tunnustel
                                     Väärteotoimik, - protokoll: 2317,15,005768 (AB1440738)
                                     Toimepanemise aeg ja koht: 03.06.2015 kell 15:17, Paldiski
                                     mnt 219B, Tallinn
Menetlusalune isik                   Raili Tšesnakova (isikukood 48812144918, elukoht: XXX,
                                     Eesti Vabariigi kodanik, töökoht puudub)
Kohtuväline menetleja                Politsei- ja Piirivalveamet; Põhja Prefektuur, Lääne-Harju
                                     politseijaoskond
Asja läbivaatamise aeg ja koht       08.02.2016, Tallinnas Liivalaia kohtumajas

Istungil osalenud isikud             Kohtuvälise menetleja esindaja Heiki Tammisto


RESOLUTSIOON
Juhindudes KarS § 48, VTMS § 83 p 2, § 107-109, § 111, § 113,90 lg 1, kohus otsustas:
        1. Süüdi tunnistada Raili Tšesnakova väärteos NPALS § 151 lg 1 järgi ning mõista
             karistuseks arest 4(neli) päeva.
        2. Aresti kandmise aja algust hakata lugema reaalselt aresti kandmisele asumisest. Aresti
             kandmise kohaks määrata Põhja Prefektuuri Arestimaja (Rahumäe tee 6, Tallinn).
        3. Raili Tšesnakova´l tuleb arest ära kanda hiljemalt 14.03.2016. Tähtaegselt aresti
             kandmata jätmisel kohaldada Raili Tšesnakova suhtes sundtoomist arestimajja.
        4. Välja mõista Raili Tšesnakova´lt menetluskulud 35 eurot (Uuringuakti nr 1327T- joobe
             tuvastamise tasu) riigituludesse.
Menetluskulude tasumiseks vajalikud makserekvisiidid on kajastatud kohtuotsuse lisas olevas
eraldi dokumendis (makseinfo leht). Kohus selgitab, et makseinfo lehel on informatiivne
tähendus, s.t et kaevatav ning õiguslikku tähendust omav dokument on kohtulahend, millega nõue
välja mõisteti, mitte aga dokument, mille alusel toimub nõude tasumine. Kui rahalised nõuded ei
ole täies ulatuses tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.
                                               2




Edasikaebamise kord
Kui kohtumenetluse pool soovib kasutada apellatsiooniõigust, peab ta sellest kirjalikult teatama
maakohtule 7 (seitsme) päeva jooksul alates kohtuotsuse lõpposa kuulutamisest. Kui üks
kohtumenetluse pool on VTMS § 137 lõikes 1 nimetatud tähtaja jooksul teatanud
apellatsiooniõiguse kasutamise soovist ega ole sellest loobunud, on ülejäänud kohtumenetluse
pooltel apellatsiooniõigus olenemata sellest, kas nad ise on apellatsiooniõiguse kasutamise soovist
teatanud. Kohtumenetluse poole soovist kasutada apellatsiooniõigust või teate esitamise järel
apellatsiooniõiguse kasutamisest loobuda teatab maakohus teisele kohtumenetluse poolele
kirjalikult. Apellatsioon esitatakse ringkonnakohtule 15 päeva jooksul alates päevast, millal
maakohtu otsus on kohtumenetluse pooltele VTMS § 113 lõike 4 punkti 1 kohaselt kohtus
tutvumiseks kättesaadav. Kui kohus tunnistas väärteoasja lahendamisel kohtuotsuse resolutiivosas
kohaldamisele kuuluva õigustloova akti põhiseadusega vastuolus olevaks ja jättis selle
kohaldamata, esitatakse apellatsioon kümne päeva jooksul arvates kohaldamata jäetud õigustloova
akti kohta Riigikohtu põhiseaduslikkuse järelevalve korras tehtud lahendi kuulutamisest. Apellandi
taotlusel võib kohus apellatsioonitähtaja määrusega ennistada, kui ta tunnistab selle möödalastuks
mõjuval põhjusel. Ennistamist võib taotleda 14 päeva jooksul alates päevast, millal takistus ära
langes. Apellatsioonitähtaja ennistamise lahendab ringkonnakohus oma määrusega, mis ei ole
edasikaevatav. Apellatsioonitähtaja ennistamise või sellest keeldumise määrus tehakse apellandile
teatavaks.
Kui apellatsiooniteadet ei esitata, jõustub kohtuotsus 7 päeva möödumisel kohtuotsuse
kuulutamisest.

Leo Kunman
Kohtunik
