                                               KOHTUMÄÄRUS
                                Menetluse lõpetamine kompromissi kinnitamisega
Kohus                                   Pärnu Maakohus
Kohtunik                                Sirje Lahesoo
Määruse tegemise aeg ja koht            11.aprill 2016 Paide
Tsiviilasja number                      2-16-4118
Tsiviilasi                              As hagi VS vastu elatise nõudes
Hagihind                                1935 (215 x 9) EUR
Menetlusosalised                        Hageja: AS, isikukood xxxxxxxxxxx, elukoht xxxxxxxx xxxxx
ja nende esindajad                      xxxxx, seaduslik esindaja (vanem) MS
                                        Kostja: VS, isikukood xxxxxxxxxxxx, elukoht xxxxxxxxx xxxxx
                                        xxxx
RESOLUTSIOON
1. Kinnitada AS (seaduslik esindaja MS) ja VS kompromiss, mille kohaselt:
1.1. VS maksab oma alaealisele lapsele AS ülalpidamiseks iga kuu elatist summas, mis on pool Vabariigi
Valitsuse kehtestatud kuupalga alammäära kuus (kompromissi sõlmimise ajal 215 eurot kuus) alates
12.04.2016 kuni tütar A täisealiseks saamiseni xx.xxxxxxxxxx xxxx.
1.2. VS maksab punktis 1.1. nimetatud elatusraha iga kuu 12.kuupäevaks MS arvelduskontole
xxxxxxxxxxxxxxxxxxx, märkides selgitusse „Elatis“.
1.3. Poolte menetluskulud jäävad poolte endi kanda.
1.4. AS (seadusliku esindaja MS esindusel) ja VS on teadlikud, et kui me-netlus on lõpetatud, ei saa hageja
uuesti pöörduda kohtusse hagiga sama kostja vastu vaidluses samal alusel sama hagieseme üle.
1.5. VS on teadlik, et kompromissi rikkumise korral on AS õigus seadusliku esindaja kaudu pöörduda
täitemenetluse seadustiku kohaselt kohtutäituri poole võlgnetava elatise summa sundkorras
sissenõudmiseks.
1.6. AS (seadusliku esindaja MS esindusel) ja VS on kokku leppinud, et nad välistavad kompromissi
kinnitavale kohtumäärusele määruskaebuse esitamise õiguse.
1.7. AS (seadusliku esindaja MS esindusel) ning VS paluvad kohtul kompromiss kinnitada ja tsiviilasja nr
2-16-4118 menetlus kohtuistungit pidamata lõpetada.
2. Lõpetada tsiviilasja nr 2-16-4118 menetlus.
3. Vastavalt poolte kokkuleppele jäävad poolte menetluskulud poolte endi kanda.

EDASIKAEBAMISE KORD
Vastavalt poolte kokkuleppele ei saa käesolevale määrusele määruskaebust esitada.

MENETLUSE KÄIK
Pärnu Maakohtu Paide kohtumaja menetluses on AS hagi VS vastu elatise nõudes. Pooled on kohtule
esitanud kompromissi, mis muu hulgas sisaldab ka taotlust kompromiss kinnitamiseks ja tsiviilasja
menetluse lõpetamiseks kohtuistungit pidamata. Kompromissis kinnitavad pooled, et nad on teadlikud
menetluse lõpetamise tagajärgedest.

KOHTU SEISUKOHT
1. Vaidluse lõpetamine kompromissiga on poolte seadusest tulenev õigus (TsMS § 206 lg 2, § 430 lg
1).
Poolte sõlmitud kompromiss ei ole vastuolus heade kommete ega seadusega ega riku avalikku huvi.
Poolte sõlmitud kompromissi on võimalik täita.
Kohus kinnitab poolte kompromissi kohtuistungit pidamata ning lõpetab tsiviilasja menetluse (TsMS §
430 lg 1).

2. Vastavalt poolte kokkuleppele jäävad poolte menetluskulud poolte endi kanda. Muid menetluskulusid ei
ole.


/allkirjastatud digitaalselt/
Sirje Lahesoo
Kohtunik
