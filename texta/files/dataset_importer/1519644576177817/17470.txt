                                                                                 2-16-1431




                            KOHTUOTSUS
                               EESTI VABARIIGI NIMEL
                                   Tagaseljaotsus

Kohus                         Tartu Maakohus

Kohtunik                      Maimu Laumets

Otsuse tegemise aeg ja koht   25.04.2016, Jõgeva kohtumaja

Tsiviilasja number            2-16-1431

Tsiviilasi                    Aastaring OÜ hagi Arvo Tinni Transport OÜ vastu
                              võlgnevuse ja viivise nõudes
Hagihind                      8997,86 eurot

Menetlusosalised ja nende     Hageja: Aastaring OÜ (registrikood: 10434337; asukoht:
esindajad                     Lehtla 12, 76505 Saue);
                              Hageja lepiguline esindaja: Kristjan Aava (BLV Büroo OÜ,
                              registrikood: 11574218; asukoht: Turu plats 5/7-12, 11611
                              Tallinn; e-post: info@blv.ee);
                              Kostja: Axxx TxxxxxTransport OÜ (registrikood:
                              12154346;                                         asukoht:
                              xxxxxxxxxxxxxxxxxxxxxxxxxxxxxxxxxxxxxxxxxxxxx),
                              Kostja seaduslik esindaja: Axxx Txxxx (isikukood:
                              xxxxxxxxxxx; e-post: )
Menetluse liik                Kirjalik menetlus
                              Kohus teeb asjas tagaseljaotsuse, kuna kostja ei vastanud
                              kohtule kirjalikult

RESOLUTSIOON
1. Hagi rahuldada tagaseljaotsusega.
2. Välja mõista Axxx Txxxx Transport OÜ-lt Aastaring OÜ kasuks 8732,22 eurot, millest
   7881,07 eurot moodustab põhivõlg, 811,15 eurot 28.01.2016 seisuga sissenõutavaks
   muutunud viivis ja 40 eurot sissenõude kulud.
3. Kohtuotsus on tagatiseta viivitamata täidetav.

Menetluskulude jaotus
1. Jätta menetluskulud Axxx Txxxx Transport OÜ kanda.
2. Välja mõista Axxx Txxxx Transport OÜ-lt Aastaring OÜ kasuks menetluskulud
   summas 700 eurot, mis on nõudelt tasutud riigilõiv 500 eurot ja õigusabikulud 200 eurot
   (käibemaksuta).


                                                                                         1
                                                                                           2-16-1431



Edasikaebamise kord
Kostja võib esitada tagaseljaotsuse kättetoimetamisest alates 30 päeva jooksul Tartu Maakohtu
Jõgeva kohtumajale kirjaliku kaja, kui tema tegevusetus, mis oli tagaseljaotsuse tegemise
aluseks, oli tingitud mõjuvast põhjusest. Kaja peab vastama tsiviilkohtumenetluse seadustiku
(TsMS) § 416 lõigetes 1-3 sätestatule. Kaja esitamisel tuleb tasuda kautsjon vastavalt TsMS §-
le 142 Rahandusministeeriumi kontole SEB Pank – a/a EE571010220229377229, Swedbank –
a/a EE062200221059223099, Danske Bank – a/a EE513300333522160001 või Nordea Bank –
a/a EE221700017003510302. Maksete tegemisel märkida selgituse lahtrisse tsiviilasja number
ja märksõna „kautsjon kaja esitamisel“.

Menetluse käik
Aastaring OÜ esitas 28.01.2016 kohtule hagiavalduse, milles palus Axxx Txxxx Transport OÜ-lt
hageja kasuks välja mõista põhivõla 7881,07 eurot, sissenõutavaks muutunud viivise 1076,79
eurot ja sissenõude kulud summas 40 eurot. Menetluskulud palus hageja jätta kostja kanda.


Tartu Maakohus võttis hagi 05.02.2016.a määrusega menetlusse, edastas hagimaterjalid kostjale
ja kohustas kostjat hagile kirjalikult vastama 21 päeva jooksul alates määruse kättesaamisest.
Kostjat hoiatati hagile tähtaegselt vastamata jätmise tagajärgedest TsMS § 407 lg 1 järgi.
Menetlusdokumendid toimetati kostjale kätte kostja sekretäri vahendusel 17.02.2016 TsMS §
323 lg 1 ja 2 mõttes. Kostja ei ole kohtu poolt antud tähtpäevaks ega hiljem hagile vastanud.


Kohtu seisukoht ja põhjendused
Vastavalt TsMS § 407 lg-le 1 võib kohus hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele kohus
on määranud vastamise tähtaja, ei ole tähtaegselt vastanud, isegi kui hagi toimetati kostjale kätte
välisriigis või kui see toimetati kätte avalikult. Sel juhul loetakse hageja esitatud faktilised väited
kostja poolt omaksvõetuks. TsMS § 407 lg 2 kohaselt sama paragrahvi lõikes 1 sätestatud
nõusolekut eeldatakse, kui hageja ei ole kohtule teatanud, et ta ei soovi tagaseljaotsuse tegemist.
Kohus leiab, et kuna ei esine TsMS § 407 lg-s 5 nimetatud asjaolusid, mis välistaksid
tagaseljaotsuse tegemise, on võimalik teha asjas tagaseljaotsus, millega tuleb hagi õiguslikult
põhjendatud ulatuses rahuldada. TsMS § 444 lg 3 alusel jätab kohus otsusest välja kirjeldava osa
ja esitab põhjendavas osas vaid õigusliku põhjenduse. Vastavalt TsMS § 468 lg 1 p-le 2 tunnistab
kohus tagaseljaotsuse omal algatusel tagatiseta viivitamata täidetavaks.


Kohus leiab, et hagi on õiguslikult põhjendatud.
Hagimaterjalide põhjal on poolte vahel sõlmitud teenuse osutamise leping, mille kohaselt kostja
tellis hagejalt rahvusvahelist transporditeenust ning rentis oma transpordivahenditesse GPS
seadmeid. Kostja kohustus tasuma hageja poolt esitatud arvete alusel teenuse eest, mida kostja
aga teinud ei ole.
Võlaõigusseaduse (VÕS) § 76 ja § 82 lg 1 kohaselt tuleb kohustus täita vastavalt lepingule või
seadusele kindlaks määratud tähtpäeval ning VÕS § 101 lg 1 p 1 ja p 6 lubavad võlausaldajal
võlgniku poolse kohustuse rikkumise korral nõuda muu hulgas kohustuse täitmist ja viivist. VÕS
§ 108 lg 1 sätestab, et kui võlgnik rikub raha maksmise kohustust, võib võlausaldaja nõuda selle
täitmist. VÕS § 113 lg 1 järgi võib võlausaldaja rahalise kohustuse täitmisega viivitamise korral


                                                                                                     2
                                                                                     2-16-1431

nõuda võlgnikult viivitusintressi (viivis), arvates kohustuse sissenõutavaks muutumisest kuni
kohase täitmiseni. Viivise määraks loetakse VÕS §-s 94 sätestatud intressimäär, millele lisandub
kaheksa protsenti aastas. Kui lepinguga on ette nähtud kõrgem intressimäär kui seadusjärgne
viivisemäär, loetakse viivise määraks lepinguga ettenähtud intressimäär. VÕS § 1131 lg 1
sätestab, et kui võlausaldaja võib nõuda viivist, võib ta nõuda võlgnikult võla
sissenõudmiskulude hüvitamist summas 40 eurot.
Pooled ei ole omavahel kokku leppinud seadusjärgsest viivise määrast erinevat viivise määra,
mistõttu kohaldub seadusjärgne viivise määr, milleks on 0,05% päevas, millele lisandub 8%
aastas. Viivise protsent ühes päevas on seega 0,022, mitte 0,024% nagu on märkinud hageja.
Lisaks sellele on hageja kohtu hinnangul valesti märkinud viivituses oldud päevad iga arve osas.
Sellest tulenevalt ei ole hageja viivist arvestanud korrektselt.
Tulenevalt eeltoodust on viivise arvestus järgnev:
    - Arve nr 14477, viivitatud päevi 477 – viivis 209,88 eurot;
    - Arve nr 14478, viivitatud päevi 500 – viivis 64 eurot;
    - Arve nr 14479, viivitatud päevi 500 – viivis 39,77 eurot;
    - Arve nr 14480, viivitatud päevi 499 – viivis 75,56 eurot;
    - Arve nr 14484, viivitatud päevi 498 – viivis 49,30 eurot;
    - Arve nr 14501, viivitatud päevi 463 – viivis 249,56 eurot;
    - Arve nr 14507, viivitatud päevi 482 – viivis 60,97 eurot;
    - Arve nr 14537, viivitatud päevi 472 – viivis 3,12 eurot;
    - Arve nr 14595, viivitatud päevi 439 – viivis 2,90 eurot;
    - Arve nr 14679, viivitatud päevi 400 – viivis 1,32 eurot;
    - Arve nr 15001, viivitatud päevi 379 – viivis 1,25 eurot;
    - Arve nr 150033, viivitatud päevi 362 – viivis 31,10 eurot;
    - Arve nr 150067, viivitatud päevi 348 – viivis 1,15 eurot;
    - Arve nr 15103, viivitatud päevi 326 – viivis 1,08 eurot;
    - Arve nr 15124, viivitatud päevi 313 – viivis 19,21 eurot;
    - Arve nr 15148, viivitatud päevi 297 – viivis 0,98 eurot.
Kokku on viivis seega 811,15 eurot.
Eeltoodu alusel mõistab kohus kostjalt hageja kasuks välja 8732,22 eurot, millest 7881,07 eurot
moodustab põhivõlg, 811,15 eurot 28.01.2016 seisuga sissenõutavaks muutunud viivis ja 40
eurot sissenõude kulud.


Menetluskulude jaotus
TsMS § 173 lg 1 kohaselt esitab asja menetlenud kohus kohtuotsuses menetluskulude jaotuse
menetlusosaliste vahel. TsMS § 162 lg 1 kohaselt kannab hagimenetluse kulud pool, kelle
kahjuks otsus tehti. Kohus rahuldas hagi, seega tuleb menetluskulud jätta kostja kanda.
TsMS § 174 lg 2 alusel määrab kohus kohtuotsuses kindlaks hüvitatavate menetluskulude
rahalise suuruse.
Hageja on palunud menetluskulud jätta kostja kanda. Hageja on esitanud menetluskulude
nimekirja ja palunud kostjalt välja mõista nõude esitamisel tasutud riigilõiv summas 500 eurot.
Kohus tegi kindlaks, et hageja tasus hagi esitamisel riigilõivu 500 eurot.
Kohus leiab, et riigilõivu on tasutud seaduses ettenähtud määras ja see kuulub kostja poolt
hagejale hüvitamisele.
Hageja taotles ka kostjalt välja mõista hageja poolt lepingulisele esindajale makstud tasu
õigusabi eest 350 eurot, millele lisandub käibemaks. TsMS § 175 lg 1 kohaselt, kui


                                                                                              3
                                                                                        2-16-1431

menetlusosaline peab menetluskulude jaotust kindlaksmäärava kohtulahendi kohaselt kandma
teist menetlusosalist esindanud lepingulise esindaja kulud, mõistab kohus kulud välja
põhjendatud ja vajalikus ulatuses.
Kohus hindab, et arvestades hageja lepingulise esindaja eeldatavat töömahtu ja asja keerukust, ei
ole tasu õigusabi eest nõutud summas täies ulatuses põhjendatud ja kuulub kostja poolt hagejale
hüvitamiseks osaliselt.
Hagiavaldus on esitatud tasumata võlgnevuse nõudes ning hagiavalduse sisuline osa on üksnes
ca 2,5 lk pikk, ülejäänud sellest on faktiliste asjaolude kirjeldus ja menetluslikud punktid. Kohtu
hinnangul ei ole sellise nõude esitamine õiguslikult keerukas ega ajamahukas, mistõttu sellise
hagiavalduse koostamisele on põhjendatud kulu üksnes 200 euro ulatuses.
TsMS § 174 lg 10 kohaselt peab menetluskuludelt arvestatava käibemaksu hüvitamiseks
menetlusosaline kinnitama, et ta ei ole käibemaksukohustuslane või ei saa muul põhjusel
tekkinud kuludelt käibemaksu tagasi arvestada.
Menetlusosaline saab seega nõuda menetluskuludelt arvestatava käibemaksu hüvitamist üksnes
juhul, kui ta kinnitab, et ta ei ole käibemaksukohuslane või ei saa muul põhjusel tekkinud
kuludelt käibemaksu tagasi arvestada. Avaldaja esindaja on kohtul palunud arvestada sellega, et
hageja on käibemaksukohustuslane ja samas palunud õigusabikulud välja mõista koos
käibemaksuga. Hageja on käibemaksukohustuslane. Hageja ega hageja esindaja ei ole esitanud
muid tõendeid või põhjendusi, et hageja ei saa tekkinud kuludelt käibemaksu tagasi arvestada,
mistõttu kohus mõistab õigusabi kulud välja ilma käibemaksuta.
Eeltoodu alusel mõistab kohus kostjalt hageja kasuks välja menetluskulud kokku summas 700
eurot, millest 500 eurot moodustab nõudelt tasutud riigilõiv ja 200 eurot (käibemaksuta) hageja
lepingulise esindaja tasu.

/allkirjastatud digitaalselt/

Maimu Laumets
kohtunik




                                                                                                 4
