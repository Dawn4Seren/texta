                                                                               2-16-12630




                       KOHTUMÄÄRUS
Kohus                              Harju Maakohus Kentmanni kohtumaja
Kohtunik                           Helina Luksepp
Määruse tegemise aeg ja koht       22. november 2016, Tallinn
Tsiviilasja number                 2-16-12630
Tsiviilasi                         XXXXOÜ sundlõpetamine
Tsiviilasja hind                   3 500 eurot
Menetlusosalised ja nende          Puudutatud isik: XXXXOÜ (registrikood XXXX,
esindajad                          asukoht XXXX, e-post XXXX);
                                   Puudutatud isiku seaduslik esindaja: juhatuse liige
                                   XXXX(pankrotis, kehtiv ärikeeld, isikukood XXXX,
                                   elukoht XXXX, e-post XXXX), pankrotihaldur Sirje Tael
Menetlustoiming                    Äriühingu sundlõpetamise otsustamine
Menetluse liik                     Kirjalik menetlus hagita asjas

RESOLUTSIOON
   1.   Sundlõpetada XXXXOÜ (registrikood XXXX) likvideerimismenetlust
        läbiviimata.
   2.   Kustutada registrist XXXXOÜ (registrikood XXXX).
   3.   Jätta menetluskulud puudutatud isiku XXXXOÜ. Määrata kindlaks, et
        puudutatud isikutel senised menetluskulud puuduvad.
   4.   Sundlõpetamise määrus kehtib ja kuulub täitmisele alates jõustumisest.
   5.   Harju Maakohtu tsiviilkantseleil saata määrus pärast jõustumist täitmiseks Tartu
        Maakohtu      registriosakonnale    (Pikk    32,   44307     Rakvere,      e-post
        registriosakond@kohus.ee).
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 15 päeva jooksul alates määruse kättetoimetamisest.
Määruskaebust ei saa esitada viie kuu möödumisel määruse tegemisest.
Kohtumääruse peale määruskaebuse esitamisel tuleb tasuda riigilõiv 50 eurot.
Kohus selgitab, et kui menetlusosaline taotleb määruskaebuse esitamisel menetlusabi, peab ta
seaduses sätestatud tähtaja järgmiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse.
Kohus selgitab, et menetlustoimingut, mille tegemiseks on kehtestatud tähtaeg, võib teha
tähtaja viimasel päeval kuni kella 24.00-ni.



                                                                                         1
                                                                                     2-16-12630



Asjaolud ja kohtumääruse põhjendused

       1. Tartu Maakohtu registriosakond esitas 19.08.2016 määrusega registriasjas nr
       XXXXHarju Maakohtule XXXXOÜ (puudutatud isik) dokumendid, et algatada
       menetlus sundlõpetamise otsustamiseks.
       2. Osundatud määruse kohaselt kuulutati Harju Maakohtu 28.10.2015 määrusega
       tsiviilasjas 2-15-13938 välja puudutatud isiku seadusliku esindaja XXXXpankrot.
       Tartu Maakohtu 19.08.2016 määrusest nähtub ka, et XXXXtaotles 13.11.2015
       avaldusega enda andmete äriregistrist kustutamist. Avaldusest ei nähtu juhatuse liikme
       kohalt tagasi kutsumine, osaniku vastavat otsust lisatud ei ole. Kuna seaduslikul
       esindajal kui füüsilisest isikust võlgnikul ei ole kuni tema pankrotimenetluse lõpuni
       õigus olla juhatuse liige ning registripidajale ei ole esitatud kohtu luba olla juriidilise
       isiku juhatuse liige, ei vasta äriühingu juhatuse koosseis seaduse nõuetele
       (Pankrotiseaduse /PaS/ § 91 lg 1).
       3. Harju Maakohus algatas 30.08.2016 määrusega menetluse puudutatud isiku
       sundlõpetamise otsustamiseks, mille alusel puudutatud isikul tuli 20 päeva jooksul
       esitada kirjalik seisukoht äriühingu sundlõpetamise ja likvideerimismenetluse
       läbiviimise kohta. Kohus andis sama tähtaja sundlõpetamise aluseks olevata asjaolude
       kõrvaldamiseks, kohustas äriühingut leidma likvideerija kandidaat ning esitama
       likvideerija kirjalik nõusolek likvideerimise läbiviimiseks või tasuma likvideerija
       kulutuste katteks 300 eurot Harju Maakohtu tagatiste arvele.
       XXXXsai 08.10.2016 veebilehe www.e-toimik.ee vahendusel kätte asja materjalide ja
       menetluse algatamise määruse. Puudutatud isik kohtu määratud tähtajaks (s.o
       28.10.2016) sundlõpetamise aluseks olevaid asjaolusid ei kõrvaldanud ega täitnud
       muid kohtu antud juhiseid.
       Kohus kontrollis äriregistri andmeid 21.11.2016 - ka äriregistrile ei ole esitanud
       dokumente sundlõpetamise aluseks olevate asjaolude kõrvaldamise kohta.
       4. Kohus leiab, et puudutatud isik tuleb sundlõpetada likvideerimismenetlust
       läbiviimata ning registrist kustutada.
       5. Äriregistri pidaja on teavitanud puudutatud isikut juhatuse koosseisu
       mittevastavusest ning andnud 27.11.2015 määrusega tähtaja 180 päeva alates määruse
       tegemisest puuduste kõrvaldamiseks. Tähtaja jooksul puuduseid ei kõrvaldatud.
       6. PaS § 91 lg 1 alusel on XXXXärikeeld (ehk keeld olla äriühingu juhatuse liige)
       alates 28.10.2015 kuni pankrotimenetluse lõppemiseni. Kohus on 22.11.2016
       kontrollinud Kohtute Infosüsteemist, et tsiviilasjas 2-15-13938 ei ole XXXX
       pankrotimenetlust lõpetatud.
       7. PaS § 91 lõike 1 kohaselt ei tohi füüsilisest isikust võlgnik tema pankroti
       väljakuulutamisest kuni pankrotimenetluse lõpuni kohtu loata olla ettevõtja, juriidilise
       isiku juhtorgani liige, juriidilise isiku likvideerija ega prokurist.
       8. Äriseadustiku (ÄS) § 59 lõike 6 kohaselt juhul, kui äriühingu juhatuse koosseis ei
       vasta seaduse nõuetele, määrab registripidaja äriühingule juhatuse koosseisu seaduse
       nõuetega vastavusse viimiseks tähtaja, mis ei tohi olla lühem kui kuus kuud. Kui
       äriühing määratud tähtaja jooksul seda ei tee, võib registripidaja otsustada äriühingu
       sundlõpetamise. ÄS § 2013 lg 1 p 3 kohaselt osaühing lõpetatakse kohtumäärusega ka
       muudel seaduses sätestatud juhtudel.


                                                                                                2
                                                                                      2-16-12630

         9. ÄS § 205 sätestab, et osaühingu lõpetamisel toimub selle likvideerimine
         (likvideerimismenetlus), kui seaduses ei ole sätestatud teisiti. TsMS § 604 lg 2 alusel
         võib kohus määrata, et isiku likvideerimismenetlust läbi ei viida ja juriidiline isik
         kustutatakse registrist.
         10. TsMS § 603 lg 3 kohaselt isiku likvideerijaks määramiseks on vajalik tema
         nõusolek. TsMS § 604 lg 2 teise lause kohaselt, kui sundlõpetatud eraõiguslikule
         juriidilisele isikule ei õnnestu määrata likvideerijat ja mõistliku aja jooksul ei ole
         algatatud ka eraõigusliku juriidilise isiku pankrotimenetlust, määrab kohus ühtlasi, et
         isiku likvideerimismenetlust läbi ei viida ja juriidiline isik kustutatakse registrist.
         11. Kuivõrd likvideerijat on võimalik määrata üksnes tema nõusolekul ning selline
         nõusolek kohtul puudub ning teisi isikuid, keda likvideerijaks määrata, ei ole kohtule
         teada, siis ei ole võimalik likvideerijat määrata. Senist äriühingu juhatuse liiget ei saa
         likvideerijaks määrata tema ärikeelu tõttu.
         12. Arvestades asjaoluga, et puudutatud isik ei ole kohtu määratud tähtajaks
         kõrvaldanud sundlõpetamise aluseks olevaid asjaolusid ega täitnud muid kohtu antud
         juhiseid (esitanud likvideerija andmeid ja tasunud likvideerija tasu ning kulude katteks
         ettemaksu), siis tuleb osaühing registrist kustutada likvideerimismenetlust läbiviimata.
         13. Menetluskulud jäävad TsMS § 172 lg 6 alusel osaühingu kanda. Kohus määrab
         TsMS § 174 lg 1 ja § 177 lg 1 p 1 alusel kindlaks, et puudutatud isikutel senised
         menetluskulud puuduvad.


         Kohtu selgitused


         14. Kooskõlas ÄS § 204 lg 3 loetakse osaühing sundlõpetatuks alates lõpetamise kande
         tegemisest äriregistrisse. Sundlõpetamine jõustub kohtulahendi jõustumisega.
         Sundlõpetamise määrus kehtib ja kuulub täitmisele alates jõustumisest (TsMS § 629
         lg 4).
         Kohus selgitab, et TsMS 466 lg 3 kohaselt määrus, mille peale saab esitada
         määruskaebuse, jõustub, kui seaduse järgi ei saa määruse peale enam edasi kaevata või
         kui määruskaebus jäetakse jõustunud lahendiga rahuldamata või läbi vaatamata.
         15. Sundlõpetamise määruse peale võib juriidiline isik esitada määruskaebuse (TsMS
         § 629 lg 5).

/allkirjastatud digitaalselt/
Helina Luksepp
kohtunik 1




Harju Maakohtu Kentmanni kohtumaja
1




kohtu aadress: Kentmanni 13, 15034 Tallinn; kantselei telefon 620 01 22, faks 620 01 91
menetlusdokumentide esitamine: hmkkentmanni.menetlus@kohus.ee või www.e-toimik.ee
Istungisekretär Eleriin Adoberg - telefon: 620 0401, elektronpost: eleriin.adoberg@kohus.ee.

                                                                                                 3
