                           KOHTUMÄÄRUS
Kohus                           Viru Maakohus

Määruse tegemise aeg            19.05.2016 Jõhvi kohtumaja

Kohtuasja number                1-10-15779

Kohtunik                        Deniss Minzatov

Kohtuistungi sekretär           Piret Juuse

Tõlk                            Riina Palmi

Asja läbivaatamise kuupäev      18.05.2016 avalikul kohtuistungil
                              Viru Vangla esitatud materjalid Valeri Rumjantsevi tingimisi
Kohtuasi
                              enne tähtaega vangistusest vabastamiseks
                              Valeri Rumjantsev, isikukood 36305012246,
Süüdimõistetu
                              viibib Viru Vanglas
Juhindudes KarS § 76 ja KrMS § 426, § 432, § 383, § 384 kohus

                                          MÄÄRAS:

Jätta Valeri Rumjantsev tingimisi enne tähtaega vangistusest vabastamata.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul              alates
päevast, mil isik sai vaidlustatavast kohtumäärusest teada või pidi teada saama.

ASJAOLUD

Viru Vangla esitas Viru Maakohtule materjalid kinnipeetava Valeri Rumjantsev tingimisi enne
tähtaega vabastamiseks.

Valeri Rumjantsev on süüdi tunnistatud Viru Maakohtu 16.12.2013 kohtuotsusega KarS § 113
järgi ning karistuseks mõisteti 7 aastat vangistust.
Karistuse kandmise algus 23.06.2010 ja lõpp 23.06.2017.

Kinnipidamisasutuses Valeri Rumjantsevi kohta koostatud iseloomustusest nähtub, et tal on 1
kehtiv distsiplinaarkaristus. Vabanedes kindel elukoht puudub. Kinnipeetaval on keskharidus ja
turbiinidel töötaja eriala. Töötas kümme aastat xxx, misjärel jäi tööst ilma alkoholiprobleemide
tõttu. Rohkem töötanud ei ole. Eesti keelt ei valda.
Toime pannud korduvalt varavastaseid kuritegusid. Pärast tööst ilma jäämist sissetulek
juhuslikku laadi, peale xxx hakkas saama xxx. Toimetulekut mõjutavaks teguriks alkoholi
kuritarvitamine. Kogu sissetulek kulus alkoholi peale. Kuna ei olnud ka alalist peavarju, siis
eluasemele ei kulunud midagi. Aeg-ajalt toetas ka materiaalses mõttes õde - andis süüa, riideid.

                                                                                              1
Ei ole tundnud vajadust midagi ette planeerida – minimaalsed vajadused sai rahuldatud ilma
töötamiseta. Elas üks päev korraga. Vabanedes puudub Valeri Rumjantsevil kindel töökoht.
Ei ürita teha mingeid jõupingutusi oma eluviisi muutmiseks.
Enne vangistust oli xxx puudub, kuna ei ole pikendatud. Meditsiiniosakonna otsuse kohaselt
võib töötada vaid istuvas asendis.
Ei pea võimalikuks vabaduses elu ilma alkoholita. Alates 2000. aastast jõi iga päev kuni
kinnipidamiseni 2010. aastal. Parandas pead pohmeluse leevandamiseks igasuguste vedelikega,
mis veidigi piiritust sisaldasid, isegi odekolonn kõlbas. Alkoholijoobes toime pannud raske
isikuvastase kuriteo. Vestluses on valmis oma sõltuvusainete kuritarvitamist arutama, ent
tunnistab, et varemalt ei ole mitte ealeski näinud alternatiivi oma eluviisile. Meditsiinisoakonna
andmetel alkoholi kuritarvitaja - sõltuvust diagnoositud ei ole.
Kinnipeetav on kriminaalkorras karistatud kaheksal korral ning vanglas kannab karistust
seitsmendat korda. Käesolevat karistust kannab tapmise eest, kuritegu on toime pandud
sõltuvusprobleemide tõttu. Eelnevalt toime pannud peamiselt varavastaseid kuritegusid.
11.11.2014 - 13.01.2015 osales sotsiaalprogrammis Eluviisitreening. Oli tundides rohkem
kuulaja rollis. 01.07.2015 - 30.12.2015 ja alates 14.03.2016 töötas majandustöödel koristajana.
Uue kuriteo toime panemise tõenäosus järgmise 2 aasta jooksul on 25%, vägivaldse kuriteo
toime panemise tõenäosus järgmise 2 aasta jooksul on 30%.
Arvestades kinnipeetava ohtlikkuse taset ning uue kuriteo toimepanemise tõenäosust toetab
vangla kinnipeetava tingimisi enne tähtaega vabastamist.

Kriminaalhooldusametniku ettekande kohaselt Valeri Rumjantsevil puudub vabanemisjärgselt
elukoht. xxx linnas tegeleb munitsipaaleluruumi üürile andmisega ja kasutamisega xxx, kuhu isik
võib pöörduda eluasemeküsimuse lahendamiseks. Perioodil, mil isik ei saa veel üürida
munitsipaaleluruumi, võib ta kasutada xxx (xxx) teenuseid. Sotsiaalmaja tegevuse eesmärgiks on
sotsiaalselt abitute isikute toimetulekuraskuste leevendamisele kaasa aitamine, sealhulgas ka
ajutise peavarju võimaldamine.
Vabanedes puudub Valeri Rumjantsevil kindel töökoht, lähedaste materiaalne ning moraalne
toetus vabaduses toimetulemiseks.
Rahvastikuregistri andmetel on Valeri Rumjantsevile väljastatud elamisluba, mis on kehtiv kuni
19.11.2018.
Karistusregistri andmetel on Valeri Rumjantsev kriminaalkorras karistatud kaheksal korral.
Isik ei ole olnud varem kriminaalhooldusel.
Vangistuse lõpp 23.06.2017, Valeri Rumjantsev ei soovi vabaneda ennetähtaegselt.

Prokurör oma kirjalikus arvamuses avaldanud, et Valeri Rumjantsevi ennetähtaegne
vabastamine käesoleval ajal ei ole põhjendatud.

Valeri Rumjantsev avaldas kohtuistungil, et vabaduses töö- ega elukohta ei ole ja ei soovi
ennetähtaega vabaneda.


KOHTU SEISUKOHT

Kohus tutvunud esitatud materjalidega, prokuröri kirjaliku arvamusega ning ära kuulanud
kinnipeetava, leiab, et Valeri Rumjantsevi tingimisi enne tähtaega vangistusest vabastamine
käesoleval ajal ei ole põhjendatud.

Katseajaga tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdimõistetu isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdimõistetule kaasa tuua
tingimisi enne tähtaega karistusest vabastamine.

                                                                                                2
Kinnipeetava kohta koostatud iseloomustustest nähtub, et tema varasem käitumine, toimepandud
kuriteo iseloom viitab tema ohtlikkusele.

Tulenevalt Riigikohtu kohtuotsusest nr. 3-1-1-91-06 on ennetähtaegselt vangistusest vabastamise
oluliseks tingimuseks kinnipeetava õiguspärane käitumine vangistuses.

Valeri Rumjantsev nimetatud tingimusele ei vasta, sest tal on 1 kehtiv distsiplinaarkaristus, mis
kajastab tema käitumist vangistuses ja suhtumist kehtestatud korda

Valeri Rumjantsev on kriminaalkorras karistatud 8 korda ja vangistust kannab seitsmendat
korda.
Käesoleval ajal kannab karistust 1 astme isikuvastase kuriteo eest, varasemat karistatud valdavalt
varavastaste kuritegude eest.
Jätkuv süütegude toimepanemine viitab sellele, et ta ei ole oma eelnevast karistusest vastavaid
järeldusi teinud ega suutnud tõestada, et ta on võimeline käituma seaduskuulekalt.

Vabaduses puudub kinnipeetaval garanteeritud töökoht, mis halvendab tema toimetulekut ja
suurendaks uute kuritegude toimepanemise riski.

Vabaduses puudub kinnipeetaval kindel elukoht, mis paneb küsimuse alla kriminaalhooldusega
kaasnevate kontrollnõuete täitmist.

Peale seda kinnipeetaval oli probleeme alkoholi liigtarvitamisega (mis oli ka kuritegude
toimepanemise soodusteguriks) ning tal võib olla tagasilanguse perioode, mida võib pidada uue
kuriteo toimepanemise riskifaktoriks.

Ülaltoodust võib järeldada, et Valeri Rumjantsevi puhul on olemas tõenäoline kõrge
käitumiskontrollist kõrvalehoidmise risk, mistõttu ei ole kriminaalhoolduse ajal võimalik tema
ohtlikkust ühiskonnas alandada.

Kohus rõhutab, et KarS § 76 lg 3 kohaselt ennetähtaegsel vabastamisel hindab kohus eeskätt
isiku poolt toimepandud kuriteo asjaolusid.

Kohus leiab, et toimepandud kuriteo raskust arvestades ei ole Valeri Rumjantsev ennetähtaegne
vangistusest vabastamine käesoleval ajal põhjendatud.

Arvestades Valeri Rumjantsevi poolt toimepandud kuriteo ohtlikkust ja asjaolusid, on kohus
seisukohal, et Valeri Rumjantsevi tingimisi enne tähtaega vangistusest vabastamine ei ole
käesoleval ajal õigustatud. Tema ennetähtaegsel vabanemisel saaks ühiskonna õiglustunne
oluliselt riivatud, samuti ei oleks tema vabastamine kooskõlas karistuse mõistmise üldiste
eesmärkidega.

Isik, kes pani toime kuriteo, peab arvestama asjaoluga, et tal tuleb ära kanda kogu temale
mõistetud karistus ning riik ei loo tingimisi ennetähtaegselt vangistusest vabastamise korra
kehtestamisega isikutele õiguspositsioone, millele need hiljem võiksid toetuda. Süüdimõistmisel
ei ole ennetähtaega vabastamine isikule garanteeritud.

Eeltoodust lähtudes ei nõustu kohus süüdimõistetu Valeri Rumjantsevi vabastamisega temale
mõistetud vangistuse kandmisest enne tähtaega.

/allkirjastatud digitaalselt/
Deniss Minzatov
Kohtunik
                                                                                                3
