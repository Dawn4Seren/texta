                                                                                         1-16-6443




                             KOHTUOTSUS
                                  EESTI VABARIIGI NIMEL

Kohus                             Tartu Maakohus

Otsuse tegemise aeg ja koht       25.08.2016. a, Tartu Kohtumaja, Kalevi 1 Tartu

Kohtunik                          Madis Kägu
Kriminaalasja number              1-16-6443

Kriminaalasi                      Kristo Arak süüdistuses KarS § 200 lg 1, 263 lg 1 p 1 järgi
                                  kokkuleppemenetluses
Kohtuistungi sekretär             Ragne Põldaru
Prokurör                          Toomas Liiva

Süüdistatav                       Kristo Arak
                                  Isikukood: 39609102748; elukoht: XXX, Tartu; viibib Tartu
                                  Vanglas eelvangistuses; EV kodanik; emakeel: XXX
                                  Kriminaalmenetluse korras karistamata.
                                  Peeti kahtlustatavana kinni 17.05.2016. a ja vahistati Tartu
                                  Maakohtu 18.05.2016. a määrusega.
                                  Asenduskaitsja adv. Marina Valge (määratud)

                                  Juhindudes KrMS § 248 lg 1 p 5 ja § 249 kohus
RESOLUTSIOON                      otsustas:

süüdi tunnistada Kristo Arak KarS § 200 lg 1 järgi ja mõista karistuseks 3 (kolm) aastat vangistust.
Süüdi tunnistada Kristo Arak KarS § 263 lg 1 p 1 järgi ja mõista karistuseks 1 (üks) aasta
vangistust.
KarS § 64 lg 1 alusel lugeda kergem karistus kaetuks raskemaga ja mõista Kristo Arakule
liitkaristuseks 3 (kolm) aastat vangistust.
KarS § 74 lg 2 alusel kuulub mõistetud karistusest Kristo Arakul kohesele ära kandmisele 4 (neli)
kuud vangistust.
KarS § 68 alusel arvata eelvangistus karistusaja hulka ning kohesele ära kandmisele kuuluva 4
(nelja) kuu pikkuse vangistuse kandmise algust arvestada Kristo Arakul alates 17.05.2016. a.
KarS § 74 alusel ei pöörata mõistetud vangistust ülejäänud osa, s.o 2 (kahe) aasta 8 (kaheksa) kuu
pikkust vangistust täielikult täitmisele, kui Kristo Arak ei pane 3 (kolme) aasta pikkuse katseaja
jooksul toime uut kuritegu ning täidab KarS §-s 75 lg 1 sätestatud kontrollnõudeid:




                                               1(5)
1) elab kohtu poolt määratud alalises elukohas;
2) ilmub kriminaalhooldaja määratud ajavahemike järel kriminaalhooldusosakonda
registreerimisele;
3) allub kriminaalhooldaja kontrollile oma elukohas ning esitab kriminaalhooldajale andmeid
    oma kohustuste täitmise ja elatusvahendite kohta;
4) saab kriminaalhooldusametnikult eelneva loa elukohast lahkumiseks Eesti territooriumi piires
    kauemaks kui viieteistkümneks päevaks;
5) saab kriminaalhooldusametnikult eelneva loa elu-, töö- või õppimiskoha vahetamiseks;
6) saab kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 75 lg 2 p 2 alusel on Kristo Arak kohustatud käitumiskontrolli ajal mitte tarvitama
alkoholi.
KarS § 75 lg 2 p 21 alusel on Kristo Arak kohustatud käitumiskontrolli ajal mitte omama ega
tarvitama narkootilisi või psühhotroopseid aineid.
KarS § 78 p 1 alusel arvestatakse katseaja algust alates kohtuotsuse kuulutamisest, välja arvatud
KarS § 75 sätestatud käitumiskontrolli nõuete osas, mille kohaldamist alustatakse pärast
kohtulahendi jõustumist.
Tõkend vahistamine jätta Kristo Araku suhtes muutmata kuni kohesele ära kandmisele kuuluva 4
(nelja) kuu pikkuse vangistuse tähtajani.


Asitõendite suhtes tarvitusele võetavad meetmed

Kriminaalasja juures olevad CD-R ja DVD-R plaadid jätta otsuse jõustumisel kriminaalasja
juurde.


Menetluskulud

Välja mõista Kristo Arakult 797 eurot (seitsesada üheksakümmend seitse eurot) riigituludesse
menetluskulude katteks.
Menetluskulu tasuda Maksu- ja Tolliametile viitenumbriga 99916700059058.
Menetluskulu tasuda ühele järgmistest kontonumbritest:
SEB PANK EE351010052031000004 (SWIFT: EEUHEE2X);
SWEDBANK EE502200221014193355 (SWIFT: HABAEE2X);
NORDEA PANK EE401700017002872300 (SWIFT: NDEAEE2X);
DANSKE BANK EE873300333499990003 (SWIFT: FOREEE2X).
Selgituseks märkida: „Tartu Maakohtu Tartu kohtumaja, otsuse nr 1-16-6443 ja isiku nimi, kelle
eest tasutakse“.
Menetluskulu tasuda 1 (ühe) aasta jooksul arvates kohtuotsuse jõustumisest.
Eelnimetatud tähtajal menetluskulu tasumata jätmise korral pööratakse kohtuotsus täitmata osas
sundtäitmisele. Sundtäitmisega kaasnevad täitemenetluse kulud.




Edasikaebamise kord




                                             2(5)
Kokkuleppemenetluses tehtud kohtuotsuse peale võib kohtumenetluse pool esitada apellatsiooni
juhul, kui tegemist on kriminaalmenetluse seadustiku 9. peatüki 2. jaos sätestatud
menetlusnormide või KrMS § 339 lg 1 sätestatud kriminaalmenetlusõiguse olulise rikkumisega.
Apellatsioon esitatakse Tartu Ringkonnakohtule kirjalikult viieteistkümne päeva jooksul arvates
kohtuotsuse avalikult teatavakstegemisest.


Süüdistuse sisu, milles kohus süüdistatava süüdi mõistab


Kristo Arak võttis füüsilist vägivalda kasutades 14.09.2015. a kella 16.15 paiku Tartu linnas
Küüni 7 XXX taskust ära viimasele kuuluva rahakoti, seejärel lõi ühel korral rusikaga XXX vastu
vasakut kõrva ning tõukas XXX kätega selga, mille tagajärjel kannatanu kukkus. Järgnevalt
võttis Kristo Arak XXX rahakotist sularaha summas 10 eurot ning liikus Tartu linnas Riia 1 ja
Vanemuise 6 vahel asuvasse parki, kus lõi raha tagasi palunud XXX ühel korral rusikaga vastu
viimase poolt näole kaitseks ette tõstetud vasaku käe käsivart.
Sellise tegevusega tekitas Kristo Arak XXX füüsilist valu ning parema ja vasaku põlvepiirkonna
marrastused ning parema kõrvaümbruse põrutuse ning sularaha äravõtmisega varalist kahju
summas 10 eurot.
Võõra vallasasja äravõtmisega selle ebaseadusliku omastamise eesmärgil, kui see oli toime
pandud vägivallaga, pani Kristo Arak toime KarS § 200 lg 1 järgi kvalifitseeritava kuriteo.

Samuti tungis Kristo Arak 25.04.2016. a kella 20.21 paiku Tartu linnas Riia tn 1 asuva Tartu
Kaubamaja Uue-Turu tänavapoolse peaukse juures kallale juhuslikule möödujale, XXX, lüües
kannatanut enda parema käe rusikaga vastu tema vasaku silma piirkonda. Antud tegevusega
tekitas Kristo Arak kannatanule füüsilist valu ning tervisekahjustuse, mis seisnes kannatanu
vasaku silma kohal olevas punases marrastusjäljes.
Oma tegevusega rikkus Kristo Arak korrakaitseseaduse § 55 sätestatud põhimõtet, et avalikus
kohas on keelatud käituda teist isikut häirival või ohtu seadval viisil, eelkõige; teist isikut lüüa,
tõugata, kakelda, loopida asju teise isiku, looma või asja pihta neid ohtu seades või käituda muul
viisil vägivaldselt.
Avalikus kohas käitumise üldnõuete rikkumisega, kui see on toime pandud vägivallaga, pani
Kristo Arak toime KarS § 263 lg 1 p 1 järgi kvalifitseeritava kuriteo.


Kokkuleppe sisu

KarS § 200 lg 1 järgi ettenähtud kuriteo toimepanemise eest nõuab prokurör kohtus
süüdistatavale karistuseks 3 aastat vangistust.
KarS § 263 lg 1 p 1 järgi ettenähtud kuriteo toimepanemise eest nõuab prokurör kohtus
süüdistatavale karistuseks 1 aasta vangistust
Tulenevalt KarS § 64 lg 1 mõista Kristo Arak liitkaristuseks, lugedes kergema karistuse kaetuks
raskemaga 3 aastat vangistust.
KarS § 74 lg.1 alusel määrata, et Kristo Arakule mõistetavast karistusest 4 kuud vangistust
kuulub kohesele ära kandmisele. Kristo Araku karistuse kandmise alguseks lugeda 17.05.2016.
a. Määrata, et Kristo Arakule mõistetavast karistusest 2 aastat ja 8 kuud ei pöörata täielikult
täitmisele, kui Kristo Arak 3 aasta pikkuse katseaja jooksul ei pane toime uut tahtlikku kuritegu
ja täidab talle KarS §-s 75 lg 1 sätestatud käitumiskontrolli ajaks pandud kontrollnõudeid:
   1) elab kohtu määratud alalises elukohas;




                                               3(5)
  2) ilmub kriminaalhooldaja määratud ajavahemiku järel kriminaalhooldusosakonda registree-
      rimisele;
  3) allub kriminaalhooldaja kontrollile oma elukohas ning esitab talle andmeid oma kohustuste
      täitmise ja elatusvahendite kohta;
  4) saab kriminaalhooldusametnikult eelneva loa elukohast lahkumiseks kauemaks kui
      viieteistkümneks päevaks;
  5) saab kriminaalhooldusametnikult eelneva loa elu-, töö- või õppimiskoha vahetamiseks.
  6) saab kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.
KarS § 75 lg 2 p 2 alusel kohustada Kristo Arak mitte tarvitama alkoholi käitumiskontrolli
ajal.
KarS § 75 lg 2 p 21 alusel kohustada Kristo Arak mitte omama ega tarvitama narkootilisi või
psühhotroopseid aineid käitumiskontrolli ajal.
Menetluskulud:
Kaitsja tasu eeluurimisel 48 eurot.
Kaitsja tasu vahistamistaotluse arutelul 72 eurot.
Kaitsja tasu kokkuleppe sõlmimisel 120 eurot.
Kaitsja tasu kohtumenetluses 24 eurot.
Eksperdi tasu 255 eurot.
Sundraha 1075 eurot.
Menetluskulu kokku 1594 eurot.
Tulenevalt asjaolust, et Kristo Arak enne vahistamist ei omanud veel kindlat töökohta, vähendada
Kristo Araklt välja mõistetavaid menetluskulusid poole võrra. Väljamõistmisele kuulub
menetluskuluna Kristo Arakult 797 eurot.
Pooled leppisid kokku, et menetluskulu tuleb Kristo Arak tasuda riigi tuludesse hiljemalt 1
aasta jooksul.


Asitõendite suhtes tarvitusele võetavad meetmed ja tsiviilhagi

Asitõendid:
Kriminaalasja juures asuvad CD-R ja DVD-R plaadid, kokku 4, mis on pakendatud pakenditesse
pakend nr 1A, pakend nr 1, pakend nr 2 ja pakend nr 3, jätta kohtuotsuse jõustumisel
kriminaalasja juurde toimikusse.

Tsiviilhagi esitatud ei ole.


Kohtumenetluse kulud ja nende hüvitamine

KrMS § 175 lg 1 p 9 alusel süüdimõistva kohtuotsusega kaasnev sundraha KrMS § 179 lg 1 p 1
järgi on 1075 eurot.
KrMS § 175 lg 1 p 3 alusel on ekspertiisitasu 255 eurot;
KrMS § 175 lg 1 p 4 alusel määratud kaitsjale makstud advokaaditasu kaitseülesande täitmise
eest on 48+72+120+48 eurot.
Seega on menetluskulu kokku käesolevas asjas 1618 eurot.




                                             4(5)
Kohus paneb kriminaalmenetluse kulud kokkuleppest lähtuvalt Kristo Araku kanda KrMS § 180
alusel 797 euro ulatuses vabatahtliku tasumise tähtajaga 1 (üks) aasta otsuse jõustumisele
järgnevast kuust.


Madis Kägu
kohtunik
/allkirjastatud digitaalselt/




                                          5(5)
