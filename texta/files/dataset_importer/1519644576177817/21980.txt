                      KOHTUMÄÄRUS
Kohus                          Harju Maakohus, Tartu mnt kohtumaja

Kohtukoosseis                  Kohtunik Külli Puusep

Määruse tegemise aeg ja koht   7. märts 2016, Tallinn; kirjalik menetlus

Kohtujurist                    Enely Sepp

Tsiviilasja number             2-15-123597

Tsiviilasi                     PLACET GROUP OÜ hagi XXXvastu võla nõudes

Menetlustoiming                Kompromissi kinnitamine, riigilõivu tagastamine

Menetlusosalised ja nende      Hageja PLACET GROUP OÜ (registrikood 11198910,
                               asukoht Fr. R. Kreutzwaldi 4, 10120 Tallinn)
esindajad
                               Hageja lepinguline esindaja Riho Siil (ITM Inkasso OÜ, e-
                               post: jurist@itminkasso.ee)
                               Kostja XXX(isikukood XXX, elukoht XXX, e-post: XXX)


RESOLUTSIOON
1.   Kinnitada PLACET GROUP OÜ (edaspidi hageja) ja XXX(edaspidi kostja) (koos
     nimetatuna Pooled) vahel sõlmitud kompromiss alljärgnevas:
          1.1. Hageja kogunõue kostja vastu on 441 eurot.
          1.2. Kostja tasub hagejale punktis 1.1 nimetatud nõude summa 441 eurot
               seitsme kalendrikuu jooksul alates 30. märtsist 2016 kuni 30.
               septembrini 2016 alljärgnevalt: 63 eurot 7 kalendrikuud.
          1.3. Kostja tasub punktides 1.1 ja 1.2 nimetatud summa graafikujärgselt
               igakuisete osamaksetega hiljemalt kalendrikuu 30. kuupäevaks.
          1.4. Kostja võib tasuda igakuiselt ka punktis 1.2 näidatust suuremad
               summad ning võlgnevuse enne tähtaega tagastada.
          1.5. Pooled lepivad kokku, et kui kostja ei täida punktis 1.2 ja 1.3
               kokkulepitud maksegraafikut või hilineb mõne makse õigeaegse
               tasumisega rohkem kui 7 päeva, on hagejal õigus lugeda graafik
               katkenuks ilma täiendava teatamiseta, ning kogu võlgnevus sisse nõuda.
          1.6. Kokkuleppe nõuetekohase täitmise korral ei oma hageja ja kostja
               käesolevas tsiviilasjas teineteises suhtes mingeid muid nõudmisi.
2.   Lõpetada seoses kompromissi kinnitamisega tsiviilasja nr 2-15-123597 menetlus.



                                                                                      1
                                                                                2-15-125033

3.   Tagastada hagejale riigilõiv 50 eurot ning kanda see ITM Inkasso OÜ (registrikood
     11100041) arvelduskontole nr EE172200221026942756.
4.   Toimetada käesolev kohtumäärus kätte menetlusosalistele.

Edasikaebamise kord
Käesoleva määruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul alates määruse kättetoimetamisest.

MENETLUSE KÄIK

Harju Maakohtu menetluses on PLACET GROUP OÜ hagi XXXvastu. Kostja esitas 10.
veebruaril 2016 kohtule vastuse, milles tegi hagejale kompromissiettepaneku. Hageja tegi 17.
veebruari 2016 seisukohas omapoolse kompromissiettepaneku. Kohus andis 18. veebruaril
pooltele tähtaja kompromisslepingu sõlmimiseks. Hageja esitas 4. märtsil 2016 kohtule poolte
vahel 3. märtsil 2016 sõlmitud kompromisslepingu ning täpsustas riigilõivu tagastamise
taotlust 4. märtsil 2016.

Pooled paluvad kinnitada kompromiss, lõpetada tsiviilasjas menetlus ning tagastada pool
menetluses tasutud riigilõivust eurot ITM Inkasso OÜ arvelduskontole nr
EE172200221026942756.

KOHTUMÄÄRUSE PÕHJENDUSED JA KOHALDATAV SEADUS

Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga. TsMS § 428 lg 1 p 4
sätestab, et kohus lõpetab menetluse otsust tegemata, kui pooled on sõlminud kompromissi ja
kohus kinnitab selle.

Vastavalt TsMS § 430 lg-le 3 ei kinnita kohus kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole võimalik
täita. Tulenevalt TsMS § 430 lg-st 7 võib kompromiss olla tingimuslik. Kohus asub
seisukohale, et kohtule esitatud kompromiss vastab seadusest tulenevatele nõuetele ning antud
juhul ei esine selle kinnitamisest keeldumise aluseid. Seega kuulub kohtule esitatud
kompromiss kinnitamisele ja menetlus käesolevas tsiviilasjas lõpetatakse.

Kohus selgitab menetlusosalistele, et kooskõlas TsMS § 430 lg-ga 6 asendab kokkuleppe
sõlmimine kohtu kinnitatud kompromissina kokkuleppe notariaalset tõestamist. TsMS § 432
sätestab, et hageja ei saa menetluse lõpetamise korral pöörduda uuesti kohtusse hagiga sama
kostja vastu vaidluses samal alusel sama hagieseme üle. Kompromissi saab vastavalt TsMS
§ 430 lg-s 8 sätestatule tühistada ja selle tühisusele saab tugineda tsiviilseadustiku üldosa
seaduses nimetatud alustel ning kompromissist saab taganeda või selle üles öelda
võlaõigusseaduses nimetatud alustel. Kompromissi saab tühistada või selle tühisusele
tugineda ning kompromissist saab taganeda või kompromissi üles öelda üksnes kompromissi
kui täitedokumendi alusel toimuva täitemenetluse hagiga lubamatuks tunnistamise
menetluses. Kui kohus sellise hagi rahuldab, loetakse, et kompromissil ei ole täielikult või
osaliselt õiguslikke tagajärgi ja menetlus asjas, milles kompromiss sõlmiti, jätkub.

TsMS § 168 lg-s 3 on sätestatud, et kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti. Pooled on kompromissis kokku
leppinud menetluskulude jaotuses.
Hageja on taotlenud tasutud riigilõivust poole tagastamist seoses kompromissi sõlmimisega
ITM Inkasso OÜ arvelduskontole nr EE172200221026942756. Hageja eest on ITM Inkasso
OÜ tasunud maksekäsu kiirmenetluses 2. novembril 2015 riigilõivu 45 eurot ja 21. jaanuaril
2016 täiendava riigilõivu 55 eurot. Vastavalt TsMS § 150 lg-le 4 tagastab riigilõivu kohus,
kelle menetluses asi viimati oli, üksnes selle menetlusosalise avalduse alusel, kes riigilõivu
tasus või kelle eest riigilõivu tasuti. TsMS § 150 lg 2 p 1 kohaselt tagastatakse pool
menetluses tasutud riigilõivust, kui pooled või hagita menetluse osalised sõlmivad
kompromissi. Kohus leiab, et poole menetluses tasutud riigilõivu, s.o 50 euro tagastamise
taotlus kuulub rahuldamisele.




/allkirjastatud digitaalselt/
Külli Puusep
Kohtunik
