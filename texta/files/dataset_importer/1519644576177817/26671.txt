                       KOHTUMÄÄRUS
Kohus                             Harju Maakohus, Kentmanni kohtumaja
Kohtunik                          Marget Henriksen
Kohtujurist                       Diana Endoja
Määruse tegemise aeg ja koht      11.01.2016, Tallinn, kirjalik menetlus
Tsiviilasja number                2-15-1022
Tsiviilasi                        AS XXX hagi XXXOÜ vastu võlgnevuse nõudes
Menetlustoiming                   kompromissi kinnitamine ja menetluse lõpetamine
Menetlusosalised ja nende         Hageja: AS XXX(reg.kood: XXX; asukoht: XXX)
esindajad                         Hageja lepinguline esindaja: Kaili Muru-Mölder (e-post:
                                  kaili.muru-molder@energia.ee)
                                  Kostja: XXXOÜ (reg.kood: XXX; asukoht: XXX; e-
                                  post: XXX)
                                  Kostja lepinguline esindaja: vandeadvokaat Indrek
                                  Leppik (e-post: menetlus@glimstedt.ee)
RESOLUTSIOON
Kinnitada poolte vahel sõlmitud alljärgnev kompromiss:
1. Kostja kohustub hagejale tasuma põhinõude summast 78 256,13 eurost 50% summas
39 128,06 eurot. Hageja loobub ülejäänud põhinõude summast, seisuga 22.01.2015
sissenõutavaks muutunud viivise nõudest summas 39 119,11 eurot ja tulevikus
sissenõutavaks muutuva viivise nõudest.
2. Kostja kohustub tasuma XXXAS-ile p 1 nimetatud tasumisele kuuluva summa 39
128,06 eurot 14 päeva jooksul alates kompromissi kinnitava määruse jõustumisest.
3. Käesoleva kokkuleppe punktis 2 nimetatud summa kohustub kostja kandma
ülekandega hageja kontole XXXXXXXXXXXXXXSEB`s, XXXXXXXXXXXXXX
Swedbank`is,         XXXXXXXXXXXXXXDanske             Bank`is         või
XXXXXXXXXXXXXXNordea Pangas viitenumbriga XXXXXX .
4. Juhul kui kostja ei täida p 2 nimetatud kohustust on ta kohustatud tasuma viivist
0,15% päevas võlgnetavalt põhinõudelt, aga mitte üle põhinõude summa.
5. Juhul, kui kostja ei täida p 2 nimetatud kohustust on hagejal õigus nõuda koheselt
kogu võlgnetava põhivõla ja viivise tasumist ning esitada kohtutäiturile avaldus
täitemenetluse alustamiseks.
6. Pooled kinnitavad, et on teadlikud, et vastavalt TsMS § 432 sätestatule ei saa hageja
menetluse lõpetamise korral uuesti pöörduda kohtusse hagiga sama kostja vastu
vaidluses samal alusel sama hagieseme üle.
7. Pooled kinnitavad, et ei oma peale kompromissi nõuetekohast täitmist teineteise vastu
pretensioone ega nõudeid.
8. Poolte menetluskulud jäävad poolte endi kanda.
9. Hageja taotleb TsMS § 150 lg 2 p 1 alusel poole riigilõivu summas 900.- eurot
tagastamist hageja kontole XXXXXXXXXXXXXXSEB`s, XXXXXXXXXXXXXX
Swedbank`is, XXXXXXXXXXXXXXDanske Bank`is või               XXXXXXXXXXXXXX
Nordea Pangas viitenumbriga XXXXXX .
10. Pooled on kokku leppinud ja avaldavad kohtule, et vastavalt TsMS § 661 lg 4
lühendavad nad kompromissi kinnitamise määruse peale määruskaebuse esitamise
tähtaega 3 päevani.
11. Pooled taotlevad kohtult kompromissi kinnitamist ilma selleks kohtuistungit
pidamata ja poolte (või nende esindajate) vahetu osavõtuta.
Lõpetada menetlus tsiviilasjas nr 2-15-1022 AS XXX hagi XXXOÜ vastu võlgnevuse
nõudes.
Tagastada AS-ile XXX hagi esitamisel pool tasutud riigilõivust, s.o 900 eurot XXXAS
arvelduskontole nr XXXXXXXXXX SEB`s, XXXXXXXXXXXXXX Swedbank`is,
XXXXXXXXXXXXXXDanske Bank`is või XXXXXXXXXXXXXXNordea Pangas
viitenumbriga XXXXXX .
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 3 päeva jooksul alates kohtumääruse kättetoimetamisest.
Asjaolud
Harju Maakohtu menetluses on AS XXX hagi XXXOÜ vastu võlgnevuse nõudes.
08.01.2016 edastasid pooled kohtule kinnitamiseks kompromissi, pooled paluvad tsiviilasjas
nr 2-15-1022 menetluse lõpetada, ühtlasi kinnitavad, et on teadlikud kompromissi sõlmimise
ja menetluse lõpetamise tagajärgedest.
Kohtu põhjendused
Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. Vastavalt
TsMS § 430 lg 1 võivad pooled menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab
asja menetluse. Kompromissi kinnitamise määruses märgitakse kompromissi tingimused.
TsMS § 430 lg 3 esimese lause kohaselt ei kinnita kohus kompromissi, kui see on vastuolus
heade kommetega või seadusega või rikub olulist avalikku huvi või kui kompromissi ei ole
võimalik täita. TsMS § 432 kohaselt juhul, kui menetlus on lõpetatud, ei saa hageja uuesti
pöörduda kohtusse hagiga sama kostja vastu vaidluses samal alusel sama hagieseme üle. Kui
menetlus on lõpetatud hagist loobumise tõttu või kompromissiga, on lõpetamisel samad
materiaalõiguslikud ja protsessuaalsed tagajärjed nagu menetluse lõpetamisel kohtuotsusega,
kui seadusest ei tulene teisiti.
Kohus on seisukohal, et käesoleval juhul puuduvad TsMS § 430 lg 3 esimeses lauses
sätestatud alused kompromissi kinnitamata jätmiseks. Kohus leiab, et kompromiss tuleb
kinnitada ning menetlus lõpetada.
TsMS § 146 lg 1 p 2 kohaselt kannab menetluskulud isik, kes on kulud võtnud enda kanda
kohtule esitatud avaldusega või kokkuleppega. TsMS § 168 lg 3 kohaselt kompromissi
sõlmimise korral kannavad pooled oma menetluskulud ise, kui nad ei ole kokku leppinud
teisiti. Kompromisskokkuleppe kohaselt jäävad poolte menetluskulud poolte endi kanda,
lisaks taotleb hageja riigilõivu osalist tagastamist.

                                                                                         2
TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled
sõlmivad kompromissi. TsMS § 150 lg 4 järgi riigilõivu tagastab kohus, kelle menetluses asi
viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti.
Hageja on hagiavalduse esitamisel 29.12.2014 tasunud Rahandusministeeriumi arveldusarvele
riigilõivu summas 1800 eurot, mis oli vastavuses kehtinud riigilõivuseaduse § 59 lg 1 lisa 1
riigilõivumääraga, millest ½ on 900 eurot. Kohus tagastab TsMS § 150 lg 2 p 1 ja TsMS §
150 lg 4 alusel riigilõivu summas 900 eurot XXXAS arvelduskontole nr
XXXXXXXXXXXXXX                  SEB`s,        XXXXXXXXXXXXXX                  Swedbank`is,
XXXXXXXXXXXXXX Danske Bank`is või XXXXXXXXXXXXXX Nordea Pangas
viitenumbriga XXXXXX .
Pooled on kompromissis kokku leppinud, et nad lühendavad määruskaebuse esitamise
tähtaega 3 päevani. Vastavalt TsMS § 661 lg 4 võib poolte kokkuleppel määruskaebuse
esitamise tähtaega hagimenetluses lühendada või määruskaebuse esitamise õiguse välistada.
/allkirjastatud digitaalselt/
Marget Henriksen
kohtunik




                                                                                            3
