                          KOHTUOTSUS
                               EESTI VABARIIGI NIMEL
                                (Põhineb hagi õigeksvõtul)

Kohus                                   Harju Maakohus
Kohtukoosseis                           Kohtunik Lukiina Vismann
Otsuse tegemise aeg ja koht             29. 01. 2016, Tallinn, Kentmanni kohtumaja
Tsiviilasja number                      2-16-1439
Tsiviilasi                              XXXhagi XXXvastu elatise nõudes
Hagi hind                               1935 eurot
Menetlusosalised ja nende esindajad     Hageja XXX(isikukood XXX, elukoht XXX);
                                        Hageja seaduslik esindaja XXX(ik XXX);
                                        Kostja XXX(ik XXX, elukoht XXX)




Menetlustoiming                         Kirjalik menetlus
                                        kostja poolt hagi õigeksvõtt 29.01.2016

Resolutsioon
Võtta menetlusse XXXhagi XXXvastu elatise nõudes.
Rahuldada hageja XXXhagi kostja XXXvastu elatise nõudes, seoses hagi õigeksvõtuga.
1.   Välja mõista kostjalt XXX(ik XXX) hageja XXX(isikukood XXX) ülalpidamiseks
     elatis igakuuliselt so 215 eurot alates 01.02.2016, kuid mitte vähem kui pool
     Vabariigi Valitsuse määrusega kehtestatud kuupalga alammäärast kuni lapse
     täisealiseks saamiseni (Riigikohtu lahend 3-2-1-119-15). Vabariigi Valitsuse palga
     alammäära muutumisega muutub ka igakuine elatise määr. Elatis tasuda hageja
     seadusliku esindaja XXX(ik XXX) pangakontole.
2.   Tunnistada hagi õigeksvõtul põhinev otsus viivitamata täidetavaks.


Menetluskulude jaotus
Poolte menetluskulu jääb poolte endi kanda.
Edasikaebamise kord


                                                                                     1
Maakohtu otsuse peale on pooltel õigus esitada apellatsioonkaebus Tallinna
Ringkonnakohtule. Apellatsioonkaebus tuleb esitada 30 päeva jooksul alates otsuse
apellandile kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest. Ringkonnakohus võib apellatsioonkaebuse
lahendada kirjalikus menetluses, kui kaebaja ei taotle selle lahendamist istungil.
Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu,
mille tegemiseks ta menetlusabi taotleb, eelkõige esitama kaebuse. Kaebuse põhjendamiseks
või riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või
tähtaja pikendamise eesmärgil. See ei välista menetlustähtaja ennistamist.

Kohtuotsuse põhjendused
Harju Maakohtu menetluses on 28.01.2016 esitatud XXX hagi XXX vastu elatise nõudes.
Kostja on 29.01.2016.a kohtule teatanud, et on hagiga nõus ja nõustub alates 01.02.2016
maksma igakuuliselt 215 eurot. Riigikohtu lahendi 3-2-1-119-15 kohaselt, milles on
kinnitatud seisukoht, et PKS § 97 p 2 järgne täisealiseks saanud õppiva lapse elatisenõue on
iseseisev nõue, mitte PKS § 97 p-s 1 sätestatud alaealise lapse elatisenõude jätk, mistõttu ei
või kohus mõista alaealise lapse kasuks välja elatist kauemaks kui tema täisealiseks saamiseni
(p 13), mõistab kohus lapsele elatise kuni tema täisealiseks saamiseni.
Kohus lahendab asja TsMS § 409 kohaselt ja teeb hagi õigeksvõtul põhineva otsuse. Kohus
leiab, et asjas on seadusest tulenevalt põhjendatud hagi õigeksvõtul põhineva otsuse tegemine,
kuna kostja on hagiga nõus. Vastavalt tsiviilkohtumenetluse seadustiku (TsMS) § 440 lg-tele
1 ja 3 rahuldab kohus hagi, kui kostja kohtule esitatud avalduses võtab hageja nõude õigeks.
Tulenevalt TsMS § 444 lõikest 4 jätab kohus kostja õigeksvõtul põhinevast otsusest välja
kohtuotsuse kirjeldava ja põhjendava osa.
Kooskõlas TsMS § 468 lg 1 p-ga 1 on hagi õigeksvõtul põhinev otsus tagatiseta viivitamata
täidetav.
Menetluskulude jaotamine
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses. TsMS § 174 lg 1 kohaselt määrab menetluskulude
rahalise suuruse menetluskulude jaotuse alusel vajalikus ja põhjendatud ulatuses kindlaks asja
menetlev kohus samas tsiviilasjas, millega seoses kulud tekkisid. TsMS § 174 lg 2 kohaselt
määrab maakohus menetluskulude rahalise suuruse kindlaks kohtuotsuses.
TsMS § 162 lg 4 kohaselt kohus võib jätta kulud täielikult või osaliselt poolte endi kanda, kui
vastaspoole kulude väljamõistmine poolelt, kelle kahjuks otsus tehti, oleks tema suhtes
äärmiselt ebaõiglane või ebamõistlik. Juhindudes eeltoodust jäävad poolte menetluskulud
nende enda kanda, kuna vastaspoole kulude väljamõistmine poolelt, kelle kahjuks otsus tehti,
oleks tema suhtes äärmiselt ebamõistlik.
Riigilõivuseaduse § 22 lg 1 p 2 kohaselt ei nõuta elatise nõudmise hagi läbivaatamise eest
riigilõivu ning ka hagimaterjalidest ei nähtu, et pooled oleks menetluses kandnud muid
kulusid. Seega ei ole käesolevas asjas menetluskulusid, mille jaotamise viisi ja rahalist suurust
peaks kohus kindlaks määrama.




                                                                                               2
TsMS § 178 lg 1 järgi menetluskulude jaotuse kohta tehtud kohtulahendit saab vaidlustada
üksnes selle kohtulahendi peale edasi kaevates, millega menetluskulude jaotus kindlaks
määrati. Kui koos menetluskulude jaotusega määrati kindlaks hüvitatavate menetluskulude
suurus, saab hüvitatavate menetluskulude suurust vaidlustada selle kohtulahendi peale edasi
kaevates.

Tsiviilasja hinna määramine
Tsiviilasja hinna määramisel juhindub kohus TsMS § 122 lg 1 sätestatust, mille kohaselt on
tsiviilasja hind hagihind ja TsMS § 129 lg 2 sätestatust, mille kohaselt on seadusest tuleneva
ülalpidamiskohustuse täitmise üle peetava vaidluse korral hagihinnaks nõutavate maksete
kogusumma, kuid mitte suurem kui hagi esitamisele järgneva üheksa kuu eest saadav summa.
Juhindudes Riigikohtu 08.01.2014.a. otsuse nr 3-2-1-165-13 p-st 19, mille kohaselt on
minimaalse elatisenõude puhul tsiviilasja hinnaks kohtulahendi tegemise ajal kehtiv
miinimumelatise üheksakordne korrutis, on käesoleva tsiviilasja hind 1935 eurot (9 x 215
eurot).

/allkirjastatud digitaalselt/
Lukiina Vismann
Kohtunik




                                                                                            3
