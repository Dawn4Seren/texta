                           KOHTUMÄÄRUS
 Kohus                              Tallinna Halduskohus

 Kohtunik                           Elle Kask

 Määruse tegemise aeg ja koht       20.06.2016, Tallinn

 Haldusasja number                  3-15-396

 Haldusasi                          S.V. kaebus Kaitseväe juhataja 12.09.2014 käskkirja nr 608-
                                    P, 26.09.2014 käskkirja nr 648-P ja Kaitseministeeriumi
                                    28.01.2015 vaideotsuse nr 10.4-1/15/5011 tühistamiseks
                                    ning kaitseväeteenistuse staaži tuvastamiseks.

                                    Kompromissi kinnitamine ja kohtumenetluse lõpetamine
 Menetlustoiming

 RESOLUTSIOON                       1. Kinnitada kaebuse esitaja S.V. ja Kaitseväe juhataja
                                    Riho Terras´e, Kaitseministeeriumi kantsleri Jonatan
                                    Vseviov´i ning Politsei- ja Piirivalveameti volitatud
                                    esindaja Sandra Raudsepp´a vahel 16.06.2016 sõlmitud
                                    kompromiss.
                                    2. Lõpetada haldusasja nr 3-15-396 menetlus seoses
                                    poolte vahel kompromissi saavutamisega.
                                    3. Sekretäril edastada kohtumäärus menetlusosalistele
                                    elektrooniliselt.

                                    Kohtumäärusele võib menetluse lõpetamise osas esitada
 Edasikaebamise kord                määruskaebuse Tallinna Ringkonnakohtule Tallinna
                                    Halduskohtu kaudu 15 päeva jooksul arvates määruse
                                    kättetoimetamisest.


 ASJAOLUD JA KOMPROMISSI KINNITAMINE

16.06.2016 menetlusosalised esitasid kohtule 16.06.2016 sõlmitud kompromissi kinnitamiseks.
Menetlusosalised kinnitavad, et käesoleva kompromissi sõlmimise eelduseks on, et pooled lähtuvad
heast tahtest.
Halduskohtumenetluse seadustiku (HKMS) § 154 annab võimaluse lõpetada menetlus
kompromissiga.

                                                1
Kaebuse esitaja ja vastustajad jõudsid 17.05.2016 toimunud kohtuistungil kokkuleppele lõpetada
haldusasjas 3-15-396 menetlus kompromissiga.
Menetlusosalised soovivad lõpetada haldusasja nr 3-15-396 menetluse HKMS § 152 lg 1 p 3 alusel
kompromissiga, mille tingimustes on saavutatud üksmeel.
Lähtudes ühisest soovist lõpetada menetlus haldusasjas nr 3-15-396 HKMS § 152 lg 1 p 3 alusel
kompromissiga paluvad pooled kohtul kinnitada käesolev kompromiss ja lõpetada haldusasja nr 3-
15-396 menetlus.

Menetlusosalised on jõudnud kokkuleppele alljärgnevas:

Lähtudes kompromissis kajastatud poolte ühisest tahtest ja eesmärkidest kohustub Kaitsevägi
muutma Kaitseväe juhataja 12.09.2014 käskkirja nr 648P „Tegevteenistussuhte lõppenuks
lugemine“ punkte 1 ja 2 järgmiselt:
1. Lugeda vanemleitnant S.V. lepinguline tegevteenistussuhe Kaitseväega lõppenuks tagasiulatuvalt
alates 01.07.2010.
2. Lugeda vanemleitnant S.V. kaitseväeteenistuse staažiks seisuga 30.06.2010: 24 aastat 4 kuud ja
15 päeva.“

Kaebuse esitaja ja vastustajad nõustuvad kompromissi sõlmimisega ning kohtumenetluse
lõpetamisega haldusasjas 3-15-396.

Pooled leppisid kokku, et menetluskulud jäävad iga poole enda kanda.

Pooled kinnitavad, et peale kompromisslepingu jõustumist haldusasjas nr 3-15-396 ei esitata
üksteise vastu mingeid nõudeid täiendavate menetluskulude eest kantud kulutuste hüvitamiseks.

Pooled kinnitavad, et nad on teadlikud kompromissi kinnitamise ja haldusasja menetluse lõpetamise
õiguslikest tagajärgedest (sealhulgas, et menetluse lõpetamise korral ei ole kaebajal lubatud
halduskohtule kaebuse esitamine sama nõudega samal alusel).

Kompromissleping on menetlusosaliste poolt digitaalselt allkirjastatud.


KOHTU KINNITUS

HKMS § 152 lg 1 p 3 sätestab, et kohus lõpetab määrusega menetluse, kui kohus kinnitab
kompromissi. HKMS § 154 lg 1 esimese lause kohaselt pooled võivad kuni kaebuse kohta tehtud
lõpliku lahendi jõustumiseni lõpetada menetluse kompromissiga.
Tulenevalt HKMS § 154 lg 1 kolmandast lausest kohus ei kinnita kompromissi, kui see on
õigusvastane, riivab menetlusse kaasamata isiku õigusi või kui kompromissi ei ole võimalik täita.

Kohus leiab, et käesolevas haldusasjas poolte vahel 16.06.2016 sõlmitud ja kohtule kinnitamiseks
esitatud kompromiss on õiguspärane, ei riiva kellegi õigusi ning seda on võimalik täita, seega
seaduses toodud tingimused kompromissi kinnitamiseks on täidetud.

Menetluskulude osas pooltel vaidlust ei ole.

Pooled on teadlikud menetluse lõpetamise tagajärgedest vastavalt HKMS §-le 43.
Tulenevalt HKMS § 155 lg-st 4 kohus kinnitab käesoleva kompromissi määrusega, millega ühtlasi
lõpetab kohtumenetluse.

                                                  2
Kokkuleppe sõlmimine kohtu kinnitatud kompromissina asendab kokkuleppe notariaalset tõestamist
vastavalt HKMS § 154 lg-le 2.

Käesolev kohtumäärus on kohtule kinnitamiseks esitatud kompromissi lahutamatu lisa.




/ allkirjastatud digitaalselt /

Elle Kask
Kohtunik




                                               3
