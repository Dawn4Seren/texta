                                    K O H T U O T S U S
                                           Eesti Vabariigi nimel

                                                                                                   1-16-7052
30. septembril 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna ja tõlgi Marianna
Sidorok juuresolekul, ringkonnaprokuröri Arika Almann ja kaitsja Arina Liskmann-Getsu osavõtul
arutas avalikul kohtuistungil kokkuleppemenetluses kuriteoasja

Jevgeni Gontšarov, ik 39108230249, emakeeleks eesti keel, Eesti kodakondsusega, keskharidusega,
ei töötanud, elukoht: XXXX; töökoht: XXXOÜ, viibib vahi all             Arestimajas, seitse kehtivat
väärteokaristust, üks kehtiv kriminaalkaristus: 27.03.2015 Harju Maakohtu otsusega KarS § 121 lg 2
p 2, 3 ja KarS § 120 lg 1 järgi vangistusega 1 aasta ja 2 kuud, millest KarS § 74 lg 2 alusel kuulus
koheselt ärakandmisele 3 kuud vangistust ning järelejäänud 11 kuud vangistust jäi tingimisi täitmisele
pööramata 18-kuulise katseajaga (katseaja lõpp 26.09.2016); oli kinni peetud 04.02.- 05.02.2016 ja
alates 20.04.2016; tõkend vahistamine alates 22.04.2016 -
- süüdistuses KarS § 184 lg 1, § 4231 ja § 424 järgi.

Süüdistus
Jevgeni Gontšarovi süüdistatakse selles, et ta käitles ebaseaduslikult suures koguses, so vähemalt 10
inimesele narkojoobe tekitamiseks mõeldud koguses, narkootilisi ja psühhotroopseid aineid. Nimelt
omandas ta eeluurimisel täpsemalt tuvastamata ajal, kohas ja isikult, kuid varem kui 20.04.2016 kell
13.40 ebaseaduslikult suures koguses narkootilist ainet amfetamiini sisaldavat pulbrit, mida hoidis
enda elukohas, s.o Tallinnas, XXXX asuvas korteris kuni 20.04.2016 kella 14.30 alanud
läbiotsimiseni, mille käigus leiti Jevgeni Gontšarovi kasutuses olevast magamistoast 7 minigrip
kilekotti roosa pulbrilise ainega kogumassiga 80,4 grammi, mis sisaldas 11% kuni 17%
amfetamiinsulfaati, mis omakorda sisaldab 73,4% amfetamiini, milles puhast amfetamiini oli seega
7,85 grammi.
Narkootiliste ja psühhotroopsete ainete ning nende lähteainete seaduse § 3 lg 1 järgi on narkootiliste ainete
käitlemine keelatud, välja arvatud meditsiinilisel või teaduslikul eesmärgil ning narkootiliste ainetega seotud
kuritegude ennetamiseks, avastamiseks ning tõkestamiseks või nimetatud seaduses ettenähtud õppeotstarbel
kasutamise eesmärgil.
Amfetamiin kuulub narkootiliste ja psühhotroopsete ainete ning nende lähteainete seaduse § 31 lõike 1 ja § 4
lõike 15 alusel kehtestatud ja sotsiaalministri 18.mai 2005 määrusega nr 73 vastu võetud „Narkootiliste ja
psühhotroopsete ainete meditsiinilisel ja teaduslikul eesmärgil käitlemise ning sellealase arvestuse ja
aruandluse tingimused ja kord ning narkootiliste ja psühhotroopsete ainete nimekirjad“ lisa 1 narkootiliste ja
psühhotroopsete ainete ja ainerühmade esimesse nimekirja.
Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele inimesele.
Narkootilise aine amfetamiini puhul piisab kümnele inimesele narkootilise joobe tekitamiseks 1,3 grammist
amfetamiinist puhtal kujul.
Eeltoodust tulenevalt piisanuks Jevgeni Gontšarovi elukohast leitud ainest narkootilise joobe
tekitamiseks 60-le inimesele.
Sellega pani Jevgeni Gontšarov toime narkootilise või psühhotroopse aine suures koguses
ebaseadusliku käitlemise, so KarS § 184 lg 1 järgi kvalifitseeritava kuriteo.

Samuti süüdistatakse Jevgeni Gontšarovi selles, et tema, omamata vastava kategooria mootorsõiduki
juhtimise õigust, juhtis tahtlikult 20.04.2016 kella 13.45 paiku Tallinnas Tammsaare teelt kuni
Rahumäe tee ja Raudtee tänava ristumiskohani mootorsõidukit Audi A6 Avant reg-märgiga
XXXX, olles joobeseisundis (narkootiline joove amfetamiinist ja tetrahüdrokannabinooli
metaboliidist) ning põhjustas esmalt avarii Tallinnas, Tammsaare tee 61 asuva maja ees, tagurdades
otsa nimetatud maja ees seisnud sõiduautole Opel Corsa reg-märgiga XXXX ning seejärel Tallinnas
Rahumäe tee ja Raudtee tänava ristumiskohal, kus kaotas mootorsõiduki üle kontrolli ning sõitis
vasaku külje pealt sisse vastutulevale linnaliinibussile reg-märgiga XXXX.
Seeläbi rikkus Jevgeni Gontšarov liiklusseaduse § 69 lõike 1 /Juht ei tohi olla joobeseisundis. (LS §
69 lg 2 kohaselt on joobeseisund alkoholi, narkootilise, psühhotroopse või muu sarnase toimega aine
tarvitamisest põhjustatud terviseseisund, mis avaldub väliselt tajutavates häiritud või muutunud
kehalistes või psüühilistes funktsioonides ja reaktsioonides). Joobeseisundi või liiklusseaduse § 69 lg
3 nimetatud piirmäära ületamine tuvastatakse korrakaitseseaduses sätestatud korras/ ja
korrakaitseseaduse § 36 lõike 1 /Joobeseisund on alkoholi, narkootilise või psühhotroopse aine või
muu joovastava aine tarvitamisest põhjustatud terviseseisund, mis avaldub väliselt tajutavas häiritud
või muutunud kehalistes või psüühilistes funktsioonides ja reaktsioonides/ nõudeid.
Sellega pani Jevgeni Gontšarov toime mootorsõiduki juhtimise joobeseisundis, s.o KarS § 424 järgi
kvalifitseeritava kuriteo.

Samuti süüdistatakse Jevgeni Gontšarovi selles, et tema, omamata vastava kategooria mootorsõiduki
juhtimise õigust ning olles 18.12.2015 mootorsõiduki juhtimiselt kõrvaldatud seoses vastava
kategooria juhtimisõiguse puudumisega ning selle eest Harju Maakohtu 27.01.2016 otsusega
karistatud, juhtis tahtlikult uuesti, so süstemaatiliselt:
• 30.01.2016 kella 00.20 paiku Tallinnas Sõpruse puiesteel mootorsõidukit Audi A6 Avant reg-
märgiga XXXX, omamata vastava kategooria mootorsõiduki juhtimisõigust;
• 04.02.2016         kella 08.10 paiku Tallinnas Tammsaare tee 77B asuvate garaažide juures
mootorsõidukit Audi A6 Avant reg-märgiga XXXX, omamata vastava kategooria mootorsõiduki
juhtimisõigust;
• 20.04.2016 kella 13.45 paiku Tallinnas Tammsaare teelt kuni Rahumäe tee ja Raudtee tänava
ristumiskohani mootorsõidukit Audi A6 Avant reg-märgiga XXXX, omamata vastava kategooria
mootorsõiduki juhtimisõigust.
Seeläbi rikkus Jevgeni Gontšarov süstemaatiliselt LS § 94 lõike 1 /mootorsõidukit võib juhtida isik,
kellel on vastava kategooria mootorsõiduki juhtimisõigus ning kelle juhtimisõigust ei ole peatatud,
ära võetud või kehtetuks tunnistatud või keda ei ole juhtimisel kõrvaldatud/ nõuet.
Sellega pani Jevgeni Gontšarov toime mootorsõiduki süstemaatilise juhtimise vastava kategooria
mootorsõiduki juhtimisõiguseta isiku poolt, so KarS § 4231 järgi kvalifitseeritava kuriteo.

Kokkuleppe sisu
Kriminaalasi saadeti kohtusse arutamiseks üldmenetluses, kuid enne kohtuliku uurimise algust
sõlmisid kohtumenetluse pooled kokkuleppe.
Süüdistatava, tema kaitsja ja ringkonnaprokuröri vahel sõlmitud kokkuleppe kohaselt on taotletav
karistus süüdistatavale KarS 184 lg 1 järgi vangistus 1 aasta ja 7 kuud, KarS § 424 järgi vangistus 1
aasta 2 kuud ning KarS § 4231 järgi vangistus 4 kuud. KarS § 64 lg 1 alusel liitkaristus mõistetakse
üksikkaristustest raskeima suurendamise teel, liitkaristuseks on vangistus 2 aastat ja 4 kuud. KarS §
65 lg 2 alusel suurendatakse karistust eelmise - 27.03.2015 Harju Maakohtu kohtuotsuse järgi
mõistetud karistuse ära kandmata osa – 11 kuud võrra, liitkaristuseks on vangistuse 3 aastat 3 kuud.
KarS § 68 lg 1 alusel arvatakse karistuse hulka kahtlustatavana kinnipidamise aeg 04.02.2016-
05.02.2016 s.o 2 päeva ja karistuse kandmise alguseks on 20.04.2016.a.

Kohtuliku arutamise järeldused: Süüdistatav tunnistas ennast süüdi ja kinnitas, et ta on
kokkuleppest aru saanud ja nõustub sellega. Ringkonnaprokurör ja kaitsja jäid samuti sõlmitud
kokkuleppe juurde. Kohtuliku arutamise põhjal teeb kohus järelduse, et süüdistatava poolt
kokkuleppe sõlmimine on olnud tema tõelise tahte avaldus. Süüdistatava käitumine on õigesti
kvalifitseeritud ning ta tuleb süüdi tunnistada ning karistus mõista vastavalt sõlmitud kokkuleppele.

                                                                                                     2
KrMS § 180 lg 1 kohaselt hüvitab süüdimõistva kohtuotsuse korral menetluskulud süüdimõistetu,
mistõttu KrMS § 175 lg 1 p-de 3,4,6,9 ning § 179 lg 1 p 2 alusel süüdimõistetult välja mõista
riigieelarve tuludesse menetluskulud: süüdimõistva kohtuotsusega kaasnev sundraha 1075 eurot
(esimese astme kuritegu), kaitsjatasu kokku summas 168 eurot, joobeseisundi tuvastamise kulu 167
eurot, narkootilise aine ekspertiis (akt nr 16E-AN0458) tasu 588 eurot, DNA ekspertiis (akt nr 16E-
GE0541) tasu summas 171 eurot (ekspertiisitasu summas 228 eurot jääb kokkuleppe kohaselt riigi
kanda) ning sõiduki teisalduskulu 45 eurot. KrMS §§ 313 lg 1 p 7, 417, 423 ja 424 alusel annab kohus
võimaluse tasuda menetluskulud 12 kuu jooksul kohtuotsuse jõustumisest.

Asitõendid
Narkootiline aine, mis oli saadetud narkootilise aine ekspertiisi, on jäetud hoiule EKEI
keemiaosakonda (asuvad asitõendite hoidlas), sangaga kilekott, tualettpaberitükk, minigrip kilekotid,
lusikas, kaaned, digitaalne kaal ning lukuga suletav kott, mille sees hulgaliselt minigrip kilekotte
(asuvad PPA Põhja prefektuuri asitõendite hoidlas) tuleb konfiskeerida ja hävitada KrMS § 126 lg 3
p 4 alusel.
DVD-plaat videosalvestisega Sõpruse pst 200B asuvast turvakaamerast tuleb jätta kriminaalasja
materjalide juurde KrMS § 126 lg 3 p 1 alusel.
Sõiduauto Audi A6 Avant reg.märgiga XXXX (asub Põhja Prefektuuri parklas asukohaga Rahumäe
tee 6/1, Tallinn) ja sõiduauto registreerimistunnistus (asub kriminaaltoimiku juures) tuleb tagastada
KrMS § 126 lg 3 p 2 alusel omanikule Jevgeni Gontšarovile.

Arvestades eeltoodut ja juhindudes KrMS §-dest 248 lg 1 p 5; 175, 179, 180; 318, 319 kohus
                                            o t s u s t a s:

Süüdi tunnistada Jevgeni Gontšarov KarS § 184 lg 1 järgi ja karistuseks mõista vangistus 1 (üks)
aasta ja 7 (seitse) kuud.
Süüdi tunnistada Jevgeni Gontšarov KarS § 424 järgi ja karistuseks mõista vangistus 1 (üks) aasta
2 (kaks) kuud.
Süüdi tunnistada Jevgeni Gontšarov KarS § 4231 järgi ja karistuseks mõista vangistus 4 (neli) kuud.
KarS § 64 lg 1 alusel mõista kuritegude kogumi eest liitkaristus mõistetud üksikaristustest raskeima
suurendamise teel, mõistes Jevgeni Gontšarovile liitkaristuseks vangistus 2 aastat ja 4 kuud.
KarS § 65 lg 2 kohaselt suurendada mõistetud karistust 27.03.2015 Harju Maakohtu otsusega
mõistetud karistuse ärakandmata osa 11 kuud võrra ning mõista lõplikuks liitkaristuseks Jevgeni
Gontšarovile vangistus 3 aastat ja 3 kuud.
KarS § 68 lg 1 kohaselt arvata koheselt karistusaja hulka kahtlustatavana kinnipidamise aeg
04.02.2016 – 05.02.2016, so kaks päeva, kandmisele jääb 3 aastat 2 kuud 28 päeva vangistust.
Tõkend – vahistamine – jätta muutmata kuni kohtuotsuse jõustumiseni, arvates KarS § 68 lg 1
kohaselt eelvangistus karistusaja hulka, lugeda karistuse kandmise alguseks 20.04.2016.a.

KrMS § 180 lg 1, § 175 lg 1 p-de 3,4,6,9 ning § 179 lg 1 p 2 alusel välja mõista Jevgeni Gontšarovilt
riigieelarve tuludesse menetluskulud: süüdimõistva kohtuotsusega kaasnev sundraha 1075 eurot,
kaitsjatasu 168 eurot, joobeseisundi tuvastamise kulu 167 eurot, ekspertiisitasu kokku summas 759
(588+171) eurot ning sõiduki teisalduskulu 45 eurot.
Ekspertiisitasu osaliselt summas 228 eurot jätta riigi kanda.
Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina ja edastatakse süüdimõistetule posti teel.
Menetluskulude tasumiseks vajalik makseinfo koos viitenumbri ja selgitusega tehakse avalikult
teatavaks kohtu kantselei kaudu ja kättesaadavaks e-toimiku süsteemi kaudu koos lahendiga.

                                                                                                   3
Kui rahalised nõuded ei ole täies ulatuses tähtaegselt         tasutud,  suunatakse    nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

Asitõendid:
KrMS § 126 lg 3 p 4 alusel kohtuotsuse jõustumisel konfiskeerida ja hävitada: narkootiline aine, mis
oli saadetud narkootilise aine ekspertiisi ja on jäetud hoiule EKEI keemiaosakonda ning sangaga
kilekott, tualettpaberitükk, minigrip kilekotid, lusikas, kaaned, digitaalne kaal ja lukuga suletav kott,
mille sees hulgaliselt minigrip kilekotte (asuvad PPA Põhja prefektuuri asitõendite hoidlas).
KrMS § 126 lg 3 p 1 alusel kohtuotsuse jõustumisel jätta kriminaalasja materjalide juurde DVD-plaat
videosalvestisega Sõpruse pst 200B asuvast turvakaamerast.
KrMS § 126 lg 3 p 2 alusel kohtuotsuse jõustumisel tagastada Jevgeni Gontšarovile:
 - Tallinnas Tammsaare tee 61-41 asuva korteri läbiotsimisel leitud ja ära võetud sõiduauto Audi A6
Avant reg.märgiga XXXX registreerimistunnistus (asub kriminaalasja materjalide juures);
- sõiduauto Audi A6 Avant reg.märgiga XXXX (asub Põhja Prefektuuri parklas asukohaga Rahumäe
tee 6/1, Tallinn).

Kohtuotsuse peale on õigus apellatsioonikorras edasi kaevata Tallinna Ringkonnakohtule juhul, kui
on tegemist KrMS 9. ptk 2. jao sätete, KrMS § 339 lg 1 rikkumisega või kui kokkuleppes kirjeldatud
tegu ei ole kuritegu, see on karistusseadustiku järgi ebaõigesti kvalifitseeritud või kui süüdistatavale
on kuriteo eest mõistetud karistus, mida seadus selle eest ette ei näe (KrMS § 318 lg 4) 15 päeva
jooksul alates päevast, mil kohtumenetluse poolel on võimalik tutvuda kohtuotsusega, teatades
apellatsiooniõiguse kasutamise soovist 7 päeva jooksul alates kohtuotsuse kuulutamisest Harju
Maakohtule. Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt.

Kohtunik
/allkirjastatud digitaalselt/




                                                                                                       4
