                                                                               1-11-14205




                        KOHTUMÄÄRUS
Kohus                            Harju Maakohus

Määruse tegemise aeg ja koht     26.01.2016.a Tallinn, Liivalaia kohtumaja

Kohtuasja nr                     1-11-14205

Kohtunik                         Tatjana Bogdanova

Kohtuistungisekretär             Galina Kovaljova

Kohtuasi                         Vangla esitatud materjalid Svjatšeslav Hamidžanovi
                                 tingimisi enne tähtaega vangistusest vabastamiseks

Süüdimõistetu                    Svjatšeslav   Hamidžanov      (ik:    36203282762;   viibib
                                 Vanglas)

Kohtuistungi toimumise aeg,      19.01.2016.a Tallinn      Liivalaia    kohtumaja,    avalik
                                 kaugkohtuistung
koht

RESOLUTSIOON

1. Vabastada Svjatšeslav Hamidžanov karistuse kandmisest tingimisi enne tähtaega
katseajaga 6 (kuus) kuud kohtumääruse jõustumisest ning määrata ta selleks tähtajaks
Tartu      Vangla     kriminaalhooldusosakonna     juhataja    poolt      määratud
kriminaalhooldusametniku järelevalve alla.

2. KarS § 76 lg 5 alusel allutada Svjatšeslav Hamidžanov katseaja lõpuni KarS §-s 75
sätestatud käitumiskontrollile ning kohustada teda järgima KarS § 75 lg 1 p 1 -6
sätestatud kontrollnõudeid:
    1) elama kohtu määratud alalises elukohas – XXX;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha
       vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.
                                                2
3. Kohaldada Svjatšeslav Hamidžanovi suhtes käitumiskontrolli ajal vastavalt KarS § 75 lg
2, 4 järgmised kohustused:

1) pöörduda vanglast vabanemisel 1 (ühe) kuu jooksul psühhiaatri poole ja läbida
alkoholismivastane ravikuur, esitades kriminaalhooldajale sellekohase tõendi;
2) mitte tarvitada alkoholi;
3) mitte omada või tarvitada narkootilisi või psühhotroopseid aineid;
4) asuda tööle või võtta end Töötukassas arvele 2 (kahe) nädala jooksul peale vanglast
vabanemist;
5) mitte suhelda talle teadaolevalt kriminaalkorras karistatud isikutega
kriminaalhooldajalt eelnevalt luba saamata, v.a lähisugulased.

4. Svjatšeslav Hamidžanovile määratud katseaja ja käitumiskontrolli kulgemist arvestada
alates kohtumääruse jõustumisest.

5. Svjatšeslav Hamidžanov vabastada määruse jõustumisel.

Määrus saata teadmiseks Vanglale, prokurörile, Tartu Vangla kriminaalhooldusosakonnale ja
Svjatšeslav Hamidžanovile.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused
Vangla esitas 30.12.2015.a Harju Maakohtule kinnipeetava Svjatšeslav Hamidžanovi kohta
koostatud materjalid tingimisi enne tähtaega vangistusest vabastamiseks.

Tartu Maakohtu 01.10.2012.a kohtuotsusega tunnistati Svjatšeslav Hamidžanov süüdi KarS §
118 lg 1 p 1 ja § 117 lg 1 järgi ja karistati teda KarS § 63 lg 1, KrMS § 238 lg 2, KarS § 65 lg 2
alusel 4 aasta 11 kuu ja 10-päevase vangistusega.

Karistuse kandmise algus oli 25.07.2011.a ja lõpp on 05.07.2016.a.

Svjatšeslav Hamidžanovi kohta kinnipidamisasutuses koostatud iseloomustusest nähtub, et
isikut on kriminaalkorras karistatud kolmel korral, vangistuses on teist korda. Vangistuse ajal on
töötanud, läbis sotsiaalprogrammi „Õige hetk“. Kehtivaid distsiplinaarkaristusi ei ole. Vangla ei
toeta kinnipeetava tingimisi ennetähtaegset vabastamist.

Svjatšeslav Hamidžanovi kohta kriminaalhoolduses koostatud arvamusest nähtub, et XXX
on kinnitanud, et tagab kinnipeetavale tema vabanemisel ajutise elamispinna aadressil XXX
tingimusel, et isik ei tarvita alkoholi ega narkootilisi aineid ning asub tööle ja tasub
elamispinnaga seotud kulutused. Võetud ühendust OÜ XXX omanikuga, kes telefonivestluses
kinnitas, et kinnipeetav on tema firmas varem töötanud ja ta on valmis talle uuesti tööd pakkuma.

Svjatšeslav Hamidžanov taotleb kohtult tingimisi ennetähtaegset vanglast vabastamist.

Abiprokurör Silja Seeder esitas kirjaliku seisukoha, mille kohaselt prokurör ei toeta
Svjatšeslav Hamidžanov´i tingimisi ennetähtaegset vabastamist. Svjatšeslav Hamidžanov´it on
varem kriminaalkorras karistatud kolm korda, praegu kannab karistust raske isikuvastase kuriteo
toimepanemise eest. Vabaduses kuritarvitas alkoholi. Käesoleval hetkel puudub Svjatšeslav
Hamidžanov´il vabaduses toetav tugivõrgustik ja tugiisik, kes aitaks tal vabaduses toime tulla.
Vangla 01.12.2015 iseloomustusest nähtub, et Svjatšeslav Hamidžanov ise ei soovi tingimisi
                                                3
enne tähtaega vabaneda, kuivõrd soovib vanglas olles edasi käia tööl ja täita maksmata rahalisi
nõudeid. Arvestades kõiki neid andmeid prokurör ei toeta Svjatšeslav Hamidžanov tingimisi
ennetähtaegset vabanemist.

Kohus, tutvunud esitatud materjalide ja prokuröri kirjaliku seisukohaga ning ära kuulanud
Svjatšeslav Hamidžanovi arvamuse, leiab, et Svjatšeslav Hamidžanovi võib vangistusest
tingimisi ennetähtaegselt vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
Svjatšeslav Hamidžanovi isikut iseloomustavad andmed – tema käitumist nii kuriteo
toimepanemisele eelnenud ajal, sellel ajal ning sellele järgnenud perioodil.

Kohus arvestab, et kuigi kinnipeetavat on kriminaalkorras korduvalt karistatud, on ta viimasest
karistusest ära kandnud ligikaudu 4 aastat ja 6 kuud vangistusest ning tema käitumine vanglas
praegust karistust kandes olnud viimasel ajal korrektne, mida kinnitab kehtivate
distsiplinaarkaristuste puudumine. Sellest järeldab kohus, et kinnipeetav on mõistnud
õiguskuuleka käitumise vajalikkust ning suudab kehtivatest normidest kinni pidada, neid
austada. Seda, et kinnipeetav püüdleb õiguskuuleka elu poole, kinnitab ka sotsiaalprogrammis
osalemine vangistuse ajal. Samuti arvestab kohus kinnipeetava kohtuistungil avaldatud
kahetsusega toimepandud kuritegude üle, lubadusega alkoholi enam mitte tarvitada ning
pöörduda vastavale ravile. Nimetatu on oluline, kuna vastavalt esitatud materjalidele on
kuritegude toimepanemise soodusteguriks alkohol. Kohtu hinnangul aitab kinnipeetava arusaam
alkoholi kahjulikkusest ning tahe seda edaspidises elus vältida eelduslikult ära hoida ka uute
süütegude toimepanemist. Kohus usub, et seekordne vanglas viibimine on pannud kinnipeetava
mõistma, et toimepandud kuritegudele järgnevad tema igapäevast elu ja heaolu oluliselt piiravad
tagajärjed ning ta on enda õigusvastasest käitumisest ka vajalikud järeldused teinud. Kohtu
hinnangul võimaldab kinnipeetava ennetähtaegne vabastamine ning tema allutamine
kriminaalhooldusele kohaldada tema üle käitumiskontrolli ning seeläbi teostada järelevalvet
väljaspool kinnipidamisasutust, kindlustamaks positiivseid muutusi, andes samas kinnipeetavale
võimaluse tõestada, et ta on asunud paranemise teele ning on võimeline edaspidi järgima
seaduskuulekat eluviisi, samuti hoiduma alkoholist. Kohus usub, et tuge oma seniseid
kuritegelikke     hoiakuid   muuta     saab    kinnipeetav      just   läbi kriminaalhoolduse.
Kriminaalhooldusseaduse § 1 lg 1 kohaselt valvatakse kriminaalhoolduse käigus
kriminaalhooldusaluse käitumise ja temale kohtu või prokuröri poolt pandud kohustuste täitmise
järele ning soodustatakse kriminaalhooldusaluse sotsiaalset kohanemist eesmärgiga mõjutada
teda hoiduma kuritegude toimepanemisest. Katseajal on võimalik hinnata kinnipeetava püüdlusi
oma elu korraldamisel, samuti kehtivate tavade ja reeglite järgimisel.

Pärast vabanemist on Svjatšeslav Hamidžanovil olemas ka kindel elu- ja töökoht ning
kriminaalhooldusega on nõustunud ka kinnipeetav, saades aru selle vajalikkusest ja kasulikkusest
oma edasise elu korraldamisel. Kohus usub, et süüdimõistetu on nüüdseks teinud karistusest
vastavad järeldused ning tahab edaspidises elus järgida seaduskuulelikkust. Kohus annab
kinnipeetavale võimaluse näidata, et teda saab usaldada.

Tatjana Bogdanova
täitmiskohtunik /allkirjastatud digitaalselt/
