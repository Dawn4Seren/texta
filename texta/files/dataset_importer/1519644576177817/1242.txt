                                 KOHTUOTSUS
                                  (TAGASELJAOTSUS)
                                    Eesti Vabariigi nimel

Kohtuasja number                 2-16-111221

Otsuse tegemise aeg ja koht      07. detsember 2016. a, Jõhvi

Kohus                            Viru Maakohus

Kohtunik                         Viljo Junolainen

Kohtuasi                         IPF Digital Estonia OÜ hagi I. K.i vastu võlgnevuse 282,
                                 34 euro nõudes

Hagihind                         282, 34 eurot

Asja läbivaatamise kuupäev       Kirjalik menetlus

Menetlusosalised
                                 Hageja:             IPF Digital Estonia OÜ (registrikood
                                                     11034137, aadress; Lõõtsa 8a, Tallinn)


                                 Hageja esindaja:    Anne-Liis Veski (OK Incure OÜ,
                                                     volikirja   alusel,     e-post: anne-
                                                     liis.veski@okincure.ee)

                                 Kostja:             I. K. (isikukood xxx, viimane teadaolev
                                                     elukoht: xxx, tegelik elukoht teadmata)


RESOLUTSIOON


1. Hagi rahuldada tagaseljaotsusega.

2. Välja mõista I. K.ilt IPF Digital Estonia OÜ kasuks laenulepingust nr 726508 tulenev
võlgnevus 282 (kakssada kaheksakümmend kaks) eurot 34 senti (sh põhivõlgnevus 200
eurot, intressid 57,35 eurot ja viivised 24,99 eurot perioodi 19.03.2015. a - 07.10.2016. a
eest).

3. Menetluses kantud hageja menetluskulud, sealhulgas hageja kantud vajalikud
kohtuvälised kulud, kannab kostja I. K..

3.1. Välja mõista I. K.ilt IPF Digital Estonia OÜ kasuks menetluskulud summas 75
(seitsekümmend viis) eurot.

4. Toimetada kohtuotsuse (tagaseljaotsuse) ärakiri kostjale I. K.`ile kätte avalikult.
                                                                                         (4)   1
5. Kohtuotsus (tagaseljaotsus) kuulub viivitamatult täitmisele.


EDASIKAEBAMISE KORD


Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada
otsuse peale apellatsioonkaebuse. Apellatsioonkaebuse võib esitada vahetult Tartu
Ringkonnakohtule 30 päeva jooksul alates otsuse apellandile kättetoimetamisest, kuid
mitte hiljem kui viie kuu möödumisel Viru Maakohtu kohtuotsuse avalikult
teatavakstegemisest. Tartu Ringkonnakohus võib apellatsioonkaebuse lahendada
kirjalikus menetluses, kui kaebuses endas ei taotleta selle lahendamist istungil.
Apellatsioonkaebuse esitamisel tasutakse riigilõivu sama palju, kui tuleb tasuda esialgsel
esitamisel maakohtule, arvestades kaebuse ulatust.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank
või kontole nr EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2). Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada.


ASJAOLUD


1. IPF Digital Estonia OÜ esitas Viru Maakohtule hagi I. K.i vastu 282,34 euro võlgnevuse
nõudes. Hagiavalduse kohaselt taotles kostja 15.12.2014. a hagejalt laenu refinantseerimist
200 eurot, intressimääraga 30,68%. Hageja kandis 15.12.2014. a laenusumma kostja
arveldusarvele. Kostja kohustus tagastama laenu koos intressidega ja lepingu sõlmimise
tasuga summas 261,35 eurot, kolme kuu jooksul. Kostja rikkus omapoolset kohustust jättes
tagastamata igakuised maksed. Hageja palub kostjalt välja mõista võlgnevus 200 eurot, viivist
24,99 eurot, intressid 57,35 eurot ja riigilõiv kogusummas 75 eurot.




                                                                                           (4)   2
2. Kohus saatis kostjale hagimaterjalid ja nõudis kirjalikku vastust. Kostjat hoiatati, et
kirjaliku vastuse tähtajaks andmata jätmise korral on kohtul õigus tagaseljaotsusega hagi
rahuldada. Kostja tegelik elukoht on kohtule teadmata. Kuna kostja tegelik asukoht oli
teadmata, toimetati kostjale hagimaterjalid kätte avalikult, väljaande Ametlikud Teadaanded
kaudu 07.11.2016. a. TsMS § 317 lg 5 kohaselt loetakse dokument avalikult kättetoimetatuks
15 päeva möödumisel väljavõtte väljaandes Ametlikud Teadaanded ilmumise päevast.
Hagimaterjalid loetakse kostjale kättetoimetatuks 21.11.2016. a. Kohus kohustas kostjat 14
päeva jooksul kirjalikult vastama. Kohtuteates selgitati kostjale hagimaterjalide kättesaamise
võimalust ja kohtule vastamise kohustust. Kostja kohtule vastanud ja vastuväiteid hagile
esitanud ei ole.

3. Hageja taotleb hagi rahuldamist tagaseljaotsusega juhul kui kostja kohtu määratud tähtajaks
hagile kirjalikku vastust ei esita.


KOHTUOTSUSE PÕHJENDUSED


4. Kohus tutvunud hagiavaldusega, leidis, et hagiavaldus on õiguslikult põhjendatud ja
tsiviilasjas on võimalik teha tagaseljaotsus.

5. Vastavalt TsMS § 407 lg 1 ja lg 3 võib kohus hageja taotlusel hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

Kuna kostjad vastuväiteid hagile ei esitanud, siis leiab kohus, et neil ei ole vaidlust hagi üle
ning hagi kuulub rahuldamisele kogu haginõude ulatuses.

6. Hageja taotleb hagi rahuldamist tagaseljaotsusega kui kostjad kohtu määratud tähtajaks
hagile ei vasta.

7. TsMS § 444 lg 4 kohaselt võib tagaseljaotsuse puhul võib põhjendavas osas piirduda
üksnes õigusliku põhjenduse märkimisega.

8. Hagi on tõendatud kostja omaksvõtuga ning õiguslikult põhjendatud võlaõigusseaduse
(VÕS) § 76, § 100, § 101, § 108, § 113.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Eeltoodu alusel ja juhindudes TsMS § 407 lg 1 ja 3 rahuldab kohus hagi täies ulatuses.


MENETLUSKULUDE JAOTUS


9. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.



                                                                                              (4)   3
Hageja menetluskulud on riigilõiv 75 eurot. Kohus mõistab kostjalt hageja kasuks
menetluskulude katteks 75 eurot.

/ allkirjastatud digitaalselt /

Viljo Junolainen
Kohtunik




                                                                              (4)   4
