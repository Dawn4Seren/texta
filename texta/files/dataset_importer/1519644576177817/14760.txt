                           KOHTUOTSUS
                                EESTI VABARIIGI NIMEL

Kohus                            Tartu Maakohus

Otsuse tegemise aeg ja koht      24. mai 2016 Võru kohtumaja Põlvas, Võru tn 12

                                 1-16-4492 (kohtueelse menetluse nr 16265000162)
Kriminaalasja number

Kohtukoosseis                    Kohtunik Rita Kulberg

Kohtuistungi sekretär            Lea Kirotar

Kriminaalasi                     Janar Ilves süüdistuses KarS § 424 järgi kiirmenetluses
                                 (kokkuleppemenetlusena)
Prokurör                         Külli Zimm

                                 Janar      Ilves       isikukood        38201226561;        elukoht
                                 xxxxxxxxxxxxxxxxxxxxxxxxxxxxxxxxxxxxxxxxxxx;
                                 xxxxxxxxxxxxxxxxxxxxxxx;xxxxxxxxx-xxxxxxxxxxx;
Süüdistatav                      xxxxxxxxxxxxxx;
                                 xxxxxxxxxxxxxxxxxxxxxxxxxxxxxxxxxxxxxxxx;
                                 kriminaalkorras karistamata; tõkendit ei ole kohaldatud

RESOLUTSIOON
Janar Ilves süüdi mõista KarS § 424 järgi ning karistada vangistusega 3 (kolm) kuud.

KarS § 68 lg 1 alusel arvata Janar Ilvese eelvangistuses viibitud aeg 22.05.-24.05.2016, s.o 3 (kolm)
päeva karistusaja hulka ja Janar Ilvesele kandmisele kuuluvaks karistuseks mõista 2 (kaks) kuud 27
(kakskümmend seitse) päeva vangistust.

KarS § 74 lg-te 1, 3 alusel määrata, et karistust ei pöörata täielikult täitmisele, kui Janar Ilves 1
(ühe) aastase katseaja jooksul ei pane toime uut kuritegu ja täidab KarS § 75 lg 1 p-des 1-6
sätestatud kontrollnõudeid:
    1) elab              kohtu           määratud           alalises            elukohas            -
        xxxxxxxxxxxxxxxxxxxxxxxxxxxxxxxxxxxxxxxxxxx;
    2) ilmub kriminaalhooldaja määratud ajavahemike järel kriminaalhooldusosakonda
        registreerimisele;
    3) allub kriminaalhooldaja kontrollile oma elukohas ning esitab talle andmeid oma kohustuste
        täitmise ja elatusvahendite kohta;
    4) saab kriminaalhooldusametnikult eelneva loa elukohast lahkumiseks Eesti territooriumi
      piires kauemaks kui viieteistkümneks päevaks;
   5) saab kriminaalhooldusametnikult eelneva loa elu-, töö- või õppimiskoha vahetamiseks;
   6) saab kriminaalhooldusametnikult eelneva loa Eesti territooriumilt lahkumiseks ja väljaspool
      Eesti territooriumi viibimiseks.

Katseaja algust arvata alates kohtuotsuse kuulutamisest, s.o alates 24.05.2016.

Välja mõista Janar Ilveselt menetluskuludena sundraha 322 (kolmsada kakskümmend kaks) eurot 50
senti ning riigi õigusabi tasu ja kulu katteks 42 (nelikümmend kaks) eurot riigituludesse.

Menetluskulud (kokku 364,50 eurot) tasuda ositi 4 (nelja) kuu jooksul alates käesoleva otsuse
jõustumisele järgnevast kuust hiljemalt iga kuu viimaseks kuupäevaks, tasudes 3 osamakse katteks
91,13 eurot ja viimase 4-nda osamakse katteks 91,11 eurot Maksu- ja Tolliameti kontole
EE351010052031000004 SEB Pangas või EE502200221014193355 Swedbankis või
EE873300333499990003 Danske Bank AS Eesti filiaalis või EE401700017002872300 Nordea
Bank Finland PLC Eesti filiaalis viitenumbrile 99916700038697 (märkides makse selgituses:
Menetluskulud asjas 1-16-4492).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse sätete
rikkumisega (KrMS 9. peatüki 2. jao sätted) või kriminaalmenetlusõiguse olulise rikkumisega
(KrMS § 339 lg 1). Süüdistatav ja kaitsja võivad esitada apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne päeva
jooksul alates otsuse avalikult teatavakstegemisest, s.o alates 24.05.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 24.05.2016
määruskaebuse esitamise teel otsuse teinud kohtule.

Süüdistus

Janar Ilvest süüdistatakse selles, et tema juhtis 22.05.2016 kella 13.46 paiku
xxxxxxxxxxxxxxxxxxxxxxxxxxxxxxxxxxxxxxxxxxxxxx                sõiduautot        VW       Passat
registreerimismärgiga xxxxxx olles seisundis, kui alkoholisisaldus ühes liitris väljahingatavas
õhus oli 1,26 mg. Võttes arvesse laiendmääramatust 0,12 lugeda lõplikuks tulemiks 1,14 mg/l
kohta. Janar Ilves rikkus 01.07.2011 kehtiva liiklusseaduse § 69 lg 1 nõudeid, mille kohaselt
mootorsõiduki juht ei või olla joobeseisundis.
Seega Janar Ilves pani toime mootorsõiduki juhtimise joobeseisundis, s.o KarS § 424 järgi
kvalifitseeritava kuriteo.

Kokkuleppe sisu




                                                                                      2 (3)
Süüdistatava Janar Ilvese, tema kaitsja ja prokuröri vahel sõlmitud kokkuleppe kohaselt nõuab
prokurör süüdistatavale karistuseks KarS §-s 424 ettenähtud kuriteo toimepanemise eest 3
kuud vangistust. KarS § 68 lg 1 alusel lugeda karistusest kantud eelvangistusaeg ajavahemikul
22.-24.05.2016, s.o 3 päeva, lugedes Janar Ilvese karistuseks 2 kuud ja 27 päeva vangistust.
KarS § 74 lg-te 1, 3 alusel määrata, et karistust ei pöörata täielikult täitmisele, kui Janar Ilves
1-aastase katseaja jooksul ei pane toime uut kuritegu ja täidab KarS §-s 75 lg 1 sätestatud
kontrollnõudeid.

Kohtu järeldused

Süüdistatav Janar Ilves kinnitas kohtuistungil, et ta on kokkuleppest aru saanud ja nõustub
sellega. Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav Janar Ilves tuleb süüdi mõista KarS § 424 järgi ning talle tuleb mõista
kokkuleppekohane karistus.

Tulenevalt KrMS § 180 lg-st 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas, s.o 645 eurot ja riigi õigusabi korras määratud kaitsjale makstav
riigi õigusabi tasu ja kulu kokku 42 eurot.
Vastavalt süüdistatava Janar Ilvese, tema kaitsja ja prokuröri vahel sõlmitud kokkuleppele ja
seoses asja lahendamisega kiirmenetluses vähendab kohus KrMS § 256-5 lg 2 alusel
süüdistatavalt väljamõistetavat sundraha pooles ulatuses. Ülejäänud menetluskulud peab
kohus põhjendatuks Janar Ilveselt välja mõista täies ulatuses. Vastavalt poolte kokkuleppele
määrab kohus menetluskulude tasumise ositi 4 kuu jooksul.


/allkirjastatud digitaalselt/
Kohtunik Rita Kulberg




                                                                                          3 (3)
