                                                                                        1

                                                                Kriminaalasi nr 1-15-2277




                           KOHTUMÄÄRUS

Kohus                        Viru Maakohus

Määruse tegemise aeg ja koht 09. november 2016, Rakvere kohtumaja

Kriminaalasja number         1-15-2277

Kohtunik                     Heli Väinaste

Kohtuistungi sekretär        Enjar Malm

Tõlk                         Svetlana Tarasova

                             Viru Vangla materjalid Sergei Golubtsovi vangistusest
Kohtuasi
                             tingimisi enne tähtaega vabastamiseks

Süüdimõistetu                SERGEI     GOLUBTSOV,           isikukood   39001043720,
                             kodakondsuseta, põhiharidus, elukoht xxxx

                             Karistuse kandmise algus 06.06.2016 ja lõpp 06.02.2017

Kaitsja                      v.-adv. Matti Reinsalu



RESOLUTSIOON


Vabastada SERGEI GOLUBTSOV temale Viru Maakohtu 20.03.2015 otsusega mõistetud
ja Viru Maakohtu 06.06.2016 määrusega täitmisele pööratud karistuse kandmisest
tingimisi enne tähtaega koos tema allutamisega käitumiskontrollile.

Vastavalt KarS § 76 lg 5, 78 p 2 määrata Sergei Golubtsovile katseaeg pikkusega 6 (kuus)
kuud alates käesoleva kohtumääruse jõustumisest.

Kohustada Sergei Golubtsovi katseajal järgima KarS § 75 lg 1 p 1-6 sätestatud
kontrollnõudeid:
   - elama kohtu määratud alalises elukohas – xxxx;
   - ilmuma kriminaalhooldaja määratud ajavahemike järel kriminaalhooldus-
      osakonda registreerimisele;
                                                                                      2

   -   alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
   -   saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   -   saama kriminaalhooldusametnikult eelneva loa elu-, töö- või õppimiskoha
       vahetamiseks;
   -   saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

Kohustada Sergei Golubtsovi katseajal järgima KarS § 75 lg 2 p 2,21,4,7,8 sätestatud
järgmisi kohustusi:
   - mitte tarvitama alkoholi;
   - mitte omama või tarvitama narkootilisi või psühhotroopseid aineid;
   - asuma tööle või võtma ennast Eesti Töötukassas töötuna arvele 2 (kahe) nädala
      jooksul alates vangistusest vabanemisest;
   - mitte suhtlema kriminaalkorras karistatud isikutega kriminaalhooldajalt eelnevalt
      luba saamata, v.a lähisugulased;
   - osalema sotsiaalprogrammis.

Määrata Sergei Golubtsov kriminaalhooldusele Viru Vangla kriminaalhooldusosakonna
juhataja määratud kriminaalhooldusametniku järelevalve alla.

Vabastada Sergei Golubtsov karistuse kandmisest Viru Vanglas peale käesoleva
kohtumääruse jõustumist.

Välja mõista riigieelarvest eraldatud vahendite arvelt Advokaadibüroo Matti Reinsalu
(asukoht Keskväljak 10, 72713 Paide) kasuks 127,32 (ükssada kakskümmend seitse eurot
ja 32 senti, s.h on käibemaks 20%, s.o 21,22 eurot) eurot v.-adv. Matti Reinsalu poolt
määratud korras süüdimõistetu Sergei Golubtsovi kaitsjana osutatud õigusabi eest.

KrMS § 175 lg 1 p 4 alusel välja mõista Sergei Golubtsovilt menetluskuluna kaitsjatasu
127,32 (ükssada kakskümmend seitse eurot ja 32 senti) eurot riigituludesse v.-adv. Matti
Reinsalu poolt osutatud õigusabi eest.

Sergei Golubtsovil tasuda väljamõistetud summa Maksu- ja Tolliameti arvelduskontole
SEB Pangas nr EE351010052031000004, Swedbankis nr EE502200221014193355, Nordea
Pangas nr EE401700017002872300 või Danske Bankis nr EE873300333499990003.
Maksekorraldusele märkida viitenumber 99915700020321 ning selgitus: „Sergei
Golubtsov, 1-15-2277, kaitsjatasu“. Menetluskulu tasuda 30 päeva jooksul käesoleva
kohtumääruse jõustumisest arvates. Kui rahaline nõue pole täies ulatuses tähtaegselt
tasutud, suunatakse nõue täitemenetluse läbiviimiseks kohtutäiturile täitemenetluse
seadustikus sätestatud korras.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.




Asjaolud
                                                                                               3



Viru Vangla esitas 05.10.2016 Viru Maakohtule materjalid kinnipeetava Sergei Golubtsovi
vangistusest tingimisi enne tähtaega vabastamiseks.

Sergei Golubtsov tunnistati Viru Maakohtu 20.03.2015 kohtuotsusega süüdi KarS § 424 järgi ja
karistati vangistusega 8 kuud. KarS § 74 lg 1 alusel jäeti vangistus täielikult täitmisele
pööramata, kui Sergei Golubtsov ei pane 18-kuulisel katseajal toime uut kuritegu ja täidab talle
KarS § 75 lg 1 sätestatud käitumiskontrolli ajaks pandud kontrollnõudeid ning KarS § 75 lg 2 p
2,21 ettenähtud kohustusi. Viru Maakohtu 06.06.2016 kohtumäärusega pöörati vastavalt KarS §
74 lg-le 4 Sergei Golubtsovile Viru Maakohtu 20.03.2015 kohtuotsusega mõistetud karistus, 8
kuud vangistust, täitmisele. Karistuse kandmise alguseks loeti 06.06.2016.

Sergei Golubtsov on kriminaalkorras karistatud esimest korda, reaalset vangistust kannab ta
samuti esimest korda. Viru Maakohtu 20.03.2015 otsusega mõistetud tingimuslik karistus pöörati
Viru Maakohtu 06.06.2016 määrusega täitmisele, sest isik rikkus talle määratud kontrollnõudeid.
Tulenevalt sellest, et isikul on lühike karistusaeg, ei ole talle individuaalset täitmiskava
koostatud. Alates 30.07.2016 osaleb kinnipeetav tööhõives majandustöölise-koristajana.

Käesolevaks ajaks on kinnipeetav talle mõistetud karistusest ära kandnud enam kui 5 kuud ning
kanda jääb tal veel enam kui 2 kuud vangistust.

Kinnipeetaval puuduvad distsiplinaarkaristused.

Kinnipeetav elas oma sõnul enne vangistust xxxx külas tuttavate juures ning soovib sinna elama
asuda ka peale vabanemist. Tegemist on kolmetoalise eramajaga. Maja omanikud on nõus
sellega, et isik asub nende juurde elama. Kinnipeetav omab põhiharidust. Peale kooli lõpetamist
läks ta õppima metallitöötluse eriala, mille jättis pooleli. Puuduvad tõendid isiku õpiraskuste
kohta. Riigikeelt kinnipeetav ei valda. Haridusse suhtub ta väidetavalt positiivselt, kuid ei ole
siiski õpinguid jätkanud, tuues põhjuseks töötamise. Isik on töötanud nii ametlikult kui ka
mitteametlikult. Töösuhted olid pigem lühiajalised. Enne vangistust oli isik arvel ka
Töötukassas. Kinnipeetav väidab, et mõni nädal enne vanglasse tulemist oli ta ka ametlikult tööl.
Tegemist oli tähtajalise tööga. Ta kinnitab, et saab ettevõttesse tagasi tööle asuda kohe peale
vabanemist. 15.09.2016 seisuga on kinnipeetaval täitmata rahalisi nõudeid summas 2642,90
eurot, vabanemisfondis on hoiustatud 0,55 eurot.

Isiku lähedasteks on õde, vanaema ja tädi. Suhted olevat katkenud enne vanglasse sattumist.
Vanemad on surnud. Isiku sõnul muutusid suhted sugulastega pingelisteks peale isa matuseid.
Kinnipeetav näeb, et peaks suhteid taastama, kuid ei ole sellest väga huvitatud. Toetavad suhted
on isikul säilinud vanemate kunagiste tuttavatega, kes on nõus talle pakkuma elukohta ning
materiaalset toetust. Kinnipeetava suhtlusringkonnas on kriminaalse taustaga isikuid. Väidetavalt
ei ole isik mõjutatav, vaid suudab oma otsused ise vastu võtta. Antud kuritegu ning sellega
kaasnevad asjaolud viitavad riskivale ja hoolimatule elustiilile. Isiku sõnul pole alkohol
põhjustanud talle probleeme üheski eluvaldkonnas. Ta tarvitas harva ning lahjat alkoholi.
Vastupidist kinnitav info puudub. Käesolev kuritegu on mootorsõiduki juhtimine narkojoobes.
Sõltuvust diagnoositud ei ole. Isiku sõnul on ta tarvitanud amfetamiini ja kanepit. Viimane
tarvitamine oli 2015. aastal. Puuduvad andmed selle kohta, et isik on seoses narkootikumide
tarvitamisega käitunud vägivaldselt. Auto juhtimine narkojoobes oli impulsiivse käitumise
tagajärg. Teatud olukordades ei lahenda isik tekkinud probleeme sihipäraselt. Ta kipub
keskenduma lühiajalistele ja kiiretele lahendustele. Kuritegelikke hoiakud pole täheldatud,
ametiisikutesse suhtub isik positiivselt. Auto juhtimine narkojoobes näitab negatiivset suhtumist
                                                                                               4

ühiskonnas kehtivatesse normidesse ja reeglitesse. Kinnipeetav on rikkunud kriminaalhoolduse
nõudeid - ei käinud korduvalt õigeaegselt märkimas, elas teises elukohas. Üldise korduva kuriteo
toimepanemise tõenäosus järgneva kahe aasta jooksul on vangla hinnangul 12%. Kõigest
eeltoodust tulenevalt toetab Viru Vangla Sergei Golubtsovi tingimisi ennetähtaegset vabastamist.
Juhul, kui kohus otsustab vabastada Sergei Golubtsovi ennetähtaegselt, teeb vangla ettepaneku
määrata katseaja ja kriminaalhoolduse pikkuseks 6 kuud alates vanglast vabastamisest. Lisaks
teeb vangla ettepaneku määrata Sergei Golubtsovile KarS § 75 lg 2 p 2,21,4,7,8 sätestatud
kohustused.

Kriminaalhooldusametnik oma arvamuses märgib, et Sergei Golubtsovi lähivõrgustiku
moodustavad tema vanemate tuttavad M S ja Ü S. Kinnipeetaval on õde D G, kes xxxx. xxxx
elavad Sergei Golubtsovi vanaema L G ja tädi N G. Lähedaste kontaktandmeid ei ole taotluses
märgitud, seega ei ole võimalik välja selgitada, kas kinnipeetava suhted sugulastega on katkenud
või mitte. Sergei Golubtsov on vallaline, lapsi ei ole. Rahvastikuregistri andmetel ei ole Sergei
Golubtsovi suhete alla kedagi märgitud. Vanemate tuttavad ei osanud midagi öelda kinnipeetava
elustiili ja suhtlusringkonna kohta. Sergei Golubtsov on karistatud mootorsõiduki narkojoobes
juhtimise eest. Tema kuritegeliku käitumise põhjal saab järeldada, et ta tarvitas enne vangistust
narkootikume ning tema suhtlusringkond koosnes kriminaalse mõtteviisiga isikutest.
Kinnipeetav on sisse registreeritud aadressil xxxx. Ennetähtaegse vabanemise korral soovib
kinnipeetav elama asuda aadressil xxxx. Kodukülastusel on välja selgitatud, et tegu on 3-toalise
eramajaga, mille omanikuks on Ü S. Antud majas elavad Ü S ja M S kahekesi. Nad on nõus
sellega, et Sergei Golubtsov asub ennetähtaegse vabanemise korral elama nende majja. M S
kinnitas vestluses, et ta on valmis Sergei Golubtsovi materiaalselt toetama läbi toidu ja
elamispinna andmise. Enne vangistust elas kinnipeetav koos õega xxxx. Garanteeritud
vabanemisjärgne töökoht isikul puudub. Kriminaalhoolduse järelevalve alla oli Sergei Golubtsov
määratud ühel korral. Kriminaalhooldusametniku hinnangul kulges Sergei Golubtsovi katseaeg
mitterahuldavalt – ta on rikkunud katseaja kontrollnõudeid ja kohustusi, ei ilmunud määratud
ajal registreerimisele, ei elanud kindlas elukohas ning tema karistus oli pööratud täitmisele.
Juhul, kui kohus otsustab vabastada Sergei Golubtsovi ennetähtaegselt, teeb
kriminaalhooldusametnik kohtule ettepaneku määrata katseaja ja kriminaalhoolduse pikkuseks 6
kuud alates vanglast vabastamisest ning määrata talle KarS § 75 lg 2 p 2,21,4,7 sätestatud
kohustused.

Sergei Golubtsov ise soovib vangistusest tingimisi enne tähtaega vabaneda. Teda on ühel korral
karistatud tingimusliku karistusega. Teatud olukorras juhtus nii, et ta ei suutnud katseajal
kontrollnõudeid täita. Enam seda ei juhtu. Elama läheb ta vanemate tuttavate juurde. Tal ei ole
kontakti lähedastega. Garanteeritud töökohta tal vabanedes ei ole. Ta loodab leida tööd ehitusel
või Soomes. Läheduses Narvas ja Kohtla-Järvel on võimalik tööd leida. Enne vangistust elas ta
koos õega xxxx. Õega nad suhtlevad, aga mitte nii palju. Õde pole teda vaatamas käinud ega
pole ka helistanud. Suhtlemine vanemate tuttavate Sildostega on olnud hea. Vaatamas nad pole
teda käinud, kuid nad on omavahel helistanud ja kirjutanud. Juhul kui kontrollnõuded nüüd talle
määratakse, on ta nõus neid täitma.

Abiprokurör Ain Tali on edastanud kohtunikule oma seisukoha elektrooniliselt ning lähtudes
KrMS § 432 lg 33 teatanud, et ei soovi võtta osa Sergei Golubtsovi tingimisi enne tähtaega
vangistusest vabastamise küsimuse läbivaatamisest. Prokurör nõustub Viru Vangla poolt
15.09.2016 koostatud kinnipeetava iseloomustuses toodud seisukohtadega ja ei pea vajalikuks
neid korrata. Prokuratuur kinnitab, et ei ole vastu kinnipeetav S. Golubtsovi tingimisi enne
tähtaega vangistusest vabastamisele. Kinnipeetava käitumine vanglas (distsiplinaarrikkumiste
puudumine, tööhõives majandustöölise-koristajana osalemine jm) viitab sellele, et ta on teinud
                                                                                                   5

jõupingutusi õiguskuuleka elu suunas. Antud juhul oleks vangistusest tingimisi vabastamise
efektiivsus suurem karistuse kandmisest lõpuni vanglas, st kuni 06.02.2017. Käitumiskontrolli
aja jooksul saaks S. Golubtsovil jätkuvalt maandada uute kuritegude toimepanemise riski.
Katseajal saaks süüdimõistetu kinnistada oma positiivseid hoiakuid. Vabastades kinnipeetava
vangistusest käesoleval ajal, on tema üle võimalik teostada kontrolli kuue kuu kestel.
Ennetähtaegne vabastamine tähendab sisuliselt vangistuse eesmärkide täitmist teiste, kuid palju
odavamate vahenditega. Uue kuriteo toimepanemise riske oleks võimalik vähendada
süüdimõistetu kriminaalhooldusele allutamisega ja käitumiskontrolli kohaldamisega, samuti
lisakohustuste panemisega, mis piirab oluliselt isiku liikumisvabadust ning elukvaliteeti.
Prokurör nõustub eelmainitud kinnipeetava iseloomustuses toodud arvamusega katseajaks
kohustuste valiku ning käitumiskontrolli kestuse kohta. Eeltoodu alusel toetab prokuratuur
Sergei Golubtsovi vangistusest tingimisi ennetähtaegset vabastamist süüdimõistetu
taasühiskonnastamise huvides.

Kaitsja leidis, et on äärmiselt kahetsusväärne, et kaitsealune sellistel asjaoludel vanglasse sattus.
Kaitsealune rikkus seadust, kohus andis talle võimaluse, karistades teda tingimusliku karistusega,
kuid kaitsealune jättis täitmata kontrollnõuded. Hea, et ta on sellisest käitumisest järeldused
teinud. Tal ei ole distsiplinaarkaristusi, ta töötab majandustöödel ja on kinnitanud, et kui kohus
peaks ta tingimisi enne tähtaega vabastama, on ta nõus uuesti täitma kontrollnõudeid täies
ulatuses. Vangla on toetanud kinnipeetava vabastamist, samuti prokurör. Oma põhjendustes on
prokurör põhjalikult kirjeldanud, miks oleks vaja kinnipeetav tingimisi enne tähtaega vabastada.
Kaitsjal sellele sisuliselt midagi lisada ei ole. Seega võttes aluseks eeltoodu, palus kaitsja
vabastada kaitsealune tingimisi enne tähtaega.

KarS § 76 lg 4 sätestab, et tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine.

Kohus, kuulanud ära süüdimõistetu ja tema kaitsja, tutvunud prokuröri arvamusega ning Viru
Vangla poolt esitatud materjalidega, leiab, et süüdimõistetu Sergei Golubtsovi võib vangistusest
tingimisi enne tähtaega vabastada. Kinnipeetavat on kriminaalkorras karistatud esimest korda,
reaalset vangistust kannab ta samuti esimest korda. Kinnipeetava käitumine vangistuses on olnud
eeskujulik, millele viitab distsiplinaarkaristuste puudumine ning osalemine tööhõives
majandustöölise-koristajana. Kohtu hinnangul saab eeltoodu põhjal järeldada seda, et reaalselt
vangistuses viibitud aeg on suure tõenäosusega täitnud oma eesmärgi ning isik on astunud
konkreetseid samme õiguskuuleka elu suunas, olles juba muutunud ning edaspidigi motiveeritud
muutuma. Samuti ei saa kohtu hinnangul jätta tähelepanuta, et tegemist on kinnipeetava esimese
kriminaalkaristuse ning esimese vangistusega, mistõttu on selle mõju potentsiaalselt tugev.
Vabanemisel on isikul olemas elukoht peretuttavate juures, kes on valmis teda läbi toidu ja
elamispinna andmise materiaalselt toetama. Vangla hinnangul on üldise korduva kuriteo
toimepanemise tõenäosus kinnipeetava poolt järgmise 2 aasta jooksul 12%, millise näol on
tegemist madala riskiga. Kohtu hinnangul tuleks Sergei Golubtsovile anda võimalus näidata, et
tema käitumine ja hoiakud on vangistuses viibitud aja jooksul pöördumatult muutunud ning ta on
asunud seaduskuulekale teele. Uue võimaliku kuriteo toimepanemise riski saaks kohtu hinnangul
veelgi maandada, määrates Sergei Golubtsovile katseaeg ja käitumiskontroll pikkusega 6 kuud
ning pannes talle KarS § 75 lg 2 p 2,21,4,7,8 sätestatud kohustused. Täiendavalt märgib kohus, et
vangistusest tingimisi enne tähtaega vabanemise korral isik ei vabane karistusest, vaid kannab
selle ära kergematel tingimustel. Kohus nõustub prokuröri arvamusega, mille kohaselt antud
                                                                                                 6

juhul oleks vangistusest tingimisi vabastamise ja käitumiskontrolli nõuetele allutamise
efektiivsus suurem karistuse kandmisest lõpuni vanglas.

Kohtuistungil osales kinnipeetava taotlusel kaitsja v.-adv. Matti Reinsalu, kelle taotluse kohaselt
kulus õigusabi osutamiseks 151,32 eurot. Kohus leiab, et tasutaotlus on põhjendatud ning kuulub
rahuldamisele osaliselt. Kaitsja taotluse kohaselt osales ta kohtuistungil 31.10.2016 kell 11.00-
11.45 ning taotleb tasu 1 tunni eest. Kohtuistungi protokolli kohaselt algas kohtuistung kell
11.00 ning lõppes 11.25. Justiitsministri 26.07.2016 määruse nr 16 „Riigi õigusabi osutamise
eest makstava tasu arvestamise alused, maksmise kord, tasumäärad, riigi õigusabi osutamisega
kaasnevate kulude hüvitamise ulatus ja kord ning taotluse esitamise tingimused“ § 1 lg 4
kohaselt kohtuistungil osalemise eest arvestatakse tasu 30 minuti kaupa ja lähima pooltunnini
ümardamise põhimõttel. Tasu arvestamisel lähtutakse menetlusosalistele teatavaks tehtud
kohtuistungi alguse ja istungiprotokollis märgitud kohtuistungi lõpu kellaajast. Eeltoodust
tulenevalt on kaitsjal õigus kohtuistungil osalemise eest saada tasu 0,5 tunni eest, s.o summas 20
eurot, mitte 1 tunni eest summas 40 eurot nagu taotluses märgitud. Eeltoodust tulenevalt
vähendab kohus väljamõistmisele kuuluvat tasu ning leiab, et tasutaotlus on põhjendatud
osaliselt summas 127,32 eurot. Kohus leiab, et nimetatud summa õigusabi osutamise eest kuulub
väljamõistmisele kinnipeetavalt.

Kohus lähtus määrust tehes eeltoodust ja juhindus KarS § 76; KrMS § 426, 432, 384, 387.

/allkirjastatud digitaalselt/

Heli Väinaste
Kohtunik
