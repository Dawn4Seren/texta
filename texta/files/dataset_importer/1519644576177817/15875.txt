                                                                            4-15-7498




                           KOHTUMÄÄRUS
Kohus                          Viru Maakohus

Määruse tegemise aeg ja koht   11. mai 2016, Narva kohtumaja

Toimiku number                 4-15-7498 (930013000423)

Kohtunik                       Astrid Asi

Kohtuistungi sekretär          Jelena Muttonen

Tõlk                           Irina Ogurova

Taotluse esitaja               Maksu- ja Tolliamet
                               asukoht Lõõtsa 8a, 15176 Tallinn
Taotlus                        Taotlus rahatrahvi asendamiseks arestiga Maria Stepanova
                               suhtes
Istungil osalenud isikud       võlgnik: Maria Stepanova (ik 45807043712, elukoht xxx)



Kohtuistungi toimumise aeg     17.11.2015, 28.03.2016, 11.05.2016

RESOLUTSIOON

Rahuldada Maksu- ja Tolliameti 10.09.2015 taotlus asendada Maria Stepanovale määratud
rahatrahv arestiga.

Asendada Maria Stepanovale Maksu- ja Tolliameti alljärgneva otsusega määratud
rahatrahvi jääk 2 (kahe) päeva arestiga:
Maksu- ja Tolliameti tollikorralduse osakonna 25.03.2013 üldmenetluse otsusega
väärteoasjas nr 930013000423 määratud rahatrahv 80 trahviühikut, so 320 (kolmsada
kakskümmend) eurot. Rahatrahvi jääk on 119,98 eurot ehk 29 trahviühikut.

Asendada Maria Stepanovale määratud arest üldkasuliku tööga. Maria Stepanova on
kohustatud sooritama 4 (neli) tundi üldkasulikku tööd.

Määrata KarS § 69 lg 3 alusel üldkasuliku töö tegemise tähtajaks 4 (neli) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.




                                                                                  1(3)
                                                                                    4-15-7498
Kui süüdlane või süüdimõistetu hoiab üldkasulikust tööst kõrvale, süüdimõistetu ei järgi
kontrollnõudeid või ei täida talle pandud kohustusi, võib kohus KarS § 69 lg 6 kohaselt
politseiasutuse taotluse või kriminaalhooldusametniku ettekande alusel pöörata süüdlasele või
süüdimõistetule mõistetud aresti või vangistuse täitmisele. Aresti või vangistuse täitmisele
pööramisel arvestatakse karistusest kantuks süüdlase või süüdimõistetu tehtud üldkasulik töö,
mille kaks tundi võrdub ühe päeva aresti või vangistusega
Antud määrus edastada Maria Stepanovale, Maksu- ja Tolliametile ning Politsei- ja
Piirivalveameti Ida prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Maria Stepanovat karistati Maksu- ja Tolliameti 25.03.2013 üldmenetluse otsusega väärteoasjas
nr 930013000423 tolliseaduse § 73 lg 1 järgi rahatrahviga 80 trahviühikut, so 320 eurot.
Kohtuvälise menetleja otsus jõustus 09.04.2013.

Maksu- ja Tolliamet esitas 10.09.2015 Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik (Maksu- ja Tolliameti kaudu)
otsustada VTMS § 211 lg 1 alusel väärteoasjas nr 930013000423 25.03.2013 üldmenetluse
otsusega Maria Stepanovale määratud rahatrahvi asendamine arestiga. Trahviotsus on võlgnikule
VTMS § 70 lg-st 4 tulenevalt kättetoimetatuks loetud 25.03.2013. Võlgnikuga sõlmiti ositi
tasumise kokkulepe, mille kohaselt pidi võlgnik tasuma trahvi 10 kuu jooksul (alates 09.04.2013
kuni 09.01.2014) 32,00 eurot kuus. Võlgnik maksegraafikut täitnud ei ole. 09.04.2013 laekus
0,02€ trahvinõude katteks, kuna isiku ettemaksukontol oli vaba raha. Võlgnikul on maksuhalduri
ees 10.09.2015 seisuga tasumata rahatrahvi nõue summas 319,98 eurot. Maksuhaldur on
kontrollinud võlgniku vara olemasolu – võlgnikul puudub registrite andmetel vara, millele
pöörata sissenõuet. Võlgniku pangakontod on arestitud alates 14.05.2013, kuid arestimise
tulemusena laekumisi rahatrahvi nõude katteks toimunud ei ole. Maksukohustuslaste registri
andmetel võlgnik 10.09.2015 seisuga ametlikult ei tööta. Võlgnik saab Sotsiaalkindlustusametist
igakuiselt pensioni summas 158.37 eurot. Maksukorralduse seaduse § 131 lg 3 kohaselt ei kuulu
füüsilise isiku maksuvõla sissenõudmisel või tema pangakonto arestimisel makshalduri poolt
igakuiselt sissenõudmisele ega arestimisele ühe kuupalga alammäära suuruse summas võlgniku
ja iga tema ülalpeetava perekonnaliikme kohta. Maksuhaldur on korduvalt püüdnud võlgnikuga
kontakteeruda, kuid tulutult. Maksuhalduri hinnangul on nimetatud rahatrahvi nõude täitmine
võimatu, kuna lisaks eelpool nimetatud trahvile on võlgnikul tasumata veel üks trahvinõue
summas 100,00 eurot.

Menetlusosaliste seisukohad kohtuistungil

17.11.2015 kohtuistungil palus Maria Stepanova täiendavat võimalust trahvi tasumiseks. Kohus
lükkas kohtuistungi edasi ning andis Stepanovale võimaluse tasuda trahv 28.03.2016.
Võlgnik esitas kohtule kaks maksekorraldust, millest nähtuvalt on ta trahvi katteks teinud
makseid kokku summas 200 eurot.
11.05.2016 istungil palus Stepanova asendada ülejäänud trahvi osa üldkasuliku tööga, kuna tal
puudub võimalus seda tasuda.



                                                                                          2(3)
                                                                                       4-15-7498


Kohtu seisukoht
Kohus, vaadanud läbi esitatud taotluse ning kuulanud ära süüdlase selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku (VTMS) § 211 lg 1 kohaselt teeb maakohus karistust täitva
sissenõudja avalduse alusel määruse rahatrahvi asendamise kohta arestiga või üldkasuliku tööga
vastavalt karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohus leiab, et Maksu-ja Tolliameti taotlus võlgnikule Maria Stepanovale määratud rahatrahvi
asendamiseks on põhjendatud ja kuulub rahuldamisele, sest võlgnikul puuduvad rahalised
vahendid, et rahatrahvi tasuda.

Kohus on seisukohal, et Maria Stepanovale Maksu-ja Tolliameti 25.03.2013 üldmenetluse
otsusega määratud rahatrahvi jääk summas 119,98 eurot ehk 29 trahviühikut tuleb asendada
üldkasuliku tööga vastavalt KarS §-le 72. Rahatrahvi kümnele trahviühikule vastab üks päev
aresti, rahatrahvi arestiga asendamise korral on aresti alammäär üks päev (KarS § 72 lg 2,3).
Seega kujuneb aresti pikkuseks 2 päeva. Kuna Maria Stepanova on nõus tegema üldkasulikku
tööd ning kuni 31.12.2014 kehtinud KarS § 69 lg 1 redaktsiooni kohaselt vastab ühele päevale
arestile kaks tundi üldkasulikku tööd, siis tuleb Stepanoval teostada 4 tundi üldkasulikku tööd.
Alates 01.01.2015 kehtiva KarS § 69 lg 1 redaktsioonis on küll üks päev aresti võrdne vaid ühe
tunni üldkasuliku tööga, kuid samas näeb seadus ette, et minimaalne määratav üldkasuliku töö
tundide arv saab olla viis tundi. Kuna trahviotsus oli tehtud eelmise redaktsiooni kehtivuse ajal,
siis on kuni 31.12.2014 kehtinud redaktsioon antud juhul võlgniku suhtes leebem ning tulenevalt
KarS § 5 lg-st 3 ei oma võlgniku olukorda raskendav seadus tagasiulatuvat jõudu.



(allkirjastatud digitaalselt)

Astrid Asi
Kohtunik




                                                                                             3(3)
