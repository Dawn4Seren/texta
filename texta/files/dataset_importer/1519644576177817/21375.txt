                                                                          2-16-2250




                          KOHTUOTSUS
                           EESTI VABARIIGI NIMEL
                                Tagaseljaotsus

Kohus                        Harju Maakohus
                             Tartu mnt kohtumaja
Kohtunik                     Raivo Einula
Otsuse kuupäev               14. märts 2016
Tsiviilasja number           2-16-2250
Tsiviilasi                   XXX vs XXX elatise nõudes
Tsiviilasja hind             1935 eurot

Menetlusosalised, esindajad Hageja: XXX(isikukood XXX, elukoht XXX)
                            Hageja seaduslik esindaja: XXX(isikukood XXX,
                            elukoht XXX; e-post: XXX )

                             Kostja: XXX(isikukood XXX, elukoht XXX; e-post: XXX
                             )


Menetluse liik               lihtmenetlus


RESOLUTSIOON
  1. Rahuldada hagi tagaseljaotsusega.

  2. Välja mõista XXX tütre XXX kasuks igakuine elatusraha lapse ülalpidamiseks
     alates 11.02.2016 kuni XXX täisealiseks saamiseni (so kuni 23.11.2022)
     miinimummääras, so ulatuses, mis vastab poolele Vabariigi Valitsuse poolt
     kehtestatud kuupalga alammäärale.

  3. Igakuine elatis ei või olla väiksem kui pool Vabariigi Valitsuse kehtestatud
     kuupalga alammäära (PKS § 101 lg 1). Alates 01.01.2016 on elatise
     miinimummääraks 215 eurot.



  4. Määrata elatise tasumine iga kalendrikuu eest ette, so iga järgmise kuu elatis
     tuleb tasuda hiljemalt eelneva kuu viimasel kuupäeval XXX pangakontole
     selgitusega „lapsele elatis““.
                                          1
                                                                              2-16-2250

  5. Anda XXX ainuõigus lapsele väljamõistetud elatise kasutamiseks ja
     käsutamiseks alaealise lapse ülalpidamiseks.

  6. Tunnistada otsus tagatiseta viivitamata täidetavaks.

Menetluskulude jaotus
Jätta menetluskulud kostja kanda.


Edasikaebamise kord ja tähtaeg
Hageja võib esitada tagaseljaotsuse peale apellatsioonkaebuse Tallinna
Ringkonnakohtule 30 päeva jooksul alates otsuse apellandile kättetoimetamisest, kuid
mitte hiljem kui viie kuu möödumisel esimese astme kohtu otsuse avalikult
teatavakstegemisest. Ringkonnakohus võib apellatsioonkaebuse lahendada kirjalikus
menetluses, kui kaebaja ei taotle selle lahendamist istungil.

Kostja võib esitada tagaseljaotsuse peale kaja Harju Maakohtule 30 päeva jooksul
tagaseljaotsuse kättetoimetamisest juhul, kui kostjal oli hagile vastamata jätmiseks
mõjuv põhjus. Kaja võib esitada sõltumata mõjuva põhjuse olemasolust, kui hagile
vastamata jätmise puhul oli hagi kostjale või tema esindajale kätte toimetatud muul
viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada.

Kaja esitamisel tuleb kostjal tasuda kautsjonina summa, mis vastab riigilõivule poolelt
hagihinnalt, kuid mitte vähem kui 100 eurot ja mitte rohkem kui 1500 eurot, mis tuleb
kanda Rahandusministeeriumi arvelduskontole nr EE062200221059223099 Swedbank
AS-is või arvelduskontole nr EE571010220229377229 AS-is SEB Pank või
arvelduskontole nr EE513300333522160001 Danske Bank A/S Eesti filiaalis või
arvelduskontole nr EE221700017003510302 Nordea Bank Finland PLC Eesti filiaalis.

Kohus selgitab, et vastavalt tsiviilkohtumenetluse seadustiku (TsMS) § 187 lg 6 peab
menetlusabi taotlemise korral menetlusabi taotleja seaduses sätestatud tähtaja
järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja
ennistamist.

Hagi alus ja kohtu selgitused


                                           2
                                                                   2-16-2250
XXX(seadusliku esindaja XXX kaudu) 11.02.2016 esitatud hagi XXX vastu elatise
nõudes.

Tagaseljaotsuse võib kohus teha kirjeldava ja põhjendava osata (TsMS § 444 lg 3).

TsMS § 162 lg 1 kohaselt, hagimenetluse kulud kannab pool, kelle kahjuks otsus tehti.
Lähtudes eeltoodust jätab kohus menetluskulud kostja kanda. Riigilõivuseaduse § 22 lg
1 p 2 kohaselt elatise nõudmise hagilt riigilõivu ei võeta. Tsiviilasja toimiku andmetel ei
ole pooltel hüvitamisele kuuluvaid menetluskulusid.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati.

/allkirjastatud digitaalselt/

Raivo Einula
kohtunik




                                            3
