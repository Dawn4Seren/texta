                                                                                 2-13-22677




                       KOHTUMÄÄRUS
Kohus                            Pärnu Maakohus

Kohtukoosseis                    Kohtunik Ivika Sillaots

Määruse tegemise aeg ja koht     10. juuni 2016. a Pärnu, kirjalik menetlus

Tsiviilasja number               2-13-22677
Tsiviilasi                       Danske Bank A/S           pankrotiavaldus    A.M.i    pankroti
                                 väljakuulutamiseks
Menetlustoiming                  Pankrotimenetluse lõpetamine raugemisega ja kohustustest
                                 vabastamise menetluse algatamine
Menetlusosalised ja nende        Pankrotiavalduse esitaja: Danske Bank A/S (Danske Bank A/S
esindajad                        Eesti filiaali kaudu), registrikood 11488826, asukoht Narva mnt
                                 11, 15015 Tallinn, lepinguline esindaja OÜ Julianuse Õigusbüroo
                                 / Krista Arraste, e-post: krista.arraste@julianus.ee
                                 Võlgnik: A.M. (pankrotis), isikukood xxxxxxxxxx, eluk.
                                 Xxxxxxxxxx, e-post: xxxxxxxxxx, seaduslik esindaja
                                 pankrotihaldur Andrus Õnnik, e-post: pinker@hot.ee


RESOLUTSIOON                     Juhindudes PankrS § 65, § 651, § 66, § 162 lg 1-3, § 163 lg 1-5
                                 ja 7, § 164 lg 1, § 165 lg 3, § 171 lg 1, § 172 lg 6
1. Lõpetada A.M.’i (pankrotis), isikukood xxxxxxxxxx, pankrotimenetlus.
2. Kinnitada A.M.’i (pankrotis) pankrotimenetluse lõpparuanne pankrotihaldur Andrus Õnnik
poolt 12.05.2016 koostatud ja 23.05.2016 kohtule esitatud kujul ning selle lisana iga
võlausaldaja tunnustatud nõude rahuldamata jäänud osa suurus alljärgnevalt:
I ja III järgu nõuded: puuduvad .
II järgu nõuded kogusummas 86 669,74 eurot võlausaldajate kaupa järgmistes ulatustes:
     1. Danske Bank A/S Eesti fil. kaudu 72 535,80 €
     2. BIGBANK AS                        6 201,71€
     3. Swedbank Liising AS               6 151,48 €
     4. Kinnisvaraekspert Pärnu OÜ        1 780,75 €
3. Avaldada pankrotimenetluse lõpetamise teade väljaandes Ametlikud Teadaanded.
4. Vabastada Andrus Õnnik füüsilisest isikust võlgniku, A.M.’i (pankrotis) pankrotihalduri
kohustustest.




                                                                                        1 (2)
                                                                                       2-13-22677

 5. Määrata A.M.’i (pankrotis) pankrotihalduri Andrus Õnniku tasuks 640,82 eurot (kuussada
 nelikümmend eurot ja 82 senti), millele lisandub sotsiaalmaks 211,47 eurot (kakssada üksteist eurot
 ja 47 senti) ning hüvitada see Andrus Õnnik’ule pankrotivara arvelt.
 6. Kinnitada pankrotihalduri Andrus Õnnik’u tehtud täiendavad vajalikud kulutused summas
 216 eurot, sh. käibemaks 36 eurot ning hüvitada need pankrotivara arvelt OÜ-le Pärnu Pinker
 Albert.
 7. Avaldaja kantud menetluskulud, s.h tasutud riigilõiv, jätta avaldaja kanda.
 8. Algatada menetlus võlgnik A.M.’i (isikukood xxxxxxxxxx) kohustustest vabastamiseks.
 Pärast viie aasta möödumist võlgniku kohustustest vabastamise menetluse algatamisest otsustab
 kohus võlgniku taotlusel tema pankrotimenetluses täitmata jäänud kohustustest vabastamise. Kohus
 võib oma kohustusi nõuetekohaselt täitnud võlgniku asjaolusid arvestades vabastada
 pankrotimenetluses täitmata jäänud kohustustest ka enne viie aasta möödumist menetluse
 algatamisest, kuid mitte enne kolme aasta möödumist menetluse algatamisest, eelkõige kui võlgnik
 on oma kohustusi menetluse ajal nõuetekohaselt täitnud ja rahuldanud võlausaldajate nõudeid
 arvestatavas ulatuses. (PankrS § 175 lg 1, lg 11).
 9. Jätta usaldusisik määramata ning kohustada võlgnikku ennast täitma usaldusisiku kohustusi.
 Usaldusisiku kohustused menetluse kestel PankrS § 172 ja 173 järgi :
 Usaldusisikul anda A.M.’ile üle 25 % (kakskümmend viis protsenti) võlgniku töö- või teenistussuhtest
 või muust sarnasest suhtest saadud tulu või ettevõtlusest saadud tulu.
 Usaldusisik peab võlgnikult saadud maksed hoidma oma varast eraldi ja need vastavalt
 jaotusettepanekus ettenähtud jaotistele üks kord aastas võlausaldajatele välja maksma.
 Võlgniku kohustustest vabastamise menetluse lõpuks esitab usaldusisik kohtule aruande.
 Võlgniku kohustused menetluse kestel PankrS § 173 järgi:
 - Võlgnik on kohustatud tegelema mõistlikult tulutoova tegevusega ja, kui tal sellist tegevust ei ole,
 siis seda otsima.
 - Võlgnik peab viivitamatult teatama kohtule igast elu- ja tegevuskoha vahetusest, mitte varjama
 saadud tulusid ning vara, samuti andma kohtu nõudel teavet oma tegevuse või selle otsimise, oma
 sissetulekute ja vara kohta.
 - Võlgniku töö- või teenistussuhtest või muust sarnasest suhtest saadud tulu või ettevõtlusest saadud
 tulu nõuded loetakse loovutatuks usaldusisikule. Usaldusisik peab sellest tasude maksmiseks
 kohustatud isikutele teatama.
 - Võlgnik ei pea usaldusisikule üle andma tulu, millele seadusest tulenevalt ei saa pöörata sissenõuet.
 Pärimise teel saadu väärtusest on võlgnik kohustatud poole usaldusisikule üle andma.


 Käesolev määrus toimetada kätte menetlusosalistele.

 Edasikaebamise kord
 Määruse peale võib esitada 15 päeva jooksul arvates määruse kättesaamisest määruskaebuse Tallinna
 Ringkonnakohtule Pärnu Maakohtu kaudu.



/allkirjastatud digitaalselt/
Ivika Sillaots
Kohtunik


                                                                                              2 (2)
