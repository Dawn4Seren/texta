                                                                                 1-16-2803




                         KOHTUOTSUS
                              EESTI VABARIIGI NIMEL

Kohus                          Harju Maakohus

Otsuse tegemise aeg ja koht    08.aprillil 2016, Tallinn (Liivalaia kohtumaja)

                               1-16-2803 (16230200130)
Kriminaalasja number

Kohtunik                       Leo Kunman

Kohtuistungi sekretär          Katrin Lopsik

                               Egert-Martin Korberg´i süüdistuses KarS § 424 järgi
Kriminaalasi                   kokkuleppemenetluses
Prokurör                       Paul Pikma

Süüdistatav                    Egert-Martin Korberg (isikukood 39210010822, elukoht: XXX,
                               asukoht: XXX Vangla, Eesti Vabariigi kodanik, emakeel - eesti
                               keel, töökoht puudub, karistatus: kriminaalkorras karistatud: Harju
                               Maakohtu 29.08.2014 otsusega kriminaalasjas nr 1-14-6208 KarS §
                               424 järgi rahalise karistusega 880 eurot (täidetud 07.11.2015) ja
                               lisakaristusena ära võetud mootorsõiduki juhtimisõigus 5 kuuks, 1
                               kehtiv ja 2 kustunud väärteokaristust, tõkend: Egert-Martin Korberg
                               kahtlustatavana kinnipeetud 12.02.2016 ja vahistatud 13.02.2016)
                               Dmitri Školjar (kohtuistungil ei osalenud)
Kaitsja
RESOLUTSIOON
   1. Süüdi tunnistada Egert-Martin Korberg KarS § 424 järgi ja karistada vangistusega 1
       (üks) aasta 2 (kaks) kuud.
   2. Vastavalt KarS § 74 lg 1,2,3, kuulub koheselt ärakandmisele 2 (kaks) kuud vangistust,
       ülejäänud vangistus 1 (üks) aasta jätta täitmisele pööramata tingimusel, et Egert-Martin
       Korberg ei pane 1 aasta 2 kuu pikkuse katseaja jooksul toime uut kuritegu ning järgib
       KarS § 75 lg 1 p 1-6 sätestatud kontrollnõudeid XXX Vangla kriminaalhooldusosakonna
       järelevalve all, kohustudes:
           • elab aadressil XXX;
           • ilmub          kriminaalhooldaja         määratud         ajavahemike        järel
              kriminaalhooldusosakonda registreerimisele;
           • allub kriminaalhooldaja kontrollile oma elukohas ning esitama talle andmeid
              oma kohustuste täitmise ja elatusvahendite kohta;


                                                                                             1
                                                                               1-16-2803

           •    saab kriminaalhooldusametnikult eelneva loa elukohast lahkumiseks Eesti
                territooriumi piires kauemaks kui viieteistkümneks päevaks;
            • saab kriminaalhooldusametnikult eelneva loa elu-, töö- või õppimiskoha
                vahetamiseks;
            • saab kriminaalhooldusametnikult eelneva loa Eesti territooriumilt lahkumiseks
                ja väljaspool Eesti territooriumi viibimiseks.
    3. KarS § 68 lg 1 alusel arvestada vangistuse 2 kuud ära kandmist alates 12.02.2016.
    4. Egert-Martin Korberg´i suhtes valitud tõkend vahistamine jätta kuni kohtuotsuse
        jõustumiseni muutmata, kohtuotsuse jõustumisel või karistuse tähtaja lõppedes tõkend
        tühistada.
    5. Määrata Egert-Martin Korberg XXX Vangla kriminaalhooldusosakonna juhataja
        määratud kriminaalhooldaja järelevalve alla.
    6. KarS § 78 p 1 alusel arvestada Egert-Martin Korberg´ile määratud katseaja kulgemist
        alates kohtuotsuse kuulutamisest, s.o alates 08.aprill 2016.
    7. KarS § 50 lg 1 p 1 alusel võtta Egert-Martin Korberg´ilt ära mootorsõiduki juhtimise
        õigus 11 kuuks.
    8. Vastavalt LS § 127 sätetele tuleb otsuse jõustumise päevast alates viie tööpäeva jooksul
        loovutada juhiluba Maanteeametile.
    9. KarS § 83 lg 1 alusel konfiskeerida kuriteo toimepanemise vahend, s.o mootorsõiduk
        Volkswagen Golf reg märk XXX (asub Põhja Prefektuuri politsei parklas, asukoht:
        Rahumäe tee 6/1, Tallinn).
    10. Egert-Martin Korgbert´lt välja mõista KrMS § 180 lg 1, § 179 lg 1 p 2, KrMS § 175 lg 1
        p 4,6 alusel menetluskuluna:
            • sundraha II astme kuriteo toimepanemise eest 1,5 palga alamääras s.o 645 eurot.
            • tasu riigi õigusabi osutamise eest summas 192 eurot.
            • sõiduki teisaldamise kulud summas 45 eurot.
KrMS § 180 lg 3, § 313 lg 1 p 7 alusel kriminaalmenetluse kulud kogusummas 882 eurot tasuda 12
kuu jooksul, s.o 73,50 eurot kuus Maksu- ja Tolliameti arveldusarvele EE351010052031000004 SEB
Pank, EE502200221014193355 Swedbank, EE873300333499990003 Danske Bank või
EE401700017002872300 Nordea Pank. Menetluskulude tasumiseks vajaminev viitenumber
edastatakse makseinfona süüdimõistetule tema poolt avaldatud meili- või postiaadressile. Samuti on
makseinfo/maksegraafiku leht koos kohtuotsusega kättesaadav e-toimiku süsteemi kaudu. Kui
rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohus selgitab, et makseinfo/maksegraafiku lehel on informatiivne tähendus, s.t et kaevatav ning
õiguslikku tähendust omav dokument on kohtulahend, millega nõue välja mõisteti, mitte aga
dokument, mille alusel toimub nõude tasumine.

Asitõendid:
   • CD-plaat on pakitud ümbrikusse ning lisatud kriminaalasja materjalide juurde – KrMS § 126
       lg 3 p 1 alusel jätta kriminaalasja materjalide juurde.
   • Mootorsõiduki Volkswagen Golf reg märk XXX vaatluse käigus võetud puuteproovid (antud
       hoiule Põhja prefektuuri asitõendite hoidlasse) - kuuluvad kohtuotsuse jõustumisel KrMS §
       126 lg 4 alusel hävitamisele.

Edasikaebamise kord



                                                                                           2
                                                                                     1-16-2803


 Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul, kui
 on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja võivad
 esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
 kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
 süüdistatavale on kuriteo eest mõistetud karistus, mida seadus selle eest ette ei näe.
 Apellatsioonkaebuse esitamise soovist teatatakse otsuse teinud kohtule kirjalikult seitsme päeva
 jooksul, alates kohtuotsuse resolutiivosa kuulutamisest. Apellatsioon esitatakse otsuse teinud kohtule
 kirjalikult viieteistkümne päeva jooksul, alates päevast, mil kohtumenetluse poolel on võimalik
 kohtus tutvuda kohtuotsusega. Vahistatud süüdistatav või tema kaitsja võivad esitada apellatsiooni
 süüdistatavale kohtuotsuse koopia kätteandmisele järgnevast päevast alates viieteistkümne päeva
 jooksul. Menetluskulusid on võimalik vaidlustada vastavalt KrMS § 189 lg 3 kohtuotsusest eraldi, so
 määruskaebemenetluse korras vastavalt KrMS § 387 lg 1, esitades määruskaebuse 15 päeva jooksul,
 alates päevast, mil isik sai vaidlustatavast kohtumäärusest teada või pidi teada saama, vaidlustatava
 kohtumääruse teinud kohtule.
Kohtuotsuse põhiosa
On tõendamist leidnud, et 12.02.2016 kl 01:13 juhtis Egert-Martin Korberg Harjumaal, Tallinnas
Hooldekodu tee ja Priisle tee ristmiku juures mootorsõidukit Volkswagen Golf, registreerimismärgiga
XXX olles joobeseisundis (alkoholijoove 0,91 mg/l), millega rikkus liiklusseaduse § 69 lg 1 /Juht ei
tohi olla joobeseisundis. Joobeseisundi või käesoleva paragrahvi lõikes 3 nimetatud piirmäära
ületamine tuvastatakse korrakaitseseaduses sätestatud korras/ ja § 69 lg 4 p 1 /alkoholijoobes olevaks
loetakse mootorsõidukijuht, trammijuht ja maastikusõidukijuht kui juhi ühes grammis veres on
vähemalt 1,50 milligrammi alkoholi või tema väljahingatavas õhus alkoholi 0,75 milligrammi ühe liitri
kohta või rohkem/ ja korrakaitseseaduse § 36 lg 1 /Joobeseisund on alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis avaldub
väliselt tajutavas häiritud või muutunud kehalistes või psüühilistes funktsioonides ja reaktsioonides/
ning § 36 lg 4 p 1 /Joobeseisundi liigid on: 1) alkoholijoove; 2) narkootilise, psühhotroopse või muu
joovastava aine tarvitamisest põhjustatud joove/ nõudeid. Seega Egert-Martin Korberg pani toime
mootorsõiduki juhtimise joobeseisundis, s.o kuriteo, mis on kvalifitseeritav KarS § 424 järgi.

Kriminaalasja kohtulikul uurimisel kohus tuvastas:

Kokkuleppest nähtuvalt nõustusid süüdistatav Egert-Martin Korberg ning tema kaitsja Dmitri Školjar
kuriteo kvalifikatsiooniga, tekitatud kahju laadiga ning jõudsid kokkuleppele prokuröri poolt kohtus
nõutava karistuse liigis ja määras. Süüdistavale on selgitatud menetluskulude ja II astme kuriteo eest
sundraha tasumise kohustust. Kohus leiab, et Egert-Martin Korberg´i poolt kokkuleppe sõlmimine oli
tema tõelise tahte avaldus ja kriminaalasja menetlemisel on järgitud kokkuleppemenetluse sätteid.

Menetlusosalised jäid kohtuistungil sõlmitud kokkuleppe juurde. Eeltoodu alusel ja juhindudes KrMS
§ 173 lg 1 p 1, lg 2, § 175 lg 1 p 4, § 179 lg 1 p 2, § 180 lg 1, § 248 lg 1 p 5, § 249, § 311, § 313 asub
kohus seisukohale, et Egert-Martin Korberg kuulub temale KarS § 424 ettenähtud kuriteo
toimepanemises esitatud süüdistuses süüdimõistmisele ja temale tuleb mõista karistus sõlmitud
kokkuleppe kohaselt.
Süüdistavale on selgitatud menetluskulude (määratud kaitsjale makstud tasu, sõiduki teisaldamise
kulud) ja sundraha tasumise kohustust. KrMS § 179 lg 1 p 2 järgi on süüdimõistva kohtuotsusega
kaasnev sundraha II astme kuriteo korral 1,5 palga alammäära; Vabariigi Valitsuse 18.12.2015
määrusega nr 139 kehtestati töötasu alammääraks täistööajaga töötamise korral 2,54 eurot tunnis ja
430 eurot kuus. Seega on sundraha II astme kuriteo toimepanemise korral 645 eurot. KrMS § 175 lg 1
p 4 kohaselt loetakse menetluskuluks määratud kaitsjale makstud tasu. Egert-Martin Korberg´ile oli
kaitsja määratud riigi poolt; kaitsja on esitanud taotluse 192 eurot riigi õigusabi tasu määramises ja
riigieelarvest hüvitamises; kaitsja taotlus on rahuldatud, seega tuleks Egert-Martin Korberg´ilt välja

                                                                                                 3
                                                                              1-16-2803

mõista kaitsjatasu 192 eurot. LS § 127 kohaselt kui isiku suhtes on jõustunud mootorsõiduki
juhtimisõiguse peatamise, äravõtmise või kehtetuks tunnistamise otsus, on isik kohustatud viie
tööpäeva jooksul otsuse jõustumisest arvates loovutama oma juhiloa Maanteeametile.

Kohus leiab, et põhjendatud on võimaldada süüdistataval tasuda menetluskulusid osade kaupa, 12 kuu
jooksul s.o 73,50 eurot kuus. Maksegraafiku mittetäitmisel loetakse kõigi makseosade tähtaeg
saabunuks ja kogu nõue suunatakse täitemenetluse läbiviimiseks kohtutäiturile täitemenetluse
seadustikus sätestatud korras.


Leo Kunman
Kohtunik




                                                                                          4
