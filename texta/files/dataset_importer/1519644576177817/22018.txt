                            KOHTUOTSUS
                             EESTI VABARIIGI NIMEL




Kohus                        Pärnu Maakohus

Kohtunik                     Anne Randjärv


Otsuse teatavakstegemise     4. märts 2016 Rapla kohtumaja kantselei kaudu
aeg ja koht

Tsiviilasja number           2-15-117223
Hagi ese                     Rahalise kohustuse täitmise nõue


Hagi hind                    888.58 eurot

                             Hageja: AVA-Ekspress OÜ 10493630 asukoht: Tallinn, Peterburi
Menetlusosalised ja nende
                             tee 46
esindajad                    Lepinguline esindaja: Sergei Desjatnikov
                             e-post: teie.jurist@gmail.com

                             Kostja: Ergo Roos xxxxxxxxxxx elukoht: xxxxxx xxxx, xxxxxx
                             xxxx, xxxx-xxxxx xxxx e-post: xxx@xxx



Kohtuistungi toimumise aeg Kirjalikus menetluses

RESOLUTSIOON
Rahuldada hagi osaliselt.

Välja mõista Ergo Roosilt AVA-Ekspress OÜ kasuks põhivõlg 568 (viissada kuuskümmend
kaheksa) eurot ja 80 senti.
                                               2

Menetluskulude jaotus Menetluskulud kannab kostja, kellelt tuleb hageja kasuks välja mõista 575
(viissada seitsekümmend viis) eurot. Kostja on kohustatud tasuma viivist menetluskuludelt VÕS §
113 lg 1 teises lauses sätestatud määras alates kohtuotsuse jõustumisest kuni menetluskulude
täieliku tasumiseni.


Edasikaebamise kord Kohtuotsuse peale võib esitada apellatsioonkaebuse Tallinna
Ringkonnakohtule 30 päeva jooksul selle kättetoimetamisest alates. Kaebus võidakse lahendada
kirjalikus menetluses, kui ei taotleta asja arutamist kohtuistungil.


Asjaolud ja hageja nõue
22.01.2011 osutas hageja kostjale kolimisteenust, mille kohta esitas 24.01.2011 kostjale arve nr
1101096 summas 319.78 eurot. 28.11.2011 osutas OK Movers OÜ kostjale ladustamis- ja
kolimisteenust ning esitas samal kuupäeval kostjale arve nr 727 summas 568.80 eurot. Arve
maksetähtajaks oli määratud 12.01.2012. Kostja ei ole eelnimetatud arveid tasunud.

13.08.2015 loovutas OK Movers OÜ oma nõude kostja vastu hagejale, kes taotleb kostjalt 888.58
euro väljamõistmist, toetudes VÕS §-dele 100, 101 lg 1 p 1,3 ja 6, 101 lg 1 ja 108. Arvest nr
1101096 tuleneva nõude aegumise osas hageja seisukohta esitanud ei ole.

Kostja seisukoht
12.02.2016 teatas kostja kohtule, et tunnistab täielikult arve nr 727 alusel esitatud nõuet summas
568.80 eurot. Arve nr 1101096 tasumise suhtes esitas kostja aegumise vastuväite. Nimetatud arve
esitati kostjale 28.01.2011. Nõude aegumistähtaeg algas 1.01.2012 ja lõppes 31.12.2014.

Kohtu seisukoht
Pooled ei vaidle selle üle, et hagiavalduses näidatud arved on kostja poolt tasumata. Kostja tunnistab
arve nr 727 alusel esitatud nõuet summas 568.80 eurot. Arve nr 1101096 alusel esitatud nõue on
kostja hinnangul aegunud.

TsÜS 142 lg 1 järgi aegub nõue seaduses sätestatud tähtaja (aegumistähtaja) jooksul. Pärast nõude
aegumist võib kohustatud isik keelduda kohustuse täitmisest. TsÜS § 143 järgi võtab kohus
aegumist arvesse vaid kohustatud isiku taotlusel. TsÜS § 146 lg 1 järgi on tehingust tuleneva nõude
aegumistähtaeg 3 aastat. VÕS § 147 lg 3 järgi algab kokkulepitud tasu maksmise nõude
aegumistähtaeg selle aasta lõppemisest, mil nõue muutus sissenõutavaks. Kui nõue muutub
sissenõutavaks arve esitamisega, algab nõude aegumistähtaeg selle kalendriaasta lõppemisest, mil
õigustatud isik võis arve esitada.

Arve nr 1101096 esitati kostjale 24.01.2011. Arve maksetähtaeg oli 27.01.2011, millal arve muutus
sissenõutavaks. Seega algas nimetatud arve alusel esitatava nõude aegumistähtaeg 1.01.2012 ja
lõppes 31.12.2014. Hageja on esitanud maksekäsu kiirmenetluse avalduse nimetatud nõude suhtes
13.08.2015, s.o pärast aegumistähtaja möödumist.

Eeltoodust tulenevalt rahuldab kohus hagi osaliselt ja mõistab kostjalt välja arve nr 727 alusel
tekkinud võlgnevuse 568.80 eurot. Arvest nr 1101096 tulenev nõue on aegunud ja kostja on
taotlenud aegumise kohaldamist, mistõttu jätab kohus 319.78 euro suuruse nõude osas hagi
                                            3

rahuldamata.

TsMS § 162 lg 1 järgi kannab hagimenetluse kulud pool, kelle kahjuks otsus tehti. Kohus leiab, et
vaatamata hagi osalisele rahuldamisele peab menetluskulud kandma kostja. Hageja menetluskulud
koosnevad tasutud riigilõivust 175 eurot ja õigusabikuludest 400 eurot, kokku 575 eurot, milline
summa tuleb kostjalt välja mõista.




(allkirjastatud digitaalselt)

Anne Randjärv
kohtunik
