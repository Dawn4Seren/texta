                                                                                2-15-15975




                           KOHTUOTSUS
                               EESTI VABARIIGI NIMEL

 Kohus                           Harju Maakohus

 Kohtunik                        Aleksandr Kondrašov

 Kohtuotsuse tegemise aeg ja 08.02.2016, Tartu mnt kohtumaja, Tallinn
 koht
 Tsiviilasja number              2-15-15975

 Tsiviilasi                      XXXhagi XXXvastu elatise väljamõistmiseks

 Tsiviilasja hind                1 755 eurot

 Menetlusosalised ja nende Hageja XXX(isikukood XXX, elukoht XXX), seaduslik
 esindajad                 esindaja XXX(isikukood XXX, elukoht XXX, XXX);
                           Kostja XXX(isikukood XXX, elukoht XXX, XXX).
 Menetluse liik            Kirjalik lihtmenetlus


RESOLUTSIOON:

1. Hagi rahuldada osaliselt.

2. Välja mõista kostjalt XXXhageja XXXkasuks alates 26.10.2015 elatis summas 195
(ükssada üheksakümmend viis) eurot kuus, kuid mitte vähem kui ½ Vabariigi Valitsuse
kehtestatud kuupalga alammäärast, kuni XXX täisealiseks saamiseni. Elatise summa
muutub koos Vabariigi Valitsuse kehtestatud kuupalga alammäära muutumisega.

3. Välja mõista kostjalt XXX hageja XXX kasuks elatis tagasiulatuvalt perioodi
26.10.2014 – 25.10.2015 eest summas 2 301,61 eurot (kaks tuhat kolmsada üks eurot ja 61
eurosenti.

4. Elatis tuleb tasuda hageja           seadusliku   esindaja   XXXarvelduskontole       nr
XXXXXXXXXXXXXXXX.


Menetluskulude jaotus ja kindlaksmääramine

Jätta menetluskulud poolte endi kanda. Käesolevas tsiviilasjas puuduvad menetluskulud, mille
rahalist suurust saaks kohus kindlaks määrata.

                                                                                          1
                                                                                      2-15-15975


Edasikaebamise kord:

Pooled võivad esitada otsuse peale apellatsioonkaebuse 30 päeva jooksul alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest (08.02.2016). Ringkonnakohus võib apellatsioonkaebuse
lahendada kirjalikus menetluses, kui kaebaja ei taotle selle lahendamist istungil.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu,
mille tegemiseks ta menetlusabi taotleb, eelkõige esitama kaebuse. Kaebuse põhjendamiseks
või riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või
tähtaja pikendamise eesmärgil. See ei välista menetlustähtaja ennistamist.

HAGI ASJAOLUD JA HAGEJA NÕUDED

1. XXX(hageja) esitas 26.10.2015 Harju Maakohtule hagiavalduse XXX(kostja) vastu elatise
väljamõistmiseks. Hagiavalduse kohaselt elab pere lahus alates aprillist 2013 ja kostja ei ole
hagejat sellest ajast alates toetanud. Hageja palub kostjalt välja mõista elatis miinimumsummas
ehk pooles Vabariigi Valitsuse kehtestatud kuupalga alammääras alates hagi esitamisest ja
tagasiulatuvalt perioodi 26.10.2014 kuni 25.10.2015 eest summas 2 308 eurot.

Hageja ei nõustu kostja vastuväitega, et hageja ei ole kostja laps.

KOSTJA VASTUS

2. Kostja esitas 31.12.2015 vastuse hagiavaldusele. Esitatud vastuse kohaselt taotleb kostja
DNA testi tegemist kostja isaduse tõestamiseks. Kostja 13.01.2016 täiendava seisukoha
kohaselt keeldub ta hagejale elatist maksmast, sest hageja seaduslik esindaja on väitnud, et
hageja ei ole tema laps.

KOHTU SEISUKOHT JA PÕHJENDUSED

3. Kohus, tutvunud hagiavalduse, esitatud tõendite ja poolte seisukohtadega, leiab, et
hagiavaldus tuleb rahuldada.

4. Tsiviilkohtumenetluse seadustiku (edaspidi TsMS) § 405 lg 1 kohaselt menetleb kohus hagi
oma õiglase äranägemise kohaselt lihtsustatud korras, järgides üksnes käesolevas seadustikus
sätestatud üldisi menetluspõhimõtteid, kui tegemist on varalise nõudega hagiga ning hagihind
ei ületa summat, mis arvestatuna põhinõudelt vastab 2000 eurole ja koos kõrvalnõuetega 4000
eurole.

5. Perekonnaseaduse (edaspidi PKS) § 96 kohaselt on ülalpidamist andma kohustatud isikuteks
täisealised esimese ja teise astme ülenejad ja alanejad sugulased ning PKS § 97 p 1 kohaselt on
ülalpidamist saama õigustatud isikuks alaealine laps. Ülalpidamist antakse üldjuhul raha
perioodiliste maksmisega (PKS § 100 lg 1). Alaealise lapse vanem täidab lapse ülalpidamise
kohustust elatise maksmise teel eeskätt juhul, kui ta ei ela lapsega koos või kui ta ei osale lapse
kasvatamises (PKS § 100 lg 2). Elatist makstakse iga kalendrikuu eest ette (PKS § 100 lg 4).

                                                                                                 2
                                                                                      2-15-15975

PKS § 101 lg 1 järgi ei või igakuine elatis ühele lapsele olla väiksem kui pool Vabariigi
Valitsuse kehtestatud kuupalga alammäär.

Poolte vahel puudub vaidlus, et kostja elab hagejast lahus. Hageja elatise nõuet tõendab kanne
rahvastikuregistris, millest nähtub, et kostja on hageja isa ja seega on hageja õigustatud kostjalt
ülalpidamist saama. Hageja palub kostjalt välja mõista elatis miinimumsummas. Pooled ei
vaidle, et kostja ei ole elatist maksnud. Seega on kostja rikkunud lapse ülalpidamise kohustust
ja hagejal on õigus nõuda kostjalt elatise väljamõistmist.

Kostja keeldub elatise maksmisest, kuna hageja seaduslik esindaja olevat väitnud, et hageja ei
ole kostja laps. Kostja on oma vastuses hagiavalduses toonud välja, et taotleb DNA testi
tegemist kostja isaduse tõestamiseks. Kohus on 06.01.2016 kohtukirjas (tl 20) kostjale
selgitanud, et käesoleva menetluse raames ei ole võimalik kostja vastuses väljatoodut
menetleda ja kostjal on õigus esitada kohtule korrektselt vormistatud hagiavaldus isaduse
vaidlustamiseks. Kohtu poolt tehtud päringustest ei nähtu, et kostja oleks isaduse
vaidlustamiseks hagiavalduse esitanud. Seega ei anna kostja väide, et hageja ei põlvne
väidetavalt temast alust jätta hagi rahuldamata.

6. Riigikohtu praktika kohaselt on lapse igapäevaste vajaduste rahuldamiseks ühe vanema
tehtavate kulutuste suurus PKS § 101 lg 1 järgi üldjuhul pool Vabariigi Valitsuse kehtestatud
kuupalga alammäära. Selles ulatuses ei tule lapse vajaduste rahuldamise kulusid tõendada, kuid
lapse vajaduste rahuldamiseks tehtavad suuremad kulud tuleb tõendada (Riigikohtu lahend nr
3-2-1-21-15, p 14; lahend nr 3-2-1-78-13, p 15; lahend nr 3-2-1-120-14, p 14). Kohus on
seisukohal, et kuivõrd hageja nõue elatise saamiseks on esitatud seaduses sätestatud elatise
miinimummääras, ei pea hageja oma vajaduste rahuldamise kulusid tõendama.

7. Lähtudes eeltoodust tuleb kostjalt välja mõista igakuine elatis miinimumsummas 195 eurot
(½ Vabariigi Valitsuse kehtestatud kuupalga alammäära) hageja kasuks tema ülalpidamiseks
alates kohtule avalduse esitamisest 26.10.2015 kuni hageja täisealiseks saamiseni. Elatise
summa muutub koos Vabariigi Valitsuse kehtestatud kuupalga alammäära muutumisega.

28.11.2013 vastu võetud Vabariigi Valitsuse määruse nr 166, so „Töötasu alammäära
kehtestamine“, kohaselt on alates 01.01.2016 kehtestatud kuutasu alammääraks täistööajaga
töötamise korral 430 eurot. Seaduses sätestatud igakuise elatise suurus on pool kuupalga
alammäärast ja 2016. a moodustab see summa 215 eurot.

8. Hageja palub kostjalt elatise väljamõistmist tagasiulatuvalt perioodi 26.10.2014 kuni
25.10.2015 eest summas 2 308 eurot. Kostja ei ole sisulist vastust tagasiulatuva elatise
väljamõistmise kohta esitanud.

PKS § 108 järgi võib õigustatud isik nõuda ülalpidamiskohustuse täitmist ja kohustuse täitmata
jätmise tõttu tekkinud kahju hüvitamist tagasiulatuvalt kuni ühe aasta eest enne elatishagi
kohtule esitamist.

Vabariigi Valitsuse kehtestatud kuupalga alammäär oli 2014. aastal 355 eurot, seega oli
igakuine miinimumelatise summa 177,50 eurot. Kohus peab põhjendatuks kostjalt välja mõista
elatis tagasiulatuvalt ajavahemiku 26.10.2014 kuni kohtule hagiavalduse esitamisele eelnenud
päevani 25.10.2015 eest summas 2 301,61 eurot (arvutuskäik: ajavahemik 26.10.2014.a. kuni
31.10.2014.a. 177,5/31x6=34,35 eurot; ajavahemik 01.11.2014.a. kuni 31.12.2014.a.
177,5x2=355 eurot; ajavahemik 01.01.2015.a. kuni 30.09.2015.a. 195x9=1755 eurot;

                                                                                                 3
                                                                                    2-15-15975

ajavahemik 01.10.2015.a. kuni 25.10.2015.a. 195/31x25=157,26 eurot) hageja kasuks. Kuivõrd
hageja on hagiavalduses välja toonud, et palub kostjalt tagasiulatuvalt välja mõista elatis
summas 2 308 eurot ja eelnevalt on kohus leidnud, et perioodi 26.10.2014 kuni 25.10.2015 eest
põhjendatuks tuleb lugeda kostjalt elatise väljamõistmist summas 2 301,61 eurot, rahuldab
kohus hagiavalduse osaliselt.

9. TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 163 lg 1 kohaselt
hagi osalise rahuldamise korral kannavad pooled menetluskulud võrdsetes osades, kui kohus ei
jaota menetluskulusid võrdeliselt hagi rahuldamise ulatusega või ei jäta menetluskulusid
täielikult või osaliselt poolte endi kanda. Kuna kohus rahuldab hagiavalduse osaliselt ning leiab,
et sellest tulenevalt ei ole mõistlik jätta kogu menetluskulude kandmise kohustus kostjale, on
kohus seisukohal, et poolte menetluskulud tuleb jätta poolte endi kanda.

Juhindudes TsMS § 174 lg-st 2 määrab maakohus menetluskulude rahalise suuruse kindlaks
kohtuotsuses või menetlust lõpetavas määruses, kui menetluskulude kindlaksmääramine ei
takista kohtuotsuse või menetlust lõpetava määruse tegemist. Kuivõrd kohus on käesolevas
tsiviilasjas jätnud menetluskulud poolte endi kanda, ei pea kohus otstarbekaks poolte
menetluskulusid rahaliselt kindlaks määrata.

Menetluskulude jaotuse kohta tehtud kohtulahendit saab vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Kui koos menetluskulude
jaotusega määrati kindlaks hüvitatavate menetluskulude suurus, saab hüvitatavate
menetluskulude suurust vaidlustada selle kohtulahendi peale edasi kaevates (TsMS § 178 lg 1).


/allkirjastatud digitaalselt/

Aleksandr Kondrašov
Kohtunik




                                                                                               4
