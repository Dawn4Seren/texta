                        KOHTUMÄÄRUS

Kohus                          Tallinna Ringkonnakohus

Määruse tegemise aeg ja koht   18. märts 2016, Tallinn

Kriminaalasja number           1-16-266
Kohtukoosseis                  Pavel Gontšarov, Meelika Aava, Urmas Reinola
Kriminaalasi                   Meelis Luts süüdistuses KarS § 424 järgi
Vaidlustatud kohtulahend       Pärnu Maakohtu 3. veebruari 2016. a otsus lühimenetluses
Apellatsiooni esitaja          Süüdistatava Meelis Lutsu kaitsja vandeadvokaat Natalia
                               Suvorova
Süüdistatav                    Meelis Luts
                               Isikukood või sünniaeg:       37211054937
                               Perekonnaseis:                XXXXXXXX
                               Kodakondsus:                  XXXXX
                               Haridus:                      XXXXXXX
                               Emakeel:                      eesti keel
                               Elu- või asukoht ja aadress: XXXX X-X, XXXXX-
                               XXXXX, XXXXXXXX
                               Töökoht või õppeasutus:       K OÜ XXXXXXXX
                               Kontaktandmed:                XXXXXXXXX
                               Karistatus:
                               1) 05.06.2006 Harju Maakohtu Liivalaia kohtumaja
                               otsusega KarS § 424 järgi vangistus 6 kuud
                               2) 14.02.2008 Pärnu Maakohtu Paide kohtumaja otsusega
                               KarS § 424 järgi rahaline karistus 40,0 eurot, asendatud
                               12. mail 2009.a Paide kohtumaja määruse järgi
                               vangistusega 66 päeva
                               3) 21.12.2011 Pärnu Maakohtu Paide kohtumaja otsusega
                               karS § 424 järgi vangistus üks aasta, katseajaga 2 aastat
                               4) 28.08.2015 Pärnu Maakohtu Paide kohtumaja otsusega
                               KarS 424 järgi vangistusega 5 kuud (ärakandmata 4k ja
                               28p) tingimisi, katseaeg üks aasta
Prokurör                       Tiina Viru

Kaitsja                        Vandeadvokaat Natalia Suvorova


                                                                                     1
RESOLUTSIOON

1. Jätta süüdistatava Meelis Lutsu (Luts) kaitsja Natalia Suvorova apellatsioon kui ilmselt
põhjendamatu läbi vaatamata.

2. KrMS § 185 lg 2 alusel välja mõista Meelis Lutsult Eesti Vabariigi kasuks 48,00
(nelikümmend kaheksa) eurot määratud kaitsjale makstud tasu katteks.

Kaitsjatasu kuulub tasumisele 1 kuu jooksul Maksu- ja Tolliameti arveldusarvele kas SEB
PANK EE351010052031000004; SWEDBANK EE502200221014193355; NORDEA PANK
EE401700017002872300 või DANSKE BANK EE873300333499990003
Menetluskulu tasumiseks vajalik viitenumber on kättesaadav isikule saadetavas
makseinfos.

EDASIKAEBAMISE KORD

Määruse peale võib esitada määruskaebuse Riigikohtule 15 päeva jooksul Tallinna
Ringkonnakohtu kaudu alates päevast, mil menetlusosaline sai vaidlustatavast kohtumäärusest
teada või pidi teada saama. Süüdistataval on määruskaebuse esitamise õigus advokaadist
kaitsja vahendusel.

ASJAOLUD JA MENETLUSE KÄIK

1. Meelis Luts on kohtu alla antud süüdistatuna selles, et tema, omamata mootorsõiduki
juhtimisõigust, juhtis 01.01.2016 kella 20.27 ajal Järvamaal Kareda vallas Peetri-Järva-Jaani
tee 6. kilomeetril sõiduautot Toyota Corolla registreerimismärgiga XXX XXX alkoholi
tarvitamisest tingitud joobeseisundis, mis avaldus selles, et tema välja hingatavas õhus oli
alkoholisisaldus mitte vähem kui 1,00 mg/l kohta. Juhtides mootorsõidukit alkoholijoobes, pani
Meelis Luts toime kuriteo KarS § 424 järgi.

2. Pärnu Maakohtu 03.02.2016. a otsusega tunnistati Meelis Luts süüdi KarS § 424 järgi ning
mõisteti karistuseks 9 (üheksa) kuud vangistust. KrMS § 238 lg 2 alusel vähendati mõistetavat
karistust ühe kolmandiku võrra ja karistuseks loeti 6 (kuus) kuud vangistust. KarS § 68 lg 1
kohaselt arvati karistusest kantuks eelvangistusaeg 2 päeva (01.01.2016-02.01.2016) ning
ärakandmata karistuseks loeti 5 (viis) kuud ja 28 päeva vangistust.
KarS § 65 lg 2 alusel suurendati karistust Pärnu Maakohtu Paide kohtumaja 28.08.2015.a
otsusega mõistetud 4 kuu ja 28 päeva vangistuse võrra, mõistes liitkaristuseks 10 (kümme) kuud
ja 26 päeva vangistust.
Määrati, et vangistus pööratakse täitmisele kohtuotsuse jõustumisel ja Meelis Lutsul tuleb
ilmuda kinnipidamiskohta karistust kandma kutse peale.

ESITATUD APELLATSIOON

3. Harju Maakohtu otsusele esitas apellatsiooni süüdistatava kaitsja vandeadvokaat Natalia
Suvorova. Kaitsja märgib, et Meelis Luts mõistetud karistusega ei nõustunud ning soovis
esitada apellatsiooni.
Kaitsja leiab, et mõistetud karistus ei ole proportsionaalne Meelis Lutsu süü suurusega, samuti
ei õigusta range karistuse mõistmist preventiivsed eesmärgid. Luts on oma süüd tunnistanud,
kergendades nii eeluurimise kui kohtuliku uurimise läbiviimist. See näitab tema soovi olukorda
parandada ja sisulist kahetsust. Paraku kohtuotsusega mõistetud karistus ei jäta Meelis Lutsule

                                                                                             2
olukorra parandamiseks mingeid võimalusi – vangistuse korral ei ole Meelis Lutsul võimalik
vabanemisel leida töökohta ning asuda hüvitama menetluskulusid.
Meelis Luts on andnud nõusoleku üldkasuliku töö tegemiseks vastavalt KarS § 69 lg 1
sätestatule. Pärnu Maakohtu otsusega mõisteti Meelis Luts ùle liitkaristuseks 10 (kümme) kuud
ja 26 päeva vangistust, mis võimaldab kuni kuni kaheaastase vangistuse mõistmisel asendada
see üldkasuliku tööga.
Kaitsja palub tühistada Pärnu Maakohtu 03.02.2016.a. otsus osaliselt Meelis Lutsule määratud
karistuse osas ja asendada temale mõistetud vangistus ühiskondlikult kasuliku tööga.

RINGKONNAKOHTU PÕHJENDUS JA JÄRELDUSED

4. Kohtukolleegium, tutvunud kriminaalasja materjalidega ning esitatud apellatsiooniga, leiab
üksmeelselt, et süüdistatava kaitsja Natalia Suvorova esitatud apellatsioon, milles on taotletud
maakohtu otsuse tühistamist Meelis Lutsule mõistetud karistuse osas ja palutud mõistetud
vangistuse asendamist üldkasuliku tööga, on ilmselt põhjendamatu, perspektiivitu ning jääb
sellest tulenevalt läbi vaatamata.

5. KrMS § 326 lg 3 kohaselt võib ringkonnakohus jätta apellatsiooni määrusega läbi vaatamata,
kui kriminaalasja arutav kohtukoosseis üksmeelselt leiab, et apellatsioon on ilmselt
põhjendamatu. Riigikohus on korduvalt selgitanud, et ilmselt põhjendamatuks saab lugeda
apellatsiooni, mille rahuldamine pole võimalik põhjusel, et apellandi argumendid ei ole
õiguslikult asjakohased või mille väited on küll õiguslikult asjakohased, kuid konkreetse
kohtuasja eripärast tulenevad asjaolud võimaldavad kolmeliikmelise kohtukoosseisu liikmetel
juba eelmenetluses jõuda veendumusele, et tegemist on perspektiivitu kaebusega. Selline
olukord võib kõne alla tulla juhul, mil maakohtu otsus on kooskõlas kohtupraktikas selgelt ja
üheselt välja kujunenud seisukohtadega ja ringkonnakohus ei pea vajalikuks kohtupraktikat
muuta (vt nt RKKKm-d nr 3-1-1-120-09, p-d 8.2-8.5; 3-1-1-36-11, p 8; 3-1-1-43-11, p 6;
3-1-1-64-11, p 6; 3-1-1-71-11, p 6 ja 3-1-1-82-11, p 7).

6. Kriminaalkolleegium leiab, et Meelis Lutsu kaitsja apellatsioonil puudub ilmselgelt
edulootus ja seda alljärgnevatel põhjustel.
KarS §-st 56 lähtudes peab kohus pärast kuriteo toimepanemise tuvastamist süü suurusest
lähtuvalt andma karistuse liiki ja määra sisaldava põhjendatud karistusõigusliku hinnangu
toimepandud kuriteole.
Riigikohtu kriminaalkolleegium on otsuses nr 3-1-1-14-07 selgitanud, et karistuse mõistmisel
tuleb süü suuruse kvantitatiivsel kindlaksmääramisel igal juhul arvestada teo toimepanemisega
seotud kergendavate ja raskendavate asjaoludega, eesmärgiga teha kindlaks karistuse
konkreetne määr vastava paragrahvi sanktsiooni piirides ja prognoosida konkreetsele isikule
mõistetava karistuse eripreventiivseid eesmärke. Täiendavalt tuleb karistuse mõistmise juures
arvestada ka veel õiguskorra kaitsmise huvisid positiivse üldpreventsiooni tähenduses.
Kohtukolleegium leiab, et maakohus on ülalnimetatut järginud. Esitatud apellatsioonis kaitsja
märgib, et Meelis Luts on oma süüd tunnistanud, kergendades nii eeluurimise kui kohtuliku
uurimise läbiviimist. Maakohus leidis õigustatult, et süü ülestunnistamine ei võrdu süü
kahetsuse avaldamisega KarS § 57 lg 1 p 3 mõttes. M. Luts ei ole avaldanud ei kohtueelses ega
kohtumenetluses kahetust, seega maakohus ei eksinud materiaalõiguse normide kohaldamisel
kui leidis, et M. Lutsu puhul karistust kergendavad asjaolud puuduvad. Maakohtu poolt
tähelepanuta jäetud teisi KarS § 57 loetellu kuuluvaid karistust kergendavaid asjaolusid
ringkonnakohus ei tuvastanud ja nendele pole viidatud ka apellatsioonis.
KarS § 424 ettenähtud sanktsiooni keskmiseks määraks on 1 aasta 6 kuuline vangistus, mis oli
antud juhul lähtepunktiks. Maakohus on kaugelt alla sanktsiooni keskmist määra jääva karistuse

                                                                                              3
mõistmisel arvestanud M. Lutsu süü suurust. Apellatsioonis ei ole esitatud ühtegi asjaolu, mis
oleks jäänud maakohtu poolt karistuse mõistmisel arvestamata.
Maakohus on ammendavalt põhjendanud süüdistatavale mõistetava karistuse liigi ja määra
valikut ning asus ainuõigele seisukohale, et M. Luts on isikuks, kes varem on korduvalt
karistatud KarS § 424 järgi, käesoleva kuriteo on M. Luts toime pannud katseajal, mis näitab
otseselt, et ta on jätkanud antud kuritegude toimepanemist - tegemist on negatiivse
eripreventatsiooniga isikuga, kellele vabaduses kohaldatavad karistuslikud meetmed ei ole
toiminud, seega tuleb teda karistada ainult reaalse vangistusega. Kohtukolleegium nõustub
täielikult maakohtu põhjendustega karistuse mõistmise osas ning ei pea vajalikuks neid korrata.

7. Eelnevast tulenevalt leiab kohtukolleegium, et maakohus on kriminaalasja lahendamisel
arvestanud täiel määral kõiki aspekte, mida kehtiva seaduse kohaselt tuleb silmas pidada ning
mis on asjakohased. Ringkonnakohus asub üksmeelselt seisukohale, et apellatsioon on ilmselt
põhjendamatu ja perspektiivitu. Eeltoodu alusel ja juhindudes KrMS § 326 lg-st 3 jätab
kohtukolleegium esitatud apellatsiooni kui ilmselt põhjendamatu läbi vaatamata.

8. Õigusabi osutanud kaitsja on taotlenud kulude hüvitamist koos käibemaksuga 48 eurot.
Menetlustoiminguks on taotluses märgitud apellatsiooni koostamine ja ajakuluks 1 tund.
Kolleegium leiab, et taotlus kuulub rahuldamisele, kuna on kooskõlas KrMS § 175 lg 2 p 4
ettenähtuga. KrMS § 185 lg 2 sätestab, et kui apellatsioonimenetluses jätab ringkonnakohus
esimese astme kohtuotsuse muutmata, siis jäävad menetluskulud selle isiku kanda, kellel need
on tekkinud. Seega jääb kaitsjatasu Meelis Lutsu kanda.

/allkirjastatud digitaalselt/




                                                                                             4
