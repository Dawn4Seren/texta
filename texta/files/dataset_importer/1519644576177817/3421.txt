                                                                           Kriminaalasi nr 1-15-348




                                KOHTUMÄÄRUS

Kohus                               Tartu Maakohus

Määruse tegemise aeg ja koht        07. november 2016 Jõgeva kohtumaja (istung toimus
                                    kaugkohtuistungina 27.10.2016)
Kriminaalasja number                1-15-348

Täitmiskohtunik                     Liivi Loide

Kohtuistungi sekretär               Viivi Kalme

Prokurör                            Külli Zimm (esitas arvamuse kirjalikult)

Taotlus                             Marko Nigoli tingimisi enne tähtaega vangistusest
                                    vabastamiseks
Süüdimõistetu                       MARKO NIGOL

                                    isikukood 38206264924; asukoht: viibib karistuse
                                    kandmisel Tartu Vanglas; elukoht vabanemisel:
                                    xxxxxxxxxxxxxxxxxxxxxxxxxxxxxxxxxxxxxxxxxxxx
RESOLUTSIOON

Jätta Marko Nigol temale Harju Maakohtu 04.05.2005. a otsusega kriminaalasjas nr
1/1-210/05 mõistetud karistuse kandmiselt tingimisi enne tähtaega vabastamata.

Edasikaebamise kord
Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Harju Maakohtu 04.05.2005. a otsusega kriminaalasjas nr 1/1-210/05 tunnistati Marko Nigol süüdi
KarS § 331 järgi ning mõisteti karistuseks 2 kuud vangistust. KarS § 65 lg 2 alusel suurendati
mõistetud karistust Tallinna Ringkonnakohtu 01.09.2003. a otsusega mõistetud karistuse
ärakandmata osa, s.o 15 aastat 17 päeva vangistust, võrra. Marko Nigolile mõisteti liitkaristuseks 15
aastat 2 kuud 17 päeva vangistust.
Kinnipeetava karistusaeg algas 04.05.2005 ja lõpeb 20.07.2020. KarS § 76 lg 2 p 2 kohaselt võib
kohus tahtlikus esimese astme kuriteos süüdlase katseajaga tingimisi enne tähtaega vangistusest
vabastada, kui ta on tegelikult ära kandnud vähemalt kaks kolmandikku mõistetud karistusajast, kuid



                                                                                                1 (3)
mitte vähem kui neli kuud. Võimalus tingimisi enne tähtaega vabaneda avanes kinnipeetaval
03.10.2016.

29.09.2016 edastas Tartu Vangla kohtule materjalid Marko Nigoli ennetähtaegse vabastamise
otsustamiseks. Kohtule esitatud materjalidest nähtub, et Tartu Vangla ei toeta kinnipeetava Marko
Nigoli vangistusest tingimisi enne tähtaega vabastamist.

Kohtuistungil prokurör ei osalenud, kuid esitas enda arvamuse kirjalikult. Prokuratuur ei toeta Marko
Nigoli tingimisi ennetähtaegset vabastamist. Arvestades Marko Nigoli poolt toimepandud kuritegude
raskust ja ühiskonnaohtlikkust, ei ole kinnipeetava ennetähtaegne vabastamine õigustatud. See ei
oleks kooskõlas ühiskonna üldise õiglustundega. Vangistuse jooksul on teda korduvalt
distsiplinaarkorras karistatud, mis viitab asjaolule, et ka range järelevalve tingimustes ei suuda
kinnipeetav korrale alluda. Reeglina peaks raskeid isiku- ja varavastaseid kuritegusid toime pannud
isik karistusaja lõpuni kandma. Käesoleval ajal on prokuratuuri menetluses kriminaalasi nr
16922900062, milles kahtlustatakse Marko Nigolit KarS § 214 lg 2 p 1 järgi kvalifitseeritava kuriteo
toimepanemises.

Marko Nigol avaldas, et ta soovib enne tähtaega vabaneda ja selgitas, et ta on vangistuse ajal täitnud
kõik kriteeriumid, mis on ette nähtud. Marko Nigol kahetseb kuritegu. Ta on tasunud kõik
kohustused, töötanud ja osalenud programmides, vabanemisfondi on kogunenud 1300 eurot. Marko
Nigoli arvates ei peaks ta vanglas edasi olema, kui talle on garanteeritud töö- ja elukoht vabaduses,
see on riigi poolt ressursi raiskamine. Marko Nigol leidis, et praegu on õige aeg anda talle võimalus
tõestada, et ta oskab ühiskonnas õiguskuulekalt käituda, hiljem võivad tekkida kohanemisraskused.
Kinnipeetav tunnistas, et kuigi ka korrektne käitumine on üheks isiku vabastamise kriteeriumiks, on
tal sellega probleeme olnud. Viimati karistati teda augustikuus. Kinnipeetava hinnangul on
rikkumised tingitud pikast vangistusest. Vabaduses ootavad teda spetsialistid, kes oskavad teda
suunata. Lisaks toetavad teda sugulased. Ka töökoht omandatud erialal on olemas. Marko Nigol
selgitas kohtuistungil ning hiljem kohtule esitatud pöördumises, et ta ei ole nõus prokuröri
arvamusega. Marko Nigol selgitas prokuröri arvamuses viidatud kriminaalasja asjaolusid, milles teda
käesolevalt kahtlustatakse. Samuti seda, et tema vabanemisjärgsed elutingimused on tema
vabastamist toetavad.
Pärast kohtuistungit on Marko Nigol esitanud kohtule suurel hulgal dokumente, mis sisaldavad
teavet, mille Marko Nigol on avaldanud juba kohtuistungil.

KOHTU SEISUKOHT
KarS § 76 lg 2 p 2 kohaselt võib kohus tahtlikus esimese astme kuriteos süüdlase katseajaga tingimisi
enne tähtaega vangistusest vabastada, kui ta on tegelikult ära kandnud vähemalt kaks kolmandikku
mõistetud karistusajast, kuid mitte vähem kui neli kuud.
Käesolevaks ajaks on Marko Nigol temale mõistetud karistusajast ära kandnud vähemalt kaks
kolmandikku, kuid mitte vähem kui neli kuud. Marko Nigolil on karistust kanda rohkem kui kaks
kuud (KarS § 76 lg 3). Seega esinevad formaalsed alused Marko Nigoli tingimisi vangistusest
ennetähtaegseks vabastamiseks.

KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
kuriteo toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua tingimisi
enne tähtaega karistusest vabastamine.

Marko Nigol on korduvalt kriminaalkorras karistatud. Reaalset vangistust kannab Marko Nigol
esimest korda. Varasemalt on Marko Nigol süüdi mõistetud varguse ja sugulise kire ebaloomuliku


                                                                                                 2 (3)
rahuldamise eest. Toimepandud kuritegude eest mõisteti Marko Nigolile karistuseks vangistus, mis
jäeti tingimuslikult täitmisele pööramata 3-aastase katseajaga. Katseajal pani Marko Nigol toime
uued kuriteod. Marko Nigol pani toime omakasu ajendil ning eriti julmal ja piinaval viisil tapmise,
röövimise ja vargused. Marko Nigolile mõisteti liitkaristuseks kohtuotsuste kogumis 18 aastat
vangistust. Käesoleval ajal kannab Marko Nigol karistust kinnipeetava poolt ilma arsti ettekirjutuseta
narkootilise aine amfetamiin valdamise ja tarvitamise eest. Marko Nigolile mõisteti toimepandud
kuriteo eest 2 kuud vangistust. Liitkaristuseks kohtuotsuste kogumis mõisteti Marko Nigolile
karistuseks 15 aastat 2 kuud 17 päeva vangistust. Seega kannab Marko Nigol praegu vangistust
kolme kohtuotsuse alusel. Mõistetud karistusest on tal kantud 11 aastat ja 4 kuud, kandmata karistuse
pikkus on veidi rohkem kui 3 aastat ja 8 kuud.
Kohtuistungil avaldatu kohaselt kahetseb Marko Nigol toimepandud kuritegusid ning leiab, et
karistus on tema suhtes eesmärgi täitnud ning põhjust tema kinnipidamiseks enam ei ole. Kohus ei
saa kinnipeetavaga nõustuda. Kohtule edastatud materjalidest nähtuvalt on Marko Nigol järjepidevalt
rikkunud vanglas kehtestatud korda ja pannud toime väga erinevaid distsipliinirikkumisi. Viimati on
Marko Nigolit karistatud 26.08.2016 korralduse eiramise eest, 19.08.2016 korralduse eiramise ja talle
mitte kuuluvate sigarettide omamise eest, enne seda 18.03.2016 tubakatoodete võtmise eest
kaaskinnipeetavalt. Kokku on Marko Nigolil vangla iseloomustuse esitamise ajal 8 kehtivat
distsiplinaarkaristust. Marko Nigoli õigusvastasest käitumisest vangistuse ajal nähtub selgelt, et
Marko Nigol ei ole suuteline alluma kehtestatud reeglitele ja korrale isegi range järelevalve
tingimustes. Sellest tulenevalt ei ole kohus ka veendunud, et Marko Nigol oleks suuteline järgima
kehtestatud reegleid vabaduses. Karistus ei saa olla täitnud oma eesmärki kinnipeetava puhul, kes ei
suuda kehtestatud korrast kinni pidada. Lisaks sellele on prokurör oma arvamuses märkinud, et
prokuratuuri menetluses on kriminaalasi nr 16922900062, milles kahtlustatakse Marko Nigolit KarS
§ 214 lg 2 p 1 järgi kvalifitseeritava kuriteo toimepanemises. Marko Nigoli selgitas kahtlustuse
aluseks olnud asjaolusid ja ka seda, et kriminaalmenetlus on käesolevaks ajaks lõpetatud. Kohtule
sellekohast teavet edastatud ei ole.
Kohus nõustub Marko Nigoliga, et tema puhul esineb ka mitmeid positiivseid asjaolusid, mis võiksid
toetada tema tingimisi ennetähtaegset vabastamist. Marko Nigoli vabanemisjärgsed elutingimused on
head. Kinnipeetavale on vabanemisel garanteeritud töö- ja elukoht ning sugulaste toetus. Karistuse
kandmise ajal läbitud taasühiskonnastavad tegevused toetavad samuti tema võimalusi vabanemisel
seaduskuulekalt toime tulla.
Jätmata tähelepanuta kõike positiivset, peab kohus vajalikuks rõhutada, et kinnipeetava tingimisi
enne tähtaega vabastamine karistuse kandmiselt on siiski soodustus, mida kohus võib kohaldada. Isik,
keda on karistatud vangistusega, peaks arvestama, et kogu karistusaja ära kandmine on pigem reegel
ja sellest tingimisi ennetähtaegne vabastamine selgelt erandiks. Marko Nigolit karistati väga raske
esimese astme kuriteo toimepanemise eest pikaaegse vangistusega, mille ajal pani ta toime käesoleva
kuriteo. Karistuse kandmise ajal on ta järjepidevalt toime pannud distsipliinirikkumisi. Kohtu arvates
ei vasta sellise isiku vabastamine ennetähtaegselt ligi 3 aastat 8 kuud enne karistusaja lõppu
ühiskonna arusaamadele õiguskorrast ega ole kooskõlas ka karistuse preventiivsete eesmärkidega.
Oluline on, et karistus ei kanna üksnes eri- vaid ka üldpreventiivset eesmärki - raskete kuritegude
eest mõistetav ja ka ärakantav karistus peab andma ühiskonnale selge signaali selle kohta, et
õiguskord taunib niisugust käitumist otsustavalt ning rangeimal võimalikul viisil.

Kõike eelnevat arvesse võttes leiab kohus, et Marko Nigol tuleb jätta tingimisi enne tähtaega
vabastamata.

Määruse tegemisel juhindus kohus KrMS § 426 lg 1, § 432 lg 3.

/allkirjastatud digitaalselt/
Kohtunik


                                                                                                 3 (3)
