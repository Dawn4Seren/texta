                                                                                    2-15-126455




                              KOHTUOTSUS
                              /TAGASELJAOTSUS/
                              EESTI VABARIIGI NIMEL

Kohus                              Viru Maakohus

Kohtunik                           Ifret Mamedguseinov
Otsuse tegemise aeg ja koht        Rakvere, 17. mai 2016

Tsiviilasja number                 2-15-126455

Tsiviilasi                         AS Starman hagi S K vastu võla nõudes

Hagi hind                          335.02 eurot
Menetlusosalised     ja   nende Hageja: AS Starman (registrikood 10069659, asukoht:
esindajad                       Akadeemia tee 28, 12617 Tallinn), lepinguline esindaja:
                                Kadri Timuska (e-post: jurist@julianus.ee);
                                   Kostja: S K (isikukood xxxx, elukoht registris: KOV täpsusega
                                   xxxx, tegelik elukoht teadmata).

Asja läbivaatamise kuupäev         17. mai 2016 / Kirjalik menetlus

Resolutsioon
   1. Rahuldada hageja        taotlus   tagaseljaotsuse    tegemiseks   ning   rahuldada    hagi
      tagaseljaotsusega.

   2. Välja mõista kostja S K’lt hageja AS-i Starman kasuks 299 (kakssada üheksakümmend
      üheksa) eurot ja 89 senti (sh põhivõlgnevus 192.49 eurot ja viivis 107.40 eurot).

   3. Välja mõista kostja S K’lt hageja AS-i Starman kasuks viivis alates 01.02.2016 kuni
      põhinõude täitmiseni 0,05% päevas tasumata põhinõudelt 192.49 eurolt, kuid mitte
      rohkem kui põhinõue.

   4. Jätta menetluskulud kostja kanda ning välja mõista kostja S K’lt hageja AS-i Starman
      kasuks menetluskulud kokku summas 213 (kakssada kolmteist) eurot ja 48 senti (sh
      riigilõiv 75 eurot ja õigusabikulud ilma käibemaksuta 138.48 eurot).

                                                                                            1 (4)
                                                                                2-15-126455
   5. Välja mõista kostja S K’lt hageja AS-i Starman kasuks viivis menetluskuludelt (213.48
      eurot) alates käesoleva kohtuotsuse jõustumisest kuni menetluskulude tasumiseni VÕS §
      113 lg 1 teises lauses sätestatud määras.

   6. Tagaseljaotsus kuulub täitmisele viivitamatult.

   7. Saata kohtuotsus hageja esindajale ja kostjale teadmiseks.

   8. Toimetada kohtuotsuse resolutsioon kostjale väljaande Ametlikud Teadaanded kaudu
      kätte, kui muud kättetoimetamise viisid ei õnnestu.

Edasikaebamise kord
Kostjal on õigus 30 päeva jooksul alates tagaseljaotsuse kättetoimetamisest esitada kaja. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui kostja
sai tagaseljaotsusest või selle täitmiseks algatatud täitemenetlusest teada. Kajale tuleb lisada kõik
vajalikud dokumendid asja ettevalmistamise lõpuleviimiseks (TsMS § 394 ja TsMS § 416) ning tasuda
Rahandusministeeriumi arveldusarvele vastavalt kas nr EE571010220229377229 AS-is SEB Pank, nr
EE062200221059223099 AS-is Swedbank, nr EE513300333522160001 Danske Bank AS Eesti
filiaalis või nr EE221700017003510302 Nordea Bank AB Eesti filiaalis, kautsjon summas 100 eurot.
Maksekorraldus tuleb lisada esitatavatele dokumentidele.

ASJAOLUD
1. AS Starman esitas 07.12.2015 Pärnu Maakohtule maksekäsu kiirmenetluse avalduse võlgnikult
339.43 euro saamiseks. Kohus tegi 11.12.2015 võlgnikule makseettepaneku, mida ei ole õnnestunud
võlgnikule aadressile xxxx ja e-posti aadressidele xxxx ja xxxx kätte toimetada. Seoses sellega lõpetas
Pärnu Maakohus 08.01.2016 määrusega maksekäsu kiirmenetluse ja andis nõude üle Viru Maakohtule
menetluse jätkamiseks hagimenetluses.

2. 02. veebruaril 2016 esitatud hagiavalduse kohaselt AS Starman ja kostja sõlmisid 19.01.2012
liitumislepingu L-641215. Kostja kinnitas, et nõustub lepingu(te) lahutamatuks lisaks olevate hageja
üldtingimuste ja hinnakirjaga. Kostja kohustus osutatud teenuste eest tasuma õigeaegselt, vastavalt
esitatud arvetele.

3. Kostjale on esitatud igakuiseid arveid teenuste kasutamise eest. Kostja ei ole nõutud summasid
tasunud. Hagi esitamise seisuga on kostjale esitatud arved tasumata summas 192.49 eurot.

4. Lepingu järgi oli kostja kohustatud tagastama kõik komplektiosad. AS-i Starman üldtingimuste
punkt 12.4 teise lause järgi seadme või kiipkaardi mittetagastamisel kohustub klient tasuma selle
maksumuse arve alusel vastavuses hinnakirjaga või seadme üürilepinguga. Kostjale on esitatud
vastavad tagastamata seadmete eest nõudearved NA-36276 ja NA-36277. Lepingu alusel kohustus
klient kasutama Starman Start S, M või L-Interneti teenust ja Start digiTV teenust 12. kuu jooksul
alates lepingu sõlmimisest. Kui klient lõpetab nimetatud teenuste kasutamise, vormistab teenused
ümber teise isiku nimele või teenuseid piiratakse kliendist tuleneva asjaolu tõttu enne kohustusliku
tarbimisperioodi lõppu, kohustub klient tasuma leppetrahvi vastavalt lepingule 29,91 eurot. Arve TA-
32328 on trahviarve lepingu rikkumise eest.


                                                                                                    2 (4)
                                                                                         2-15-126455
5. Kostjale on esitatud järgmised arved, mida pole tähtaegselt tasutud: A-18608458, A-18713713, TA-
32328, A-18829678, A-19133514, A-19299850, A-19326520, NA-36277, NA-36276, A-19640058,
A-19673001. AS-i Starman teenuste kasutamise üldtingimuste punkti 10.1 järgi oli poolte vahel
kokkulepitud viivise määraks 0,05 % tasumata summalt kalendripäevas. Hageja on arvestanud
viiviseid kokku summas 107.40 eurot. Hageja palub kohtul lisaks hagi esitamise ajaks sissenõutavaks
muutunud viivisele välja mõista kostjalt ka viivis perioodi eest alates hagi esitamisest kohtule kuni
põhinõude täitmiseni viivisemääraga 0,05 % päevas põhivõlalt.

6. Hageja palus vastavalt VÕS §-dele 76 lg 1, 82 lg 1, 100, 101 lg 1 p 1 ja 6, 113 lg 1 kostjalt välja
mõista võlgnevus 192.49 eurot ja viivised 107.40 eurot. Samuti palus hageja kostjalt välja mõista
viivised alates hagi esitamisest kuni põhinõude täitmiseni 0,05% päevas tasumata võlasummalt. Jätta
menetluskulud kostja kanda ning mõista kostjalt välja menetluskuluna tasutud riigilõiv 75 eurot ja
õigusabikulu 166.17 eurot ning mõista väljamõistetud menetluskuludelt menetluskulude suurust
kindlakstegeva lahendi jõustumisest alates kuni täitmiseni viivist võlaõigusseaduse § 113 lõike 1 teises
lauses ettenähtud ulatuses tasumata summalt

7. Juhul, kui kostja ei vasta hagile kohtu määratud tähtajaks, palus hageja lahendada hagi
tagaseljaotsusega.

MENETLUSE KÄIK
8. Rahvastikuregistri andmete kohaselt puudub kostjal kehtiv elukoht ja hagiavalduse kohaselt on
kostja elukohaks xxxx. Kohus on saatnud hagi koos lisadega antud aadressile, kuid hagimaterjalid on
tagastatud kohtule teatega „saaja ei viibinud kohal“, „hoiutähtaja möödumisel“, „kaks
kättetoimetamise katset ebaõnnestusid“. Kohtul ei olnud võimalik hagi koos lisadega kostjale tööandja
kaudu kätte toimetada, sest Maksu- Tolliameti elektroonilisest andmebaasi andmete kohaselt S K’l
puudub töökoht. Politsei- ja Piirivalveameti 14.12.2015 vastuse kohaselt S K ei ela aadressil xxxx.
Vesteldes S K vanaema S P’ga selgus, et S elas antud aadressil 2013 aasta alguseni, peale mida S
lahkus xxxx elama xxxx, kus elab tema ema J P. S K täpset aadressi vanaema öelda ei oska. Politseile
ei ole samuti teada antud isiku asukoht. Kohtute Infosüsteemis (KIS) teisi andmeid kostja kohta ei ole.
Sellepärast Viru Maakohtu 04.04.2016 kohtumääruse alusel kostjale on menetlusdokumendid kätte
toimetatud 05.04.2016 väljaande Ametlikud Teadaanded kaudu. Kostja kohtule kirjalikku vastust ei
esitanud. Kohus hoiatas kostjat, et kohtu antud tähtajaks vastamata jätmise korral võib kohus
kohtuistungit pidamata, hageja taotlusel, hagi tagaseljaotsusega rahuldada.

KOHTUOTSUSE PÕHJENDUSED
9. Kohus, tutvunud tsiviilasja materjalidega, sh hagiavaldusega ja esitatud dokumentaalsete tõenditega
ning hinnanud neid kogumis, leiab, et hagi on põhjendatud ning kuulub TsMS § 407 lg 1 kohaselt
rahuldamisele tagaseljaotsusega.

10. TsMS § 407 lg 1 ja lg 3 kohaselt võib kohus hageja nõusolekul hagi tagaseljaotsusega rahuldada
kohtuistungit pidamata hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud. Sel juhul loetakse
hageja esitatud faktilised väited kostja poolt omaksvõetuks. Kuivõrd kostja ei täitnud poolte vahel
sõlmitud lepingust tulenevaid kohustusi ega esitanud vastuväiteid hagile, siis asub kohus seisukohale,
et kostjal ei ole vaidlust hagi üle. Kohus leiab, et hagi kuulub rahuldamisele VÕS §-de 76 lg 1, 82 lg
1, 100, 101 lg 1 p 1 ja 6, 113 lg 1 alusel kogu haginõude 299.89 euro ulatuses, sh põhivõlgnevus 192.49

                                                                                                   3 (4)
                                                                                    2-15-126455
eurot ja viivis 107.40 eurot. Samuti kuulub kostjalt hageja kasuks väljamõistmisele viivis alates
01.02.2016 kuni põhinõude täitmiseni 0,05% päevas tasumata võlasummalt 192.49 eurolt, kuid mitte
rohkem kui põhivõlgnevus.

11. TsMS § 444 lg 3 kohaselt tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

MENETLUSKULUD
12. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 174 lg 2 kohaselt maakohus määrab
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
TsMS § 162 lg 1 kohaselt kannab hagimenetluse kulud pool kelle kahjuks otsus tehti. Kuna hagi
rahuldatakse, siis jätab kohus menetluskulud kostja kanda.

13. Julianus Inkasso OÜ on 07.12.2015 maksekäsu kiirmenetluse avalduse esitamisel tasunud hageja
eest riigilõivu 45 eurot (maksekäsu kiirmenetluse avaldus, toimikus lk 5-6) ning hagiavalduse
esitamisel 01.02.2016 riigilõivu summas 30 eurot (maksekorraldus toimikus lk 64). Seega on hageja
eest kokku tasutud riigilõivu 75 eurot. Hagejale on esitatud arve nr 1941128 (toimikus lk 63)
õigusabikulude eest summas 166.17 eurot. Hageja õigusabikulud sisaldavad käibemaksu 27.69 eurot.
TsMS § 174 lg 10 kohaselt menetluskuludelt arvestatava käibemaksu hüvitamiseks peab avaldaja
kinnitama, et ta ei ole käibemaksukohustuslane või ei saa muul põhjusel tekkinud kuludelt käibemaksu
tagasi arvestada. Hageja ei ole kohtule teatanud, et tal puudub õigus käibemaksu tagasiarvestamiseks
ning seega kohus eeldab, et seaduse alusel on hagejal õigus arvestada tasutud käibemaks tagasi.
Eeltoodust tulenevalt jätab kohus kostjalt välja mõistmata õigusabikulu 27.69 euro ulatuses.
Menetluskulude jaotusest lähtudes mõistab kohus kostjalt hageja kasuks välja menetluskulud summas
213.48 eurot, s.h riigilõiv 75 eurot ja õigusabikulud ilma käibemaksuta 138.48 eurot.

14. TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest alates kuni
täitmiseni viivist võlaõigusseaduse § 113 lõike 1 teises lauses ettenähtud ulatuses. Hageja on nõudnud
menetluskuludelt viivise väljamõistmist. Kohus rahuldab hageja taotluse ja mõistab menetluskuludelt
viivist alates käesoleva kohtuotsuse jõustumisest kuni nõude täitmiseni VÕS § 113 lg 1 teises lauses
sätestatud määras.

15. Kohus rahuldab hagi lähtudes eeltoodust ja juhindudes TsMS §-dest 142 lg 2; 162 lg 1 ja lg 2; 407
lg 1, lg 2 ja lg 3; 415; 416; 442; 444 lg 4; 468 lg 1 p 2 tagaseljaotsusega.


/digitaalselt allkirjastatud/

Ifret Mamedguseinov
Kohtunik



                                                                                                 4 (4)
