                              KOHTUOTSUS
                               (TAGASELJAOTSUS)
                                Eesti Vabariigi nimel

Kohtuasja number                 2-16-118403
Otsuse tegemise aeg ja koht      25. november 2016.a, Jõhvi
Kohus                            Viru Maakohus
Kohtunik                         Piret Raik
Kohtuasi                         AS Kiviõli Soojus hagi S. K. vastu võlgnevuse 1738, 19
                                 euro ja lisanduva viivise nõudes
Kohtuistungi toimumise aeg       Kirjalik menetlus
Hagihind                         1858, 82 eurot
Menetlusosalised                 Hageja              AS Kiviõli Soojus (RK 10245027,
                                                     asukoht: Aasa 19, 43122 Kiviõli)
                                 Hageja esindaja:    Marie Tsine (volikirja alusel, Condor
                                                     Inkasso         OÜ,            e-post:
                                                     marie@condorinkasso.ee)
                                 Kostja:             S. K. (IK xxx, elukoht: xxx)



RESOLUTSIOON

1.      Hagi rahuldada tagaseljaotsusega.

2.   Välja mõista S. K.lt AS Kiviõli Soojus kasuks võlgnevus 1 738 (üks tuhat seitsesada
kolmkümmend kaheksa) eurot 19 senti.

3.     Välja mõista kostja S. K.lt hageja AS Kiviõli Soojus kasuks viivis VÕS § 113 lg 1
sätestatud määras alates 26.09.2016.a kuni põhinõude (1502,20 euro) täitmiseni.

4.      Menetluskulud jätta kostja S. K. kanda.

4.1   Välja mõista S. K.lt AS Kiviõli Soojus kasuks menetluskulud 345 (kolmsada
nelikümmend viis) eurot.

4.2    Välja mõista S. K.lt AS Kiviõli Soojus kasuks viivis menetluskuludelt (345 eurot)
alates kohtulahendi jõustumisest kuni täitmiseni VÕS § 113 lg 1 sätestatud määras.



                                                                                          1(3)
5.    Väljamõistetud summad tuleb S. K.l tasuda CONDOR INKASSO OÜ
arveldusarvele nr EE393300332098010000, selgitusega: S. K., IK 48506062220, ja 2-16-
118403.


EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni ja esitades kohtule selle
kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.

ASJAOLUD

1. AS Kiviõli Soojus esitas hagi S. K. vastu võlgnevuse ja viivise nõudes.
Hagiavalduse kohaselt on kostja korteri asukohaga xxx omanik. Hageja varustab korterelamut
soojusenergiaga. Korteriomanikud on kohustatud kütteteenuse kasutamise eest tasuma vastavalt
hageja poolt esitatud arvetele. Kostja on jätnud alates 31.01.2013 kuni 31.08.2016 esitatud
arved osaliselt tasumata.
Kokku on kostja poolt tasumata 1502,20 eurot.
Hageja palub kostjalt välja mõista võlgnevuse 1502,20 eurot, sissenõutavaks muutunud viivise
235,99 eurot, täiendava viivise kuni põhinõude täitmiseni ning menetluskulud summas 465
eurot (sh riigilõiv 225 eurot ja õigusabikulud 240 eurot), millele lisanduvad viivised
kohtuotsuse jõustumiseni.

2. Kohus saatis kostjale hagiavalduse koos lisadega ja kohustas 14 päeva jooksul kirjalikult
vastama. Hagimaterjalid on kostja kätte saanud 08.11.2016.a isiklikult (tl. 49).
Kostja kohtule vastanud ja vastuväiteid hagile esitanud ei ole. Kostjat hoiatati, et kirjaliku
vastuse tähtajaks andmata jätmise korral on kohtul õigus tagaseljaotsusega hagi rahuldada.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.




                                                                                                2(3)
KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega.

Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 1019-1023, § 76, § 100, § 101, § 108, § 113 lg 1, TsMS § 367.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.
TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.

Hageja menetluskulud on riigilõiv maksekäsu kiirmenetluse avalduselt 170,82 eurot, hagi
esitamisel täiendavalt 54,18 eurot ja õigusabikulud 240 eurot - kokku 465 eurot.

TsMS § 175 lg 1 kohaselt peab kohus hindama menetlusosalist esindanud lepingulise esindaja
kulude põhjendatust ja vajalikkust. Kohus leiab, et õigusabikulud hagiavalduse koostamise
eest 240 eurot on põhjendatud osaliselt.
Kuna tegemist on trafaretse ja tavapärase mahu ning keerukusega võlaõigusliku vaidlusega,
loeb kohus põhjendatud ajakuluks 1 tunni. Riigikohtu senises praktikas on põhjendatud ja
vajalikuks peetud tunnihind 120 eurot käibemaksuta (Riigikohtu tsiviilkolleegiumi määrus
tsiviilasjas nr 3-2-1-93-13).

Seega mõistab kohus kostjalt välja menetluskuludena riigilõivu 225 eurot ning õigusabikulud
120 eurot, kokku 375 eurot.
Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.

/allkirjastatud digitaalselt/

Piret Raik
Kohtunik




                                                                                                     3(3)
