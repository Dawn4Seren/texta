                                   KOHTUOTSUS
                                        Eesti Vabariigi nimel
                                            resolutiivosa
                                                                                     1-16-8824
07. novembril 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna ja tõlgi Maria Azman
juuresolekul, abiprokuröri Leelo Känd ja kaitsja Kristina Suvalova osavõtul arutas avalikul
kohtuistungil 07.11.2016 lühimenetluses kuriteoasja

Valentin Derbin, ik. 35810280304, Venemaa kodanik, emakeeleks vene keel, keskharidusega,
elukoht XXXX, töökoht XXXX OÜ, väärteokaristused puuduvad, kolm kehtivat kriminaalkaristust,
viimati karistatud 09.11.2015 Harju Maakohtu otsusega KarS § 121 järgi vangistusega 5 kuud, mis
KarS § 65 lg 1 alusel loeti kaetuks 02.04.2015 Harju Maakohtu otsusega mõistetud vangistusega
mõistes liitkaristuseks 6 kuud, mis KarS § 73 lg 1,3 alusel jäeti täitmisele pööramata 2-aastase
katseajaga alates 02.04.2015. Sama Harju Maakohtu otsusega karistati KarS § 121 lg 2 p 2,3 järgi
vangistusega 8 kuud, mida KarS § 65 lg 2 alusel suurendati sama kohtuotsusega mõistetud karistuse
6 kuu võrra, mõistes liitkaristuseks 1 aasta ja 2 kuud vangistust. KarS § 69 ja KarS § 73 lg 4 alusel
asendati mõistetud vangistus üldkasuliku tööga 420 tundi tähtajaga 12 kuud, üldkasulik töö täidetud
22.04.2016 -
- süüdistuses KarS § 424 järgi.

Süüdistus
Valentin Derbinit süüdistatakse selles, et tema juhtis tahtlikult 22.07.2016 kella 14.00 ajal Harjumaal
Tallinnas Vikerlase tänavas mootorsõidukit Toyota Land Cruiser registreerimismärgiga XXXXolles
joobeseisundis (alkoholijoove 2,42 mg/g, laiendmääramatus +/- 0,06 mg/g, lõplik tulemus 2,36
mg/g). Sellise käitumisega rikkus Valentin Derbin liiklusseaduse § 69 lg 1 ja korrakaitseseaduse § 36
lg 1 /Juht ei tohi olla joobeseisundis. Joobeseisund on alkoholi, narkootilise või psühhotroopse aine
või muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1 /alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Sellega pani Valentin Derbin toime mootorsõiduki juhtimise joobeseisundis s.o. KarS § 424 järgi
kvalifitseeritava kuriteo.

Juhindudes KrMS §-dest 175, 179, 180, 238 lg 2, 315 lg 4, 318, 319 kohus
                                           otsustas:

Süüdi tunnistada Valentin Derbin KarS § 424 järgi ja põhikaristuseks mõista vangistus 1 aasta 6
kuud.
KrMS § 238 lg 2 alusel vähendada mõistetud karistust ühe kolmandiku võrra ja lühimenetluses
vähendatud põhikaristuseks mõista Valentin Derbinile vangistus 1 (üks) aasta.
KarS § 69 alusel asendada mõistetud vangistus üldkasuliku tööga 360 tundi, mille tegemise ajaks
määrata tähtaeg 1 (üks) aasta 6 (kuus) kuud. Üldkasuliku töö tegemise ajal kohustada Valentin
Derbinit täitma KarS § 75 lg 1 sätestatud käitumiskontrolli nõudeid Tallinna vangla Ida-Harju

                                                                                                     1
kriminaalhooldusosakonna (Tallinn, Tartu mnt 85) juhataja poolt määratud kriminaalhooldaja
järelevalve all.
KarS § 75 lg 2 p 2 alusel kohustada Valentin Derbinit käitumiskontrolli ajal mitte tarvitama alkoholi.

KarS § 50 lg.1 p.1 alusel lisakaristusena võtta Valentin Derbinilt ära mootorsõiduki juhtimise õigus
2 (kaheks) kuuks.
LS § 127 alusel on Valentin Derbin kohustatud viie tööpäeva jooksul otsuse jõustumisest arvates
loovutama juhiloa Maanteeametile.

KrMS § 175 lg 1 p-de 3,4,9 ning § 180 lg 1 alusel välja mõista Valentin Derbinilt riigieelarve
tuludesse menetluskulud: sundraha 645 eurot, joobe tuvastamise kulud 38 eurot ning kaitsjatasu 72
eurot.
Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina. Kriminaalmenetluse kulude tasumiseks vajalik makseinfo koos viitenumbri ja
selgitusega tehakse avalikult teatavaks ka kohtu kantselei kaudu ja kättesaadavaks e-toimiku süsteemi
kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohtuotsusele võib esitada apellatsiooni, teatades Harju Maakohtule apellatsiooniõiguse kasutamise
soovist 7 päeva jooksul alates kohtuotsuse kuulutamisest ning esitades Tallinna Ringkonnakohtule
apellatsiooni 15 päeva jooksul alates päevast, mil kohtumenetluse poolel on võimalik kohtus tutvuda
kohtuotsusega ning vahistatud süüdistataval või tema kaitsjal kohtuotsuse koopia kätteandmisele
järgnevast päevast 15 päeva jooksul.
Kohtuotsuse resolutiivosa kuulutati 07.novembril 2016.a. Kui esitatakse apellatsiooniteade,
koostatakse kohtuotsus tervikuna ning see on kohtumenetluse pooltele kohtus kättesaadav
apellatsiooniteate esitamisest 15 päeva pärast.


kohtunik
/allkirjastatud digitaalselt/




                                                                                                    2
