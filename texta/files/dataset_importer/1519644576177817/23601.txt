                                                                                1-16-510




                          KOHTUOTSUS
                               EESTI VABARIIGI NIMEL

Kohus                         Viru Maakohus

Otsuse tegemise aeg ja koht   15. veebruar 2016, Narva kohtumaja

Kriminaalasja number          1-16-510 (15233000922)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Ogurova

Kriminaalasi                  Vladimir Protsenko süüdistuses        KarS    §   424   järgi,
                              kokkuleppemenetluse korras
Prokurör                      Viru Ringkonnaprokuratuuri abiprokurör Sofja Hristoforova

Süüdistatav                   Vladimir Protsenko

                              Elukoht: xxx; isikukood: 36412262221; Vene Föderatsiooni
                              kodakondsus; keskeriharidus; emakeel: vene keel; töökoht:xxx
                              Kriminaalkorras karistamata.
                              Tõkend– elukohast lahkumise keeld alates 28.08.2015.


Kaitsja                       Lepinguline kaitsja Denis Stepanov


Kohtuistungi toimumise aeg    15.02.2016



RESOLUTSIOON

Tunnistada Vladimir Protsenko süüdi KarS § 424 järgi ning mõista talle karistuseks 4
(neli) kuud vangistust.

Vastavalt KarS § 73 lg-tele 1 ja 3 jätta mõistetud vangistus täitmisele pööramata
tingimusel, et Vladimir Protsenko ei pane 1-aastase katseaja kestel toime uut tahtlikku
kuritegu.

Katseaja alguseks lugeda 15.02.2016.


                                                                                           1
                                                                                        1-16-510
Kohtuotsuse jõustumisel võtta KarS § 50 lg 1 p 1 alusel Vladimir Protsenkolt 2 (kaheks)
kuuks ära mootorsõiduki juhtimisõigus. Liiklusseaduse § 127 kohaselt on Vladimir
Protsenko kohustatud 5 (viie) tööpäeva jooksul alates kohtuotsuse jõustumisest loovutama
oma juhiloa Maanteeametile.

Vladimir Protsenkole valitud tõkend, elukohast lahkumise keeld, tühistada kohtuotsuse
jõustumisel.

Asitõend:
- klaaspudel Doppel Korn piiritusjoogiga, mis asub Politsei- ja Piirivalveameti Ida
Prefektuuri Narva politseijaoskonna hoiuruumis (asitõendi üleandmise-vastuvõtmise akt nr
864), konfiskeerida KarS § 83 lg 1 alusel ning hävitada KrMS § 126 lg 3 p-st 4 juhindudes
kohtuotsuse jõustumisel.

Mõista Vladimir Protsenkolt riigituludesse välja menetluskulud: sundraha 645 (kuussada
nelikümmend viis) eurot, joobeseisundi tuvastamise ekspertiisi kulud 75 (seitsekümmend
viis) eurot, vereproovi võtmise ja terviseseisundi kirjeldamise kulud 37 (kolmkümmend
seitse) eurot 71 senti, arstliku kohtutoksikoloogia ekspertiisi kulud 95 (üheksakümmend
viis) eurot.

Määrata, et Vladimir Protsenkol on õigus tasuda väljamõistetud menetluskulud (summas
852,71 eurot) osade kaupa alates kohtuotsuse jõustumisele järgnevast kuust 1 (ühe) aasta
jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700008177 ning
selgitus „Vladimir Protsenko 1-16-510, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Vladimir Protsenko on antud kohtu alla süüdistatuna KarS § 424 järgi selles, et tema 19.05.2015
kella 14.00 paiku joobeseisundis - tema veres moodustas alkoholisisaldus 2,14 mg/g (alates
01.07.2011.a. loetakse LS § 69 alusel juht alkoholijoobes olevaks siis, kui tema ühes grammis
veres on vähemalt 1,50 milligrammi alkoholi), juhtis sõiduautot Opel Monterey (registrimärk
xxx), sõites sellega Vaivara vallas, Vaivara Vaikse teel ja oli kinni peetud politseitöötajate poolt.

Sellise käitumisega rikkus ta liiklusseaduse § 69 lg-t 1, mille kohaselt ei tohi juht olla
joobeseisundis. Joobeseisund on liiklusseaduse tähenduses alkoholi, narkootilise või
                                                                                                   2
                                                                                    1-16-510
psühhotroopse aine või muu sarnase toimega aine tarvitamisest põhjustatud terviseseisund, mis
avaldub väliselt tajutavates häiritud või muutunud kehalistes või psüühilistes funktsioonides ja
reaktsioonides. Samuti rikkus ta sellise käitumisega liiklusseaduse § 69 lg 2 p 1, mille kohaselt
loetakse alkoholijoobes olevaks mootorsõidukijuht, trammijuht ja maastikusõidukijuht kui juhi
ühes grammis veres on vähemalt 1,50 milligrammi alkoholi või tema väljahingatavas õhus
alkoholi 0,75 milligrammi ühe liitri kohta või rohkem.

Kooskõlas Vladimir Protsenko, tema kaitsja Denis Stepanovi ja Viru Ringkonnaprokuratuuri
Narva osakonna abiprokurör Marina Zagoretsi vahel sõlmitud kokkuleppega nõuab prokurör
kohtus süüdistatavale KarS § 424 ettenähtud kuriteo toimepanemise eest karistuseks 4 kuud
vangistust. Samuti palub prokurör kohaldada tema suhtes KarS § 73 sätteid ning mitte pöörata
mõistetud karistust täitmisele, kui süüdistatav ei pane 1-aastase katseaja jooksul toime uut
tahtlikku kuritegu.
Lisakaristusena palub prokurör kohaldada juhtimisõiguse äravõtmist kaheks kuuks.

Kohtuistungil avaldas Vladimir Protsenko, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks ning kokkuleppe sõlmimisel
avaldas oma tõelist tahet.

Prokurör ja kaitsja toetasid sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Vladimir Protsenkot
KarS § 424 järgi ning kohaldada KarS § 50 lg 1 p 1 alusel lisakaristust vastavalt sõlmitud
kokkuleppele.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.


(allkirjastatud digitaalselt)

Astrid Asi
Kohtunik




                                                                                               3
