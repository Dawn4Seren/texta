                  KOHTUMÄÄRUS
Kohus                           Viru Maakohus

Määruse tegemise aeg ja         06.09.2016 Jõhvi kohtumaja
koht

Väärteoasja number              4-16-5890

Kohtunik                        Anne PALMISTE

Kohtuistungi sekretär           Jane VÄLI

Tõlk                            Marina DAVÕDOVITŠ

Asja läbivaatamise kuupäev      06.09.2016

Väärteoasi                      Politsei- ja Piirivalveameti Ida Prefektuuri taotlus
                                Roman           PÕLKINILE          asenduskaristuse
                                määramiseks
                                Roman PÕLKIN
Menetlusalune isik
                                sünd.    10.08.1979,     isikukood     37908102258,
                                kodakondsuseta, elukoht xxx, töökoht puudub



Juhindudes Väärteomenetluse seadustiku §211, §190, §192 ja §193 maakohus


MÄÄRAS:


Politsei- ja Piirivalveameti Ida Prefektuuri taotlus rahuldada.

Asendada Roman PÕLKINILE Ida Prefektuuri 09.08.2013 üldmenetluse otsusega
väärteoasjas nr.2440,13,004968 määratud rahatrahvi jääk 115 trahviühiku ulatuses
arestiga 11 (üksteist) päeva.

Aresti kandmise aja algus on alates Roman PÕLKINI poolt aresti kandmisele
asumisest.

Käesolevale kohtumäärusele on kohtumenetluse poolel õigus esitada määruskaebus
Viru Maakohtule 15 (viieteistkümne) päeva jooksul, alates vaidlustatava
kohtumääruse tegemisest.

                                                                                   1
Asjaolud ja menetluse varasem käik

Politsei- ja Piirivalveameti Ida Prefektuuri 09.08.2013 üldmenetluse otsusega
väärteoasjas nr.2440,13,004968 määrati Roman Põlkinile Liiklusseaduse §225 lg.1
järgi karistuseks rahatrahv 125 trahviühiku ulatuses, s.o. summas 500 eurot.
Kohtuvälise menetleja otsus jõustus 29.08.2013.

Ida Prefektuur esitas 09.08.2016 Viru Maakohtu Jõhvi kohtumajale avalduse
asenduskaristuse määramiseks.
Avalduse kohaselt ei tasunud menetlusalune isik rahatrahvi õigeaegselt vabatahtlikult,
mistõttu alustas Jõhvi kohtutäitur Natalja Malahhova 24.01.2014 täitemenetluse
nr.042/2014/285 väärteoasjas nr.2440,13,004968. Kohtutäitur on kontrollinud võlgniku
vara olemasolu – võlgnikul puudub registrite andmetel vara, millele sissenõuet
pöörata. Võlgniku pangakontod on arestitud, kuid neil puuduvad piisavad rahalised
vahendid. Kohtutäiturile teadaolevatel andmetel puudub võlgnikul sissetulek ja vara,
millele oleks võimalik sissenõuet pöörata. 14.06.2016 teatas kohtutäitur kohtuvälisele
menetlejale rahatrahvi täitmise     võimatusest. 01.08.2016 seisuga on tasumata
rahatrahvi jääk summas 460,04 eurot.
Seoses eeltooduga palus Ida Prefektuur otsustada rahatrahvi asendamine arestiga.


Maakohtu istung

Ida Prefektuuri esindaja maakohtu istungile ei ilmunud.

Menetlusalune isik Roman Põlkin seletas kohtuistungil, et ta tasub rahatrahvide
katteks pool oma xxx, järelikult ei ole järjekord veel selle trahvini jõudnud.


Maakohtu määruse põhjendused

Maakohus, tutvunud käesoleva asja materjalidega ja ära kuulanud menetlusosalise,
leidis, et taotlus on põhjendatud ja kuulub rahuldamisele.

Politsei- ja Piirivalveameti Ida Prefektuuri 09.08.2013 üldmenetluse otsusega
väärteoasjas nr.2440,13,004968 määrati Roman Põlkinile Liiklusseaduse §225 lg.1
järgi karistuseks rahatrahv 125 trahviühiku ulatuses, s.o. summas 500 eurot.
Kohtuvälise menetleja otsus jõustus 29.08.2013.

Jõhvi kohtutäitur Natalja Malahhova 01.08.2016 Täitmise võimatuse aktist täiteasjas
nr. 042/2014/285 nähtub, et rahatrahvi sissenõudmine ei ole võimalik. Kohtutäitur on
kontrollinud võlgniku vara olemasolu ning talle teadaolevatel andmetel puudub
võlgnikul vara, millele oleks võimalik sissenõuet pöörata. Võlgnikule kuuluvad
pangaarved on arestitud, kuid neil puuduvad piisavad rahalised vahendid.
Täitemenetluse käigus ei õnnestunud kohtutäituril tuvastada, et võlgnikul oleks
realiseerimiskõlbulik vara. Rahatrahvi jääk summas 460,04 eurot on tasumata kuni
käesoleva ajani.

Maksukohuslaste registri andmetel on puudub võlgnikul töökoht.

                                                                                    2
Vastavalt Väärteomenetluse seadustiku §211 lg.1 teeb maakohus sissenõudja avalduse
alusel määruse rahatrahvi asendamise kohta arestiga või üldkasuliku tööga vastavalt
Karistusseadustiku §72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise
tähtaega ei ole pikendatud ja süüdlasel ei ole vara, millele sissenõuet pöörata.
Vastavalt sama sätte lg.2 arvestatakse rahatrahvi osalise tasumise korral tasutud osa
asendusaresti või üldkasuliku töö pikkuse määramisel proportsionaalselt tasutud
summa suurusega.

Vastavalt Karistusseadustiku §72 lg.1, kui süüdlane ei tasu talle määratud või
mõistetud rahatrahvi, asendab kohus rahatrahvi arestiga. Vastavalt sama sätte lg.2
vastab rahatrahvi kümnele trahviühikule üks päev aresti.

Roman Põlkinile oli Ida Prefektuuri 09.08.2013 üldmenetluse otsusega väärteoasjas
nr.2440,13,004968 määratud Liiklusseaduse §225 lg.1 järgi karistuseks rahatrahv 125
trahviühiku ulatuses, mille jääk käesoleval hetkel on 115 trahviühikut ning millele
vastab 11 päeva aresti.

Asja materjalide ja menetlusosalise seletuse kohaselt maakohtu istungil ei ole
menetlusalune isik 09.08.2013 määratud rahatrahvi jääki summas 460,04 eurot kuni
käesoleva ajani tasunud ning kohtutäituri materjalide kohaselt on selle sissenõudmine
võimatu.

Maakohus leiab, et eeltoodu alusel on Ida Prefektuuri avaldus põhjendatud ning
menetlusalusel isikul tuleb talle määratud rahatrahv ära kanda arestina 11 päeva.

Aresti kandmise alguseks on Roman Põlkini poolt aresti kandmisele asumise aeg.



(allkirjastatud digitaalselt)
Anne PALMISTE
Kohtunik




                                                                                   3
