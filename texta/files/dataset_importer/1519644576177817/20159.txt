                                                                               2-15-15724




                          KOHTUOTSUS
                              EESTI VABARIIGI NIMEL


Kohus                              Harju Maakohus, Tartu mnt kohtumaja
Kohtukoosseis                      Kohtunik Meeli Kaur
Otsuse tegemise aeg ja koht        28. märts 2016.a, Tallinn
Tsiviilasja number                 2-15-15724
Tsiviilasi                         A.Phagi Aktsiaseltsi SL Õhtuleht vastu ebaõigete
                                   andmete ümberlükkamiseks ja mittevaralise kahju
                                   hüvitamiseks
Tsiviilasja hind                   7000 eurot
Menetlusosalised ja nende          Hageja       A.P(isikukood   XXX),   lepinguline   esindaja
esindajad                          vandeadvokaat Robert Sarv
                                   Kostja Aktsiaselts SL Õhtuleht (registrikood 10678223),
                                   lepinguline esindaja vandeadvokaat Karmen Turk
Kohtuistungi toimumise aeg         7. märts 2016. a
Kohtuistungil osalenud isikud      Hageja esindaja vandeadvokaat Robert Sarv
                                   Kostja esindaja vandeadvokaat Karmen Turk
RESOLUTSIOON
   1. Rahuldada A.P haginõue Aktsiaseltsi SL Õhtuleht vastu ebaõigete andmete
        ümberlükkamiseks osaliselt.
   2. Kohustada Aktsiaseltsi SL Õhtuleht omal kulul avaldama veebiväljaandes
        www.ohtuleht.ee järgmine parandus: „Ajalehe SL Õhtuleht veebiväljaandes
        XXXilmunud artikkel „Kahe tütre isa tapeti, kui oli laamendajad korrale kutsunud“
        sisaldas ebaõigeid andmeid A.P kohta, et kaks paadunud kriminaali tapsid Si
        kättemaksuks selle eest, et S otsustas pubis neid korrale kutsuda ning kriminaalse
        taustaga kaks meest jätsid S näo meelde ja asusid teda varitsema. Tegelikkuses




                                            1
                                                                                  2-15-15724

       A.Pei tapnud S P, ei asunud teda varitsema ega soovinud talle kätte maksta pubis
       korrale kutsumise eest“.
   3. Punktis 2 märgitud parandus peab olema avaldatud XXXartikli tekstiga sama kirja
       suurusega ja kestvusega kuus kuud käesoleva kohtuotsuse jõustumisest.
   4. Jätta rahuldamata A.Phaginõue Aktsiaseltsi SL Õhtuleht vastu XXXartikli „Kahe
       tütre isa tapeti, kui oli pubis laamendajad korrale kutsunud“ ja XXXartikli „Tartus
       mehe surnuks peksnud pätid läksid pärast roima pidutsema“ kommentaarides
       avaldatud ebaõigete faktiväidete ümberlükkamiseks.
   5. Jätta rahuldamata A.Phaginõue Aktsiaseltsi SL Õhtuleht vastu mittevaraline kahju
       hüvitamiseks.
   6. Asendada jõustunud kohtuotsuses hageja A.Pnimi initsiaalidega A.P ja S P nimi
       initsiaalidega S.P. ning mitte avaldada hageja isikukoodi.
   7. Jätta rahuldamata Aktsiaseltsi SL Õhtuleht 10.03.2016 protokolli parandamise
       taotlus.
Menetluskulude jaotus ja kindlaksmääramine
   1. A.Pmenetluskulud jätta 30 % ulatuses Aktsiaseltsi SL Õhtuleht ja Aktsiseltsi SL
       Õhtuleht menetluskulud jätta 70 % ulatuses A.P kanda.
   2. Rahuldada menetluskulude kindlaksmääramise avaldused osaliselt.
   3. Välja mõista Aktsiaseltsilt SL Õhtuleht A.P kasuks menetluskulud 826,20 eurot.
   4. Välja mõista APAktsiaseltsi SL Õhtuleht kasuks menetluskulud 1176 eurot.
   5. Tasaarvestada vastastikused väljamõistetavad menetluskulud.
   6. Tasaarvestuse tagajärjel välja mõista AP Aktsiaseltsi SL Õhtuleht kasuks
       menetluskulud 349,80 eurot.
   7. Käesoleva kohtulahendi jõustumisest alates kuni täitmiseni tuleb AP tasuda
       Aktsiaseltsile SL Õhtuleht hüvitamisele kuuluvatelt menetluskuludelt (349,80 eurot)
       viivist võlaõigusseaduse § 113 lg 1 teises lauses ettenähtud ulatuses.
Edasikaebamise kord
Pooled võivad esitada otsusele apellatsioonkaebuse 30 päeva jooksul alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest (28.03.2016). Ringkonnakohus võib apellatsioonkaebuse
lahendada kirjalikus menetluses, kui kaebaja ei taotle selle lahendamist istungil.

Kohus selgitab, et vastavalt TsMS § 187 lg-le 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi


                                             2
                                                                                      2-15-15724

    andmise taotluse lahendamist, kui nimetatud taotlus ei olnud esitatud põhjendamatult või tähtaja
    pikendamise eesmärgil. See ei välista menetlustähtaja ennistamist.

   Hagiavalduse aluseks olevad asjaolud ja hageja nõue
1. A.P(hageja) esitas 21.10.2015 maakohtule hagi Aktsiaseltsi SL Õhtuleht (kostja) vastu
   ebaõigete andmete ümberlükkamiseks ja mittevaralise kahju hüvitamiseks.

  Hagiavalduse kohaselt ilmus kostja veebiväljaandes XXXartikkel „Kahe tütre isa tapeti, kui oli
  pubis laamendajad korrale kutsunud“ (artikkel 1) ja XXXartikkel „Tartus mehe surnuks
  peksnud pätid läksid pärast roima pidutsema“ (artikkel 2). Kostja võimaldas artikleid
  kommenteerida.

  Hagejat süüdistati kriminaalasjas nr 2-13-10116 kuriteo toimepanemises. Tartu
  Ringkonnakohtu 03.12.2014 otsusega mõisteti hageja õigeks, sest hageja süü tapmises ei
  leidnud tõendamist. Artikkel 1 sisaldab ebaõigeid faktiväiteid ja väärtushinnangut. Artiklite
  juurde kirjutatud kommentaarid sisaldavad ebaõigeid faktiväiteid ja ebakohaseid
  väärtushinnanguid.

  Kostja vastutab ebaõigete andmete ja ebakohaste väärtushinnangute avaldamise eest. Hageja
  nõuab kostjalt nii artiklis 1 kui ka kommentaarides sisalduvate ebaõigete andmete
  ümberlükkamist viisil, et kostja avaldab artikliga vähemalt sama kirjasuurusega ning kestusega
  kuus kuud otsuse jõustumisest veebiväljaandes andmete ümberlükkamist sisaldav teade.

  Ebaõigete andmete ja ebakohaste väärtushinnangute avaldamisega on kostja tekitanud hagejale
  mittevaralise kahju. Avaldatud kommentaarid ei kuulu sõnavabaduse kaitsealasse. Hageja on
  pidanud tundma avalikult häbitunnet tegude eest, milles ta on õigeks mõistetud ja toime pannud
  ei ole. Hagejal esinesid olulised meeleolulangused ja negatiivsed emotsioonid, mis tekitasid
  temas stressi. See on põhjustanud hagejale ebamugavustunnet avalikes kohtades viibides ning
  teiste inimestega suheldes, häirides hageja igapäevaelu. Hageja nõuab kostjalt mittevaralist
  kahju lisaks sellel alusel, et see mõjutaks kahju tekitajat hoiduma edasisest kahju tekitamisest
  (VÕS § 134 lg 6).

   Kostja vastuväited
2. Kostja vaidleb hagile vastu.
  Artiklid ja kommentaarid on kostja enne hagi esitamist veebist eemaldanud. Kostja eemaldas
  andmed 10.07.2015, kui ta sai hagejalt kahju hüvitamise nõudekirja. Kostja on jätkuartiklitega
  kajastanud, kuidas ja mida kohtumenetluses tõendatuks loeti ja millised olid otsused.
  Artiklis 1 viidati TV3 uudiste pealkirjale ning selliselt on artiklis ka viidatud. Kostja ei ole
  vaidlustatud väidetes ega ka kogu ülejäänud artiklis hageja nime avaldanud. Kostja ei ole
  sellisel viisil väiteid avaldanud nagu hageja neid loeb. Kostja ei saa ümber lükata andmeid,
  mida ta ei ole avaldanud. Samuti on artiklis 1 kajastatud kaks väidet väärtushinnangud, mida ei
  saa ümber lükata.
  Isegi kui eeldada, et hageja on artiklis 1 äratuntav, siis avaldatud väärtushinnangud on
  põhjendatud. Hageja on kriminaalse taustaga isik.
  Kommentaaride osas märgib kostja, et kommentaariumi pidaja on enda initsiatiivil kohustatud
  tagama vaid vihakõne, otseseid ähvardusi või üleskutseid vägivallale sisalduvate
  kommentaaride kustutamise. Sellised kommentaarid on antud kontekstis tavapärased. Ainult
  kolm kommentaari sisaldavad hageja nime. Hageja ei ole viidanud, et kommentaarid sisaldavad
  vihakõne. Kõigi muude kommentaaride osas on piisavaks hoolsusmeetmeks teata-ja-võetakse-


                                                 3
                                                                                        2-15-15724

   maha süsteem. Kostjal ei olnud kohustust ebakohaseid väärtushinnanguid või ebaõigeid
   faktiväiteid sisalduvaid kommentaare ennetada. Kostja on kommentaaride eemaldamisega oma
   hoolsusstandardi täitnud. Hageja kasutuses oli väga lihtne meede kommentaaride
   eemaldamiseks. Hageja ei saa kommentaaride ümberlükkamist nõuda.
   Hageja õigusi ei ole kommentaarid rikkunud, sest kommentaaris ei nimetata hagejat nimeliselt.
   Internetis saab kahju tekkida eelkõige selles, et isiku nime guugeldades ilmuvad välja tema
   kohta artiklid (vt Euroopa Kohtu kohtuasi C-131/12, Google vs. Hispaania, p 37).
   Kommentaarid ei ole avalike otsimootorite kaudu leitavad, sest neid ei ole selliselt
   indekseeritud.
   Alternatiivselt leiab kostja, et juhul kui kostja vastutab, siis kostja on rikkumise heastanud ja
   väidetavad ebaõiged faktiväited ümber lükanud. Kostja on protsessi kajastanud ja viidanud
   Tartu Ringkonnakohtu otsusele, millega hageja õigeks mõisteti.

   Maakohtu põhjendused
3. Kohus leiab, et hagi tuleb osaliselt rahuldada.
4. Kohus loeb tsiviilkohtumenetluse seadustiku (TsMS) § 231 lg 2 alusel tuvastatuks järgmised
   asjas tähtsust omavad vaidlustamata asjaolud:
   •   Kostja avaldas veebiväljaandes XXXartikli „Kahe tütre isa tapeti, kui oli pubis laamendajad
       korrale kutsunud“ ja XXXartikli „Tartus mehe surnuks peksnud pätid läksid pärast roima
       pidutsema“ (tl 11-12, 20-21);
   •   Artikleid sai kommentaariumisse sisenedes kommenteerida ning artikli pealkirjade juures
       avaldati kommentaaride arv;
   •   Artiklites kajastati sündmust, mis toimus 25.05.2013 kella 7.07-7.12 ajal Tartus Küüni ja
       Poe tn ristumiskohas, kus peksti S P (S.P), kes selle tagajärjel suri. Hagejat kahtlustati S.P
       tapmises;
   •   30.06.2014 Tartu Maakohtu otsusega mõisteti hageja süüdi karistusseadustiku (KarS) § 113
       järgi S.P tapmises;
   •   03.12.2014 Tartu Ringkonnakohtu otsusega mõisteti hageja KarS § 113 järgi õigeks (tl 92-
       132). Kohtuotsus on jõustunud.
5. Hageja nõuab kostjalt XXXartiklis ja artiklite kommentaarides sisalduvate ebaõigete andmete
   ümberlükkamist ja mittevaralise kahju hüvitamist.
6. Esmalt käsitleb kohus XXXartiklis avaldatud ebaõigete andmete ümberlükkamise nõuet.
   Nimetatud nõude õiguslikuks aluseks on võlaõigusseaduse (VÕS) § 1047 lg 4, mille kohaselt
   ebaõigete andmete avaldamise korral võib kannatanu andmete avaldamise eest vastutavalt
   isikult nõuda andmete ümberlükkamist või paranduse avaldamist avaldaja kulul, sõltumata
   sellest, kas andmete avaldamine oli õigusvastane. VÕS § 1047 tähenduses nimetatakse
   kohtupraktikas andmete avaldamist ka faktiväite avaldamiseks. VÕS § 1047 lg 4 eeldab, et
   avaldatud on faktiväiteid. Faktiväide on põhimõtteliselt kontrollitav, selle tõesus või väärus on
   kohtumenetluses tõendatav. Seevastu ei ole võimalik tõendada isiku kohta antud ja avaldatud
   väärtushinnangu sisu tõesust või väärust (vt Riigikohtu lahendid nr 3-2-1-161-05, p 10; nr 3-
   2-1-5-07, p 26 ja nr 3-2-1-53-07, p 18).
   Ebaõigete andmete ümberlükkamise nõude korral tuleb kohtul esmalt tuvastada, kas tegemist
   on faktiväidetega ning seejärel, kas faktiväited on õiged või ebaõiged. VÕS § 1047 lg-s 2
   sätestatud asjaolude tõendamise koormuse jagamise põhimõtet tuleb kohaldada ka VÕS § 1047
   lg 4 puhul. See tähendab, et kui hageja kohta avaldati tema au teotavaid (mainet kahjustavaid)


                                                     4
                                                                                         2-15-15724

   andmeid, siis peab kostja, kes ei suuda tõendada avaldatud andmete õigsust, need laskma oma
   kulul ümber lükata või parandada. VÕS § 1047 lg 2 mõttest tulenevalt kannab avaldaja
   faktiväidete tegelikkusele vastavuse tõendamise koormust ka siis, kui faktiväited iseenesest ei
   ole hageja au teotavad, kuid avaldaja oli nende faktiväidetega põhjendanud hageja mainet
   kahjustavat väärtushinnangut (vt Riigikohtu lahend nr 3-2-1-161-05, p 13).
   Kohus märgib, et avaldatud faktiväiteid tuleb võtta sellisena, nagu need on, st kohus peab
   vaidluse korral tuvastama, mida kostja mõistliku inimese arusaama järgi üldsusele avaldas (vt
   Riigikohtu lahend nr 3-2-1-67-10, p 21). See, mida avaldaja ise silmas pidas, ei ole asjakohane.
7. Hageja vaidlustab faktiväidetena kolme XXX artiklis avaldatud väidet, mis on avaldatud
   järgmistes lausetes:
       •   Kaks paadunud kriminaali tapsid S i kättemaksuks selle eest, et S otsustas pubis neid
           korrale kutsuda, vahendab TV3 „Seitsmesed uudised“;
       •   Kriminaalse taustaga kaks meest jätsid S näo meelde ja asusid teda varitsema.

   Kostja leiab, et isiku tegevuse nimetamine „kättemaksuks“ või „varitsemiseks“ on subjektiivne
   iseloomustav hinnang ning seega ei saa tõusetuda nende väidete ümberlükkamise kohustust.

   Kohtu hinnangul on väited „kaks paadunud kriminaali tapsid S “, „tapsid S kättemaksuks selle
   eest, et S otsustas pubis neid korrale kutsuda“ ja „asusid teda varitsema“ faktiväited. Kajastades
   isiku tegevust varitsemisena, siis on tegemist faktiväitega, tähendades luuramist ja jälgimist
   (XXX). Samuti on kohtu hinnangul kontrollitav väide, kas tegu pandi toime kättemaksuks, e
   halva kohtlemise eest tasumiseks. Tegemist on au teotavate väidetega, mistõttu lasus kostjal
   nende tegelikkusele vastavuse tõendamiskohustus.

8. Kostja leiab, et ei ole avaldanud väiteid sellisel kujul nagu hageja seda välja toob ning kostja
   ei saa ümber lükata andmeid, mida ta ei ole avaldanud. Siinjuures on vaidlus selles, et kostja
   leiab, et vaidlusalustes lausetes ei ole kajastatud hageja nime ja seega ei ole hageja avalikkusele
   äratuntav.

   Kohus ei nõustu kostja käsitlusega, et artikkel ei ole seostatav hagejaga. Artikli neljandas
   lõigus on lause, et tapmises kahtlustatavatena on kinni peetud A.Pja AP(tl 12). Samuti ei nõustu
   kohus kostja väitega, et kostja on üksnes viidanud TV3 uudistesaate „Seitsmesed uudised“
   uudisloole.

   VÕS § 1047 lg 4 järgi ümberlükatavateks ebaõigeteks andmeteks võivad olla ka kaudsed
   faktiväited, st faktiväited, mida kostja avaldatust küll sõnaselgelt ei nähtu, kuid mis sellest
   mõistlikult võttes järelduvad. Hageja saab sellisel juhul nõuda, et avaldaja lükkaks ümber
   asjaolu, mis avaldatust järeldub (vt Riigikohtu lahend nr 3-2-1-145-07, p 13). Seega ei pea
   faktiväidet, mille ümberlükkamist isik taotleb, olema kostja avaldanud sõnaselgelt. On oluline,
   et hageja nimetatud faktiväited järelduvad artikli sisust (vt Riigikohtu lahend nr 3-2-1-24-15,
   p 13).

   Artikkel sisaldab konkreetset väidet, et isikud tapsid S.P, kui ka väidet, et isikud on
   kahtlustatavad. Artikkel tervikuna jätab mulje, et hageja pani toime teise inimese tapmise. Seda
   kinnitavad artikli juures avaldatud tavalugejate kommentaarid.

   Kohus ei nõustu kostjaga, et kuna järgmises lauses on märgitud, et isikud on tapmises
   kahtlustatavad, siis ei ole kostja ebaõigeid andmeid avaldanud. Avaldatust saab järeldada, et


                                                   5
                                                                                        2-15-15724

   hageja tappis S.P. Samuti ei nõustu kohus kostjaga, et ta on andmed juba ümber lükanud,
   kajastades kohtumenetluse käiku järgmistes artiklites (tl 133). Nimetatu ei kujuta endast kostja
   poolt nende andmete ümberlükkamist, mida hageja hagis nõuab.

   Eeltoodust tulenevalt leiab kohus, et artikli sisust järeldub, et hageja oli üks paadunud
   kriminaalist, kes tappis S.P.

9. Kostja väide, et hageja tappis kättemaksuks S.P on ebaõige. Hageja on jõustunud
   kohtuotsusega KarS § 113 järgi õigeks mõistetud. Vaidlusalune väide vastaks tegelikkusele
   siis, kui hageja oleks tapmise eest jõustunud kohtuotsusega süüdi mõistetud. Kostja läks
   vastuollu põhiseaduse (PS) §-s 22 sätestatuga, mille järgi ei tohi kedagi käsitada kuriteos süüdi
   olevana enne, kui tema kohta on jõustunud süüdimõistev kohtuotsus. Asjaolu, et väidetavalt
   avaldas kostja TV3 uudistesaate uudisloo pealkirja, ei tõenda väite vastavust tegelikkusele.
   Kostjal oli võimalik valida, kas sellist lauset avaldada või jätta see avaldamata. Ebaõigete
   andmete ümberlükkamise kohustus on sätestatud seaduses objektiivse vastutusena, sõltumata
   andmete avaldamise õigusvastasusest ja avaldaja süüst (VÕS § 1043). Seega pole oluline, kas
   andmete avaldamisel avaldaja teadis või pidi teadma andmete ebaõigsusest või
   mittetäielikkusest (VÕS § 1047 lg 1). Samuti pole tähtsust sellel, kas avaldajal oli avaldamise
   suhtes õigustatud huvi ning kas avaldaja kontrollis andmeid põhjalikkusega, mis vastab
   rikkumise raskusele (VÕS § 1047 lg 3) ning asjaolul, et vaidlustatud andmete esmaavaldajaks
   ei ole kostja (vt Riigikohut lahend nr 3-2-1-17-05, p 27).

   Kostja pole tõendanud teise ega kolmanda väite õigsust. Vaidlust ei ole selles, et hageja viibis
   sündmuskohal, kuid ühegi tõendiga ei ole tõendatud, et sellel õhtul hageja järgnes S.P-le.
   Kostja on tõendina esitanud Tartu Ringkonnakohtu 03.12.2014 lahendi, millest nähtub, et S.P
   ühines hageja ja AP, kui viimased läksid mööda Küüni tn (tl 108).

10. Hageja soovib artiklis avaldatud kolme ebaõige väite ümberlükkamist viisil, et kostja peab
    avaldama veebiväljaandes teate, et artikkel sisaldas ebaõiget faktiväidet. Kostja peab
    avaldama, et: 1) tegelikkuses ei tapnud A.P S P; 2) tegelikkuses ei soovinud A.P Sile kätte
    maksta ega tapnud teda selle eest, et S otsustas pubis teda korrale kutsuda; 3) tegelikkuses ei
    asunud A.P Sit varitsema.

   Reeglina saab ebaõigete andmete ümberlükkamist nõuda samal viisil ja samas kohas, kuidas
   ja kus ebaõigeid andmeid avaldati, so kui andmed avaldati meediaväljaandes, siis saab nõuda
   andmete ümberlükkamist samas meediaväljaandes, või kui andmeid avaldati konkreetsetele
   isikutele, siis saab nõuda andmete ümberlükkamist samade konkreetsete isikute eest (vt
   Riigikohtu lahend nr 3-2-1-5-07, p 29).

   Kohus on eelnevalt tuvastanud, et avaldatud artiklist järelduvad kolme lause kaudu ebaõiged
   väited hageja kohta. Hageja saab avaldajalt nõuda, et ta lükkaks ümber asjaolu, mis avaldatust
   järeldub. Avaldaja kohustamine lükata ümber või parandada ebaõiged andmed on
   ajakirjandusvabaduse proportsionaalne riive (vt Riigikohtu lahend nr 3-2-1-145-07, p 14).
   Meediaväljaandel on kohustus ja vastutus täpse ja usaldusväärse informatsiooni edastamiseks.
   Mida tõsisem on isiku vastu esitatud väidete iseloom, seda tugevam peab olema faktiline
   aluspõhi (Ziembiński vs. Poola, avaldus nr 46712/06, p-d 50-51, 24.07.2012). Isikul on õigus
   sellele, et tema kohta ei avaldataks ebaõigeid andmeid.




                                                  6
                                                                                        2-15-15724

11. VÕS § 1047 lg 4 alusel saab hageja nõuda andmete ümberlükkamist või paranduse avaldamist
    avaldaja kulul. Arvestades käesoleva vaidluse asjaolusid ja avaldatavat teksti, siis on tegemist
    andmete parandamise nõudega.

   TsMS § 436 lg 7 kohaselt ei ole kohus seotud poolte õiguslike väidetega. Andmete
   ümberlükkamisel ja paranduse avaldamisel ei ole sisulist õiguslikku vahet (vt Riigikohtu
   lahend nr 3-2-1-145-07, p 17). Tegemist on paranduse avaldamisega, sest parandamine
   tähendab ebaõige faktiväite kohta asjaolu avaldamist, millest tavalugeja saab järeldada, et
   faktiväide oli vale või ei leidnud kinnitust. Käesolevas asjas on vaja avaldada hagejat
   rehabiliteeriva sisuga parandus, kuivõrd artiklist tervikuna jäi mõistlikule lugejale mulje, et
   hageja varitses ja seejärel tappis kättemaksuks S.P. Vastavalt hageja taotlusele tuleb kostjal
   avaldada veebiväljaandes vastavasisuline teade, mis peab olema üleval kuus kuud pärast otsuse
   jõustumist.

12. Järgnevalt käsitleb kohus hageja nõuet kohustada kostjat ümber lükkama kommentaarides
    avaldatud ebaõiged faktiväited (vt tl 50-60).

   Kostja on loonud internetiportaali külastajatele võimaluse artikleid kommenteerida. Tulenevalt
   kohtupraktikast saab pidada kostjat kommentaaride avaldajaks võlaõigusseaduse mõttes (vt
   Riigikohtu lahend nr 3-2-1-43-09, p 14). Pooled vaidlevad selle üle, kas kostjalt saab nõuda
   õiguskaitsevahendina VÕS § 1047 lg 4 alusel kommentaarides avaldatud andmete
   ümberlükkamist või paranduse avaldamist.

   Riigikohus on asja nr 3-2-1-43-09 p-s 14 märkinud, et avaldamine VÕS § 1047 tähenduses on
   andmete kolmandatele isikutele teatavaks tegemine ning avaldajaks on isik, kes teeb
   kolmandatele isikutele andmed teatavaks. Samas selgitas kolleegium lisaks, et meedias
   (ajakirjanduses) andmete avaldamise korral saab avaldajaks olla meediaettevõte, aga ka
   meediaväljaandele andmeid edastanud isik. Internetiportaalis uudiste ja kommentaaride
   avaldamine on samuti ajakirjanduslik tegevus. Samas ei saa internetiajakirjanduse olemuse
   tõttu portaalipidajalt mõistlikult nõuda, et enne kommentaaride avaldamist neid toimetataks
   samal moel, nagu seda tehakse trükiajakirjanduse väljaandega. Kui toimetamise kaudu on
   väljaandja kommentaari avaldamise algataja, siis internetiportaalis on avaldamise algataja
   kommentaari kirjutaja, kes teeb selle portaali vahendusel avalikkusele kättesaadavaks. Seetõttu
   ei ole portaalipidaja isik, kellele informatsioon avaldatakse. Majandusliku huvi tõttu
   kommentaaride avaldamise vastu on aga nii trükiajakirjanduse väljaandja kui ka
   internetiportaali pidaja avaldajad ettevõtjatena. Euroopa Inimõiguste Kohus (EIK) kinnitas
   eeltoodud seisukohta (Delfi AS vs. Eesti [suurkoda], nr 64569/09, p 113, 16.06.2015).

   Siinjuures tuleb eristada portaalipidaja ja traditsioonilise väljaande erinevust, ennekõike
   kolmandate isikute kommentaaride sisu suhtes. Kostja saab vastutada üksnes selle eest, et ei
   võta meetmeid selgelt õigusvastaste kommentaaride viivitamatuks kõrvaldamiseks. Kohus
   leiab, et kostjalt saab üksnes nõuda andmete eemaldamist.

   Lisaks märgib kohus, et kuigi kostja on kommentaaride avaldaja, siis tuleb artikli juurde
   avaldatud kommentaare lugeda hinnanguteks, mille ümberlükkamist ega paranduse avaldamist
   kommenteerimiskeskkonna loonud meediaväljaandelt nõuda ei saa. Kostja ei ole
   kommentaaride koostaja ning tal puudub võimalus kommentaaride sisu enne avaldamist
   muuta. Kostjal on kontroll kommenteerimiskeskkonna üle ja tema võimuses on määrata,
   millised sisestatud kommentaarid avaldatakse ja millised mitte. Kostjal on võimalus
   kommentaarid eemaldada.


                                                  7
                                                                                       2-15-15724



   Eeltoodust tulenevalt jätab kohus hagi artiklite juures avaldatud kommentaarides sisalduvate
   ebaõigete andmete ümberlükkamiseks rahuldamata.

13. Hageja nõuab XXXartiklis ning XXXja XXXartiklite kommentaarides avaldatud ebakohaste
    väärtushinnangutega tekitatud mittevaralise kahju hüvitamist. Mittevaralise kahju hüvitamise
    nõue on materiaalõiguslikult kvalifitseeritav õigusvastaselt tekitatud kahju hüvitamise
    nõudena VÕS § 1045 lg 1 p 4 ja § 1046 alusel.

14. VÕS § 1046 lg 1 järgi isiku au teotamine, muu hulgas ebakohase väärtushinnanguga, isiku
    nime või kujutise õigustamatu kasutamine, eraelu puutumatuse või muu isikliku õiguse
    rikkumine on õigusvastane, kui seadusega ei ole sätestatud teisiti. Õigusvastasuse tuvastamisel
    tuleb arvestada rikkumise liiki, põhjust ja ajendit, samuti suhet rikkumisega taotletud eesmärgi
    ja rikkumise raskuse vahel. VÕS § 1046 lg 2 järgi isikliku õiguse rikkumine ei ole
    õigusvastane, kui rikkumine on õigustatud, arvestades muid seadusega kaitstud hüvesid ja
    kolmandate isikute või avalikkuse huve. Õigusvastasuse tuvastamisel tuleb sellisel juhul
    lähtuda erinevate kaitstud hüvede ja huvide võrdlevast hindamisest.

15. XXXartiklis on avaldatud:
      • Kaks paadunud kriminaali tapsid Si kättemaksuks selle eest, et S otsustas pubis neid
         korrale kutsuda, vahendab TV3 „Seitsmesed uudised“.

16. XXXartikli kommentaariumis on avaldatud (kirjapilt muutmata):
      • Püha jumal.. Ettekavatsetud mõrv, kui sellest ka meie eestikeses eluaegset ei saa siis
         edu.. Varsti on ka meil niimoodi tapmine igapäevane
      • Tuleb üles puua need molkused. Iraanis on õiglane kohtusüsteem, meil on kurjategijate
         kaitsmise süsteem.
      • on ikka debiilikud....loodetavasti saavad korraliku vanglakaristuse.
      • ET see rämps aasta jooksul vähki sureks! NEAN NEID! NÕIUN!!!!!!! MANAN
         VÄHKI!!!!!
      • Need värdjad tapjad tuleks samuti kasti lüüa kaastunne omastele.
      • 1000000 korda on kirutud ja neetud olgu need poliitilised petturid (pean silmas
         respuublikat), kes omal ajal võimule tulles lubasid 0-tolerantsi kuritegudele, kuid
         tegelikkuses viidi sisse ülim tolerants, kerged karistused ja süsteem, kus igasugused
         pätid elavad vanglates paremini kui õiguskuulekad inimesed vabaduses. Ma ei taha riiki
         ja valitsust, kes soosivad kurjategijate vabastamist, sest nood ebainimesed omakorda
         jätkavad kurja tegemist. Ja ma ei taha ka, et ohvrid peaksid maksudega ülal pidama
         oma laste ning vanemate tapjaid. TAASTAGE SURMANUHTLUS!
      • Sama seltskond koos veel 1-2 samasuguse pätiga toimetasid mõned tunnid varem
         Maasikas. Tuuseldasid täiesti suvalisi inemesi (ka neid, kes läksid vahele, et pätte
         korrale kutsuda) ning mingil hetkel visati nad sealt välja. Osa kambast istus mingi hetk
         ka käeraudades. Teatavasti vabastab turvameeste poolt käeraudadess pandud inimesi
         seaduse järgi ainult politsei. St, et see mõrtsukate seltskond (või vähemalt osa nendest)
         oli juba varasemate sigaduste eest samal ööl kinni peetud, kuid lasti linnapeale lahti ja
         tulemuseks siis see, millest siin loeme. Väga haige teema, sest järjekordselt oli
         kannatajaks inimene, kes ei kannatanud ülekohut ja sekkus.
      • Hea artikkel, A.Pkohta. Kogu aeg tuleb meelde kuidas ta alati rõhutas kedagi sõimates
         "pederasst". Ise raisk oli, lugege, ega paljud ei mäleta, ega saagi mäletada vanuse tõttu
         XXX



                                                  8
                                                                                        2-15-15724


       •   Kuniks retse ei hakata hukkama, ei muutu midagi. Eesti (ja jewroliidu) humaansed
           seadused kaistevad kurjategijaid, tavalised inimesed on jäetud täiesti kaitseta!
       •   Saavad mis nad saavad, aasta pärast lunivad juba hea käitumise pärast vabaks ning
           paari aasta pärast see ehk ka õnnestub. Just selliste inimeste pärast peakski olema
           surmanuhtlus olemas. Võtad elu, annad elu! Meil aga on paari aastaga võimalik hea
           käitumise korral üldse vabaks saada. Mina näiteks ei sooviks selliseid olevusi kunagi
           enam meie ühiskonnas näha aga... Euroopa liit, neile on see inimõiguste vastane... Ahh,
           kurja, haige see meie ühiskond. Kurb, kurb, kurb. Ääretult kahju kahest tütrest ja nende
           emast.
       •   ELUAEGNE RAISKADELE.
       •   HUVITAV, KAS A.P NAINE KA TEADIS MILLISE VÄRDJAGA TA KOOS
           ELAB?????MEHE VÄGISTAJA JA TULEVASE MÕRVARIGA!!!!!Kaastunne Si
           perele!Loodame ,et kohus teeb õige otsuse ja neid värde enam Tartu tänaval ei kohta!!!
       •   Kõige kurvem ongi see, et kogu see Eesti inimsaast teab, et nad võivad ja saavad kõike
           teha. Halvimal juhul istuvad paar aastat tasuta toidu peal ja seejärel tagasi kuritegusid
           sooritama. Kellele see kasulik on? Aru ma ei saa miks Eestis hoitakse saasta ja
           ahistatakse häid, korralikke inimesi. Vastik hakkab sellele mõeldes. Vabalt võib siin
           riigis narkojoobes kaks inimest surnuks sõita, oled korduvalt kinni istunud, tapad
           inimese ära. Pole hullu, ata ata, ära enam nii tee....Kellele kurat selle saasta kaitsmine
           kasulik on!
       •   Masendav mis siin riigis toimub, jään pöialt hoidma, et värdjad saaksid väärilise
           karistuse, kuigi tean, et nii ei lähe:(
       •   surmanuhtlus uuesti sisse viia!sellised kaabakad tunnevad endid karistamatutena

  XXXartikli kommentaariumis on avaldatud (kirjapilt muutmata):
    • need peksjad olid pedofiilid. isegi vangis olles olid grupi vägistamises osalenud. jälgid
       lojused. aga see ohver ise ka siis pätt ja peksja.
    • raisad tuleks kotkastele nokkimiseks välja panna...........
    • Kas sellisel rämpsul peaks ikka elamiseks õigus olema!??
    • Sellistele paadunud retsidivistidele tuleb erandkorras surmanuhtlus kohandada, sellised
       ei muutu iial. Tundub, et bandiitide sõbrad kommimas.
    • Need kaks pederasti tuleks eluksajaks vangi panna kui nad välja tulevad tapavad veel
       kellegi ära.
    • ... Kas mahalamutamine, mahapõletamine või mahamüümine. Viimasel juhul
       eeldatavasti sigalaks. Aga jah. Ennevanasti oli õigeteleestlastel sellises olukorras
       kombeks külameestel tõrvikutega kohale minna ja värdloomade pesale tuli räästasse
       pista.
    • Sellistel jätistel ei ole õigust elule, ükskord võiks inimkond sellest aru saada ja selliseid
       kuklalasuga hukkama asuda.

17. Esmalt hindab kohus artiklis avaldatud hinnangut. Kuna artiklis on välja toodud hageja nimi,
    siis on tavalugejale arusaadav, et hagejat nimetatakse „paadunud kriminaaliks“. Hageja peab
    sellist hinnangut halvustavaks.

   Kohtul tuleb tuvastada, kas sellise hinnangu avaldamine oli nii intensiivne hageja õiguste
   rikkumine, et sõnavabadusse tuleb sekkuda. Sõnavabadusse sekkumine peab olema
   „demokraatlikus ühiskonnas vajalik“ (Euroopa Inimõiguste Konventsiooni (edaspidi
   konventsioon) artikkel 10 lg-s 2 sätestatud piirangute eeldused). Kuigi ajakirjandus ei tohi
   ületada teatud piire, eelkõige seoses teiste isikute maine ja õigustega ning vajadusega vältida



                                                   9
                                                                                       2-15-15724

   konfidentsiaalse informatsiooni avalikustamist, on ajakirjanduse ülesanne levitada oma
   kohustuste ja vastutusega kooskõlas oleval viisil teavet ja ideid kõigis avalikku huvi
   pakkuvates küsimustes (vt Jersild vs. Taani, 23.09.1994, p 31, seeria A nr 298). EIK on
   rõhutanud, et õigus maine kaitsele on õigus, mis on kaitstud konventsiooni artikli 8 alusel
   osana õigusest eraelu austamisele (vt Pfeifer vs. Austria, nr 12556/03, p 35, 15.11.2007).
   Selleks aga, et oleks võimalik kohaldada artiklit 8, peab rünne inimese maine vastu olema
   teatava raskusastmega ning see peab olema toimunud viisil, mis kahjustab õigust eraelu
   austamisele (vt A. vs Norra, nr 28070/06, p 64, 09.04.2009).

18. Kohus leiab, et tegemist on kohase väärtushinnanguga. Puudub vaidlus, et hageja oli artikli
    avaldamise ajal karistatud kuus korda kriminaalkorras ja 20 korda väärteokorras.

   Väärtusotsustus väljendub isikule antud hinnangus, mis oma sisu või vormi tõttu on
   ühiskonnas halvustava tähendusega. Väärtushinnangut saab küll põhjendada, mitte aga
   tõendada selle sisu tõesust või väärust. Halvustava tähendusega hinnangu loeb kohus isiku au
   teotavaks, kui see isik ei ole andnud põhjust (puudub alus) selliseks hinnanguks, kohustades
   kostjat lõpetama hageja au teotamise (vt Riigikohtu lahend nr 3-2-1-63-02, p 7).

   Kohus ei nõustu hageja käsitlusega, et vaidlusalune väärtushinnang ei olnud põhjendatud, kuna
   hageja karistused olid karistusregistris kustutatud. Karistusregistri seaduse (KarRS) § 5 lg 1
   järgi registrisse kantud isiku karistusandmetel on õiguslik tähendus isiku karistatuse ja kuriteo
   või väärteo korduvuse arvestamisel kuni andmete kustutamiseni. Kohus leiab, et kui isik on
   varasemalt kuus korda kriminaalkorras karistatud, siis vaatamata andmete karistusregistrist
   kustutamisele ei ole ületatud õigustatud kriitika piiri, nimetades sellist isikut „paadunud
   kriminaaliks“.

19. Järgnevalt annab kohus hinnangu vaidlusalustele kommentaaridele. Kohus leiab, et kõik
    eeltoodud kommentaarid on halvustava tähendusega (vt otsuse p 16). Kohus hindab
    kommentaare kogumis, sest nende ajalise ja sisulise tiheda seose tõttu moodustavad nad
    isiklike õiguste rikkumise terviklikuks juhtumiks. Ebakohased on väärtushinnangud
    (väärtusotsustused), milliste vulgaarne, inimväärikust alandav ja inimest mõnitav tähendus on
    mõistlikule lugejale ilmne (vt Riigikohtu lahend nr 3-2-1-43-09, p 16). Kommentaarides
    nimetatakse hagejat värdjaks, raisaks, lojuseks, kaabakaks ja rämpsuks, kelle suhtes tuleb
    kohaldada surmanuhtlust.

   Kohus leiab, et käesoleval juhul on rünne hageja maine vastu piisava raskusastmega ning on
   toimunud viisil, mis kahjustab õigust eraelu austamisele. Õigus maine kaitsele on õigus, mis
   on kaitstud konventsiooni artikli 8 alusel osana õigusest eraelu austamisele. Tuleb leida õiglane
   tasakaal kaitstes konventsiooniga tagatud kahte väärtust, so artikliga 10 kaitstav sõnavabadus
   ühelt poolt ja artiklis 8 sätestatud õigus eraelu austamisele teiselt poolt. EIK on leidnud, et
   põhimõtteliselt väärivad artiklite 8 ja 10 alusel tagatud õigused samaväärset austamist (vt Delfi
   AS vs. Eesti, viidatud eespool, p 139).

   Kostja on hageja nõudmisel kommentaarid kõrvaldanud 10.07.2015 (tl 29-33, vt nõudekirja p
   4.12). Arvestades kommentaaride sisu, ei ole nende kõrvaldamisega ebaproportsionaalselt
   riivatud kostja sõnavabadust.

20. Kohus peab tuvastama, kas vaatamata kommentaaride kõrvaldamisele saab kostjat pidada
    võlaõigusseaduse alusel vastutavaks. Hindamaks, kas kostjat saab pidada vastutavaks
    kolmandate isikute poolt postitatud kommentaaride eest, tuleb arvestada: kommentaaride


                                                 10
                                                                                        2-15-15724

   konteksti, kaebaja võetud meetmeid laimavate kommentaaride vältimiseks või kõrvaldamiseks
   ning kommentaaride tegelike koostajate vastutust alternatiivina kaebaja vastutusele (vt Delfi
   AS vs. Eesti, viidatud eespool, p 142). Lisa kriteeriumina tuleks hinnata kannatanu enda
   käitumist (Magyar Tartalomszolgáltatók Egyesülete and Index.hu Zrt vs. Ungari, nr 22947/13,
   p 83, 02.02.2016).

21. Üldised vastutuse kriteeriumid on paika pandud EIK praktikaga. Uudisteportaali võib võtta
    vastutusele, ilma et tekiks vastuolu konventsiooni artikliga 10, kui kolmandate isikute
    kommentaarid sisaldavad endas vihakõne ja vägivallale õhutamist ning neid viivitamatult ei
    kõrvaldata, isegi kui väidetav ohver või kolmandad isikud pole neist teavitanud. EIK on
    leidnud, et konventsiooni artiklist 17 tulenevalt ei kuulu konventsioonis väljendatud ja sellega
    tagatud väärtustega vastuolus olevad avaldused artikli 10 kaitse alla. Näidetena on toodud
    holokausti eitavad, natsismipoliitikat õigustavad, kõiki moslemeid terrorismiga seostavad või
    juute Venemaal kurjuse allikana kujutavad avaldused (vt Delfi AS vs. Eesti, viidatud eespool,
    p 136).

   Kuigi EIK ei ole sisustanud vihakõne definitsiooni, siis täiendavalt on vihakõne ja vägivallale
   õhutamist käsitletud otsuses Perinçek vs. Šveits ([suurkoda] nr 27510/08, p-d 204-220,
   15.10.2015). Siinjuures on EIK kasutanud vihakõne sisustamisel Ministrite Komitee soovitust
   nr R(97)20 liikmesriikidele vihkamist väljendavate avalduste kohta, milles vihkamist
   väljendav avaldus on määratletud kui mis tahes vormis väljendus, mis levitab, õhutab, edendab
   või õigustab rassiviha, ksenofoobiat või antisemitismi, ning milles on märgitud, et vihkamist
   väljendava avalduse mõju on kahjulikum, kui seda levitatakse meedias (vt Perinçek vs. Šveits,
   viidatud eespool, p 78).

22. Käesolevas asjas avaldatud artiklid kajastasid asjaolusid, kuidas inimene peksti avalikus kohas
    surnuks. Tegemist ei olnud neutraalse teema ega tasakaalustatud artikliga. Kuriteo
    toimepannud isikuid käsitleti jõhkarditena, kes peksid surnuks kahe tütre isa. Kajastati, kuidas
    pärast isiku surnuks peksmist läksid tapjad Otepääle pidutsema. Seega pidi olema kostjale
    arusaadav, et sellised artiklid kutsuvad esile teravaid arutelusid internetis. Kostja kajastas
    kommentaaride arvu artikli pealkirja kõrval, kutsudes selliselt isikuid artiklit lugema ja
    arvamust avaldama. Esimese artikli kommentaaride arv oli 60 ja teise artiklil 58. On usutav et
    suurema arvu kommentaaridega artiklid olid loetavamad ja võib väita, et vaidlusalused artiklid
    olid tavalugejale atraktiivsed. Samuti oli tegemist avalikkusele huvi pakkuva teemaga -
    kuritegevus.

   Samas pöörab kohus tähelepanu asjaolule, et kommentaarid väljendasid tavalugejate
   reaktsiooni inimese tapmisele. Sellises kontekstis saab Interneti-portaalide anonüümsetes
   kommentaarides vaidlusaluseid väljendeid lugeda tavapärasteks. See vähendab aga mõju, mis
   tuleks omistada sellistele väljenditele (vt Magyar Tartalomszolgáltatók Egyesülete and
   Index.hu Zrt vs. Ungari, viidatud eespool, p 77).

   Käesoleval juhul sai hageja valida, kas esitada nõue kostja või kommentaaride tegelike autorite
   vastu. Kuni käesoleva ajani on kommentaaride autorite tuvastamise võimaldamine
   tsiviilkohtumenetluses ebakindel ning seega saab jaatada olukorda, kus hageja esitab nõude
   meediaettevõtte vastu. See ei ole iseenesest ebaproportsionaalne sekkumine meediaettevõtte
   õigusesse sõnavabadusele (vt Krone Verlags GmbH & Co. KG vs. Austria (nr 4), nr 72331/01,
   p 32, 09.11.2006). Kostja, tuginedes ise eelpool toodud kriteeriumidele, ei ole tõendanud, et
   hagejal oli tõhus meede nõude esitamiseks kommentaaride tegelike autorite vastu.




                                                  11
                                                                                        2-15-15724

    Kostja ei ole pidanud vajalikuks täpsemalt välja tuua meetmeid, kuidas filtreeritakse vihakõne,
    vägivallale õhutamist ja vägivallale üleskutsumist sisalduvaid kommentaare (vt 07.03.2016
    kohtuistungi protokoll, tl 196). Kostja leiab, et käesolevate kommetaaride puhul oli piisav
    meede, et kasutusel oli teatamise ja kõrvaldamise süsteem, mille alusel sai igaüks teavitada
    kostjat kohatust kommentaarist vajutades selleks ette nähtud nuppu. Samuti oli kehtestatud
    kommenteerimistingimused (tl 13).

23. Kohtu hinnangul on käesolevas asjas kostja poolt sisse viidud teatamise ja kõrvaldamise
    süsteem toimiv vahend kõikide asjaosaliste õiguste ja huvide tasakaalustamiseks. Tegemist ei
    ole Delfi AS vs. Eesti sarnase kaasusega, sest kolmandate isikute kommentaarid ei sisaldanud
    vihakõne ega vägivallale õhutamist, nagu seda mõistetakse EIK praktikas. Delfi AS vs Eesti
    kaasuses osundab üks kommentaar kannatanu juudi päritolule. Käesolevas asjas ei sisalda
    kommentaarid vihakõne elemente ega sellega vägivallale õhutamist.

   Seetõttu tuleb eristada olukorda, kui kommentaarid ei sisalda vihakõne ega vägivallale
   õhutamist vaid on lihtsalt solvavad ja vulgaarsed (vt Magyar Tartalomszolgáltatók Egyesülete
   and Index.hu Zrt vs. Ungari, viidatud eespool, p-d 64, 75, 77).

24. Hinnates kõiki eeltoodud aspekte leiab kohus, et kostja on oma seadusest tuleneva kohustuse
    täitnud teatamise ja kõrvaldamise süsteemiga, mis on käesolevas asjas õiguste ja huvide
    tasakaalustamiseks sobiv vahend. Kostja vastutusele võtmine, et ta ei kõrvaldanud omal
    initsiatiivil kommentaare viivitamatult, ei ole põhjendatud. Kuna kostja hageja nõudmisel
    koheselt õigusvastased kommentaarid kõrvaldas, siis sellega kostja tsiviilõiguslik vastutus
    lõppes. Hageja nõue kostja vastu isikuõiguste rikkumisega tekitatud mittevaralise kahju
    hüvitamiseks tuleb jätta rahuldamata.

25. TsMS § 462 lg 2 lause 1 kohaselt asendatakse andmesubjekti taotlusel või kohtu algatusel
    jõustunud kohtuotsuses andmesubjekti nimi initsiaalide või tähemärgiga ning ei avalikustata
    tema isikukoodi, sünniaega, registrikoodi ega aadressi. Kohus asendab hageja taotlusel hageja
    ja omal algatusel kannatanu nime initsiaalidega.

26. TsMS § 442 lg 5 järgi otsuse resolutsiooniga lahendab kohus selgelt ja ühemõtteliselt poolte
    nõuded ja veel lahendamata taotlused, samuti rakendatud hagi tagamise abinõudega seotud
    küsimused. Resolutsioon peab olema selgelt arusaadav ja täidetav ka muu otsuse tekstita.

    Kostja on 10.03.2016 taotlenud 07.03.2016 kohtuistungi protokolli parandamist (tl 192 – 201).
    TsMS § 50 lg 1 järgi menetlustoimingu protokoll peab kajastama menetlustoimingu olulist
    käiku ja muud asja lahendamise või võimaliku edasikaebamise seisukohalt olulist. Kostja on
    lisanud protokolli lk 3 ja 4 väidetavalt tema poolt kohtuistungil avaldatud seisukohti. Hageja
    ei ole protokolli parandamise taotluse osas seiskohta avaldanud.

   Kohus jätab kostja protokolli parandamise taotluse rahuldamata. Protokolli parandamise
   eesmärk on parandada protokollis oluline viga menetlustoimingu käigu või muu asjaolu
   kajastamisel, mis omab asja lahendamise või võimaliku edasikaebamise seisukohalt tähtsust.
   Kostja on lisanud pärast asja lahendamist protokolli täiendavaid seisukohad, mida ta väidetavalt
   on kohtuistungil avaldanud. Esiteks ei ole võimalik tagant järele kontrollida, kas kostja esindaja
   selliseid seiskohti kohtuistungil avaldas ning teiseks nende protokollis kajastamata jätmine ei
   oma asja lahendamise ega edasikaebamise seisukohalt tähtsust.

   Menetluskulud


                                                  12
                                                                                         2-15-15724

27. Asja menetlenud kohus märgib menetluskulude jaotuse menetlusosaliste vahel kohtuotsuses
    või menetlust lõpetavas määruses (TsMS § 173 lg 1). TsMS § 163 lg 1 järgi hagi osalise
    rahuldamise korral kannavad pooled menetluskulud võrdsetes osades, kui kohus ei jaota
    menetluskulusid võrdeliselt hagi rahuldamise ulatusega või ei jäta menetluskulusid täielikult
    või osaliselt poolte endi kanda.

   Hageja on nõudnud ebaõigete andmete ümberlükkamist (7 väidet) ja mittevaralise kahju
   hüvitamist. Kohtu hinnangul on hagi rahuldamise ulatuseks (artiklis avaldatud kolme ebaõige
   väite parandamine) 30 %. Kohus jätab hageja menetluskulud 30 % ulatuses kostja kanda ja
   kostja menetluskulud 70 % ulatuses hageja kanda.

28. TsMS § 174 lg 1 kohaselt menetluskulude rahalise suuruse määrab menetluskulude jaotuse
    alusel vajalikus ja põhjendatud ulatuses kindlaks asja menetlev kohus samas tsiviilasjas,
    millega seoses kulud tekkisid. Kohus määrab menetluskulude rahalise suuruse kindlaks ka siis,
    kui menetlusosalised ei esita menetluskulude kindlaksmääramise taotlust, võttes aluseks
    menetluskulude nimekirja või tsiviilasja materjalid.

   Menetluskuludeks on riigilõiv ja lepingulise esindaja kulud (TsMS § 138 lg 1, 2, § 144 p 1).
   Hageja menetluskulude nimekirja kohaselt on hageja menetluskuludeks: riigilõiv 450 eurot ja
   esindaja kulud 2844 eurot, kokku 3294 eurot (tl 179, 188). Kostja menetluskuludeks on esindaja
   kulud 4000 eurot käibemaksuta (tl 181-182, 189).

29. Hageja on esitanud kostja menetluskulude osas vastuväite, et need on liiga suured.

30. Kohus hindab esmalt hageja menetluskulude vajalikkust ja põhjendatust. Kohus peab
    vajalikuks ja põhjendatud menetluskuluks riigilõivu 450 eurot.

   TsMS § 175 lg 1 kohaselt kui menetlusosaline peab menetluskulude jaotust kindlaksmäärava
   kohtulahendi kohaselt kandma teist menetlusosalist esindanud lepingulise esindaja kulud,
   mõistab kohus kulud välja põhjendatud ja vajalikus ulatuses. Lepinguline esindaja on
   menetlusosalist menetluses esindav advokaat või muu esindaja käesoleva seadustiku §-s 218
   sätestatu kohaselt. Menetluskulude rahalise suuruse kindlaksmääramisel tuleb maakohtul
   kontrollida lepingulise esindaja kulude põhjendatust ja vajalikkust esindamisele kulunud aja ja
   ühe tööühiku suhtes.

   Hinnates hageja lepingulise esindaja kulude põhjendatust ja vajalikkust leiab kohus, et hageja
   menetluskulude kindlaksmääramise avaldus kuulub osaliselt rahuldamisele. Hageja esindaja
   tunnitasu on 120 eurot käibemaksuta.

   Riigikohtu kolleegium on pidanud mõistlikuks tunnitasu 120 eurot käibemaksuga või -maksuta
   (vt nt Riigikohtu lahendid nr 3-2-1-92-13; nr 3-2-1-93-13; nr 3-2-1-115-13; nr 3-2-1-145-13).
   Arvestades asja mahtu ja keerukust leiab kohus, et 120 eurot käibemaksuta on mõistlik
   vandeadvokaadist esindaja tunnitasu suurus.

31. Hageja esindaja menetlustoimingutele kulunud aja osas leiab kohus, et põhjendatud on
    järgmised toimingud: hagiavalduse koostamine, sh kliendilt info saamine, analüüsimine,
    tõendite kogumine – 6 tundi, 05.01.2016 menetlusdokumendi koostamine, sh 15.12.2015
    vastusega tutvumine – 6 tundi, 07.03.2016 kohtuistungiks ettevalmistamine ja osalemine – 4
    tundi. Kohtu hinnangul on hageja vajalikud esindaja kulud (16 t x 120 x 20 %) 2304 eurot.
    Vastavalt menetluskulude jaotusele tuleb kostjalt hageja kasuks välja mõista menetluskulud 30


                                                 13
                                                                                      2-15-15724

   % ulatuses, so (riigilõiv 135 eurot + esindaja kulud 691,20 eurot) 826,20 eurot. Kuna hageja on
   TsMS § 174 lg 10 tulenevalt kinnitanud, et ta ei ole käibemaksukohustuslane, siis käsitleb
   kohus menetluskulusid käibemaksuga.

32. Kostja esindaja tunnitasu suuruseks on (4000/27,83 t) 143,73 eurot käibemaksuta. Arvestades
    käesoleva asja mahtu ja keerukust leiab kohus, et mõistlikuks tunnitasuks tuleb
    vandeadvokaadist esindaja puhul lugeda 120 eurot käibemaksuta.

33. Kostja esindaja menetlustoimingutele kulunud aja osas leiab kohus, et põhjendatud on
    järgmised toimingud: 15.12.2015 vastuse koostamine, sh kliendilt info saamine, analüüsimine,
    tõendite kogumine – 10 tundi, 07.03.2016 kohtuistungiks ettevalmistamine ja osalemine – 4
    tundi.

   Kohtu hinnangul on kostja vajalikud ja põhjendatud kulud: esindaja kulud (14 t x 120) 1680
   eurot. Vastavalt menetluskulude jaotusele tuleb hagejalt kostja kasuks välja mõista
   menetluskulud 70 % ulatuses, so 1176 eurot.

34. Kohus tasaarvestab poolte vastastikused väljamõistetavad menetluskulud ja hagejalt tuleb
    kostja kasuks välja mõista (1176 – 826,20) 349,80 eurot.

35. TsMS § 177 lg 4 kohaselt märgib kohus menetlusosalise taotluse alusel menetluskulude
    kindlaksmääramise kohtulahendis, et hüvitamisele kuuluvatelt menetluskuludelt tuleb tasuda
    menetluskulude suurust kindlaks tegeva lahendi jõustumisest alates kuni täitmiseni viivist
    võlaõigusseaduse § 113 lõike 1 teises lauses ettenähtud ulatuses.

36. TsMS § 178 lg 1 järgi menetluskulude jaotust saab vaidlustada üksnes selle kohtulahendi peale
    edasi kaevates, millega menetluskulude jaotus kindlaks määrati. Hüvitatavate menetluskulude
    suurust saab vaidlustada selle kohtulahendi peale edasi kaevates, millega menetluskulude
    rahaline suurus kindlaks määrati.


   /allkirjastatud digitaalselt/
   Meeli Kaur
   kohtunik




                                                 14
