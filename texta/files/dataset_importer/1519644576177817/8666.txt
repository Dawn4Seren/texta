                                                                                   4-16-4086




                        KOHTUMÄÄRUS
Kohus                                     Tartu Maakohus

Määruse tegemise aeg ja koht              25.08.2016. a, Tartu Kohtumaja, Kalevi 1, Tartu

Väärteoasja number                        4-16-4086

Kohtunik                                  Madis Kägu

Kohtuistungi sekretär                     Ragne Põldaru

Taotlus                                   Lõuna Prefektuuri taotlus        asenduskaristuse
                                          kohaldamiseks Teet Metsale
Kohtutäitur                               Oksana Kutšmei

Süüdlane                                  Teet Mets (ik 38802252747; elukoht: XXXX

RESOLUTSIOON                              Juhindudes VTMS § 211 lg 1, KarS § 72, KarS § 69
                                          kohus määras:

asendada Teet Metsale Lõuna Prefektuuri 13.10.2014. a otsusega väärteoasjas nr
2780,14,003239 määratud tasumata rahatrahv 100 eurot arestiga 2 (kaks) ööpäeva.
KarS § 69 lg 1 alusel asendada Teet Metsale mõistetud arest 2 (kaks) ööpäeva üldkasuliku tööga
5 (viis) tundi.
KarS § 69 lg 3 alusel määrata Teet Metsale üldkasuliku töö tegemiseks tähtaeg 1 (üks) kuu
arvates kohtumääruse jõustumisest.
Üldkasuliku töö tegemiseks pöörduda Lõuna Prefektuuri spetsialisti Anžela Murumägi poole
Tartu politseijaoskonna menetlusteenistusse Tartumaa, Tartu, Riia 132-A216, telefon:
7 308 786, e-posti aadress: anzela.murumagi@politsei.ee.

Määrus edastada Teet Metsale, kohtutäiturile ja Lõuna Prefektuurile.


Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.
Kohtus tuvastatud asjaolud

Kohtutäitur Oksana Kutšmei menetluses on Lõuna Prefektuuri 13.10.2014. a otsuse täitmine
väärteoasjas nr 2780,14,003239, millega on Teet Metsale määratud rahatrahv 100 eurot (täiteasi
nr 084/2014/4142).
Lõuna Prefektuur on esitanud kohtutäituri ettekande alusel taotluse Teet Metsa suhtes
asenduskaristuse kohaldamiseks, kuna trahv on täielikult tasumata.

Kohtuistungil avaldas Teet Mets, et sooviks teha arestipäevade asemel üldkasulikku tööd, kuna
aresti korral kaotaks ta töö.


Kohtu seisukoht

Kohus tegi kindlaks, et taotlus käesoleval juhul asenduskaristuse kohaldamiseks on
põhjendatud ja tuleb rahuldada.
Kohtutäitur on kontrollinud Teet Metsal vara olemasolu. Teet Metsal puudub vara, millele oleks
võimalik nõude rahuldamiseks sissenõuet pöörata. Tema suhtes on menetluses hulgaliselt
täiteasju.

Teet Mets ei ole olnud suuteline rahatrahvi tasuma ega ole selleks võimeline ka käesoleval ajal.
KarS § 72 lg 2 p 2 sätete kohaselt vastab rahatrahvi kümnele trahviühikule, s.o 40 eurole üks
päev aresti. Seega on 100 euro trahvi asenduskaristuse ulatus Teet Metsal 2 ööpäeva aresti.
Samas on Teet Mets andnud nõusoleku teha arestipäevade asemel üldkasulikku tööd. Kohus
peab aresti asendamist üldkasuliku tööga otstarbekaks, mistõttu tuleb arest 2 ööpäeva asendada
üldkasuliku tööga 5 tundi.
Üldkasuliku töö tegemise tähtajaks määrab kohus 1 kuu arvates käesoleva määruse
jõustumisest.


Madis Kägu
kohtunik
/allkirjastatud digitaalselt/




                                             2(2)
