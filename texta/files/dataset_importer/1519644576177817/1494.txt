                                                                                 4-16-8629




                        KOHTUMÄÄRUS
Kohus                              Harju Maakohus

Määruse tegemise aeg ja koht       02. detsember 2016 Tallinn, Liivalaia kohtumaja

Väärteoasja nr                     4-16-8629

Kohtunik                           Külli Iisop

Asja läbivaatamine                 Kirjalik menetlus

Väärteoasi                         Vitali Gubarenko kaebus Veterinaar- ja Toiduameti juhi
                                   14.11.2016 määruse peale väärteoasjas nr 956516000014

Kohtumenetluse pooled              Kaebuse esitaja – Vitali         Gubarenko    (isikukood
                                   36501290229; XXXX)

                                   Kaebuse esitaja esindaja – vandeadvokaat Maksim
                                   Greinoman (Advokaadibüroo Grenoman & Co, e-post:
                                   maksim@greinoman.com)

                                   Kohtuväline menetleja – Veterinaar- ja Toiduamet, e-post:
                                   (vet@vet.agri.ee)

RESOLUTSIOON
Jätta Vitali Gubarenko kaebus kohtuvälise menetleja juhi määruse peale rahuldamata
ning väärteoasja nr 956516000014 menetluse lõpetamise määrus tühistamata.

Edasikaebamise kord
Määrus on väärteomenetluse seadustiku (VTMS) § 191 p 12 kohaselt lõplik ning määruskaebe
korras vaidlustamisele ei kuulu.

Asjaolud
1. 23.03.2016 Veterinaar- ja Toiduamet (VTA) peadirektori otsusega alustati Vitali Gubarenko
avalduse alusel väärteomenetlust XXXXsuhtes, kes kaebaja väitel on paigaldanud Tallinnas
XXXXasuvale kinnistule ULL loomapeletaja, mis kahjustas naaberkinnistul (XXXX) viibiva
XXXXkoera tervist.

2. 24.10.2016 lõpetas VTA väärteomenetleja väärteoasja nr 956516000014 menetluse.
Kohtuväline menetleja leidis, et ULL loomapeletaja töötamisest tulenevat otsest ohtu XXXX
                                              2

koera elule ja tervisele ei ole võimalik tuvastada. Seega ei ole kaebaja poolt XXXXsüüks
pandavad väärteotunnused tuvastatavad ega süü tõendatav.

3. 08.11.2016 esitas XXXXkohtuvälise menetleja juhile väärteoasja menetluse lõpetamise
peale kaebuse. Kaebaja leiab, et kohtuväline menetleja on jätnud põhjendamatult tõendid
hindamata ja vastuolud kõrvaldamata. Kaebuse kohaselt viitavad Eliit Loomakliiniku
loomaarsti tõend, Eesti Maaülikooli ekspertarvamus ja Terviseameti füüsikalabori
mõõtmisaruanne seda, et ultraheli tekitajaks sai olla üksnes XXXXpaigaldatud loomapeletaja,
mis põhjustas koerale loomaarsti tuvastatud füüsilist valu. XXXXväitel oli koer
valveinstinktidest tingituna sunnitud viibima värava juures loomapeletaja mõju all, mistõttu on
tegemist looma piinamisega.

4. 14.11.2016 jättis VTA peadirektor XXXXkaebuse rahuldamata. Määruses leiti, et ei ole
selge, kas koera viibimist nädal aega peletaja võimalikus mõjualas saab pidada pikka aega
loomapeletaja mõjualas viibimiseks. Kogutud tõendid ei kinnita Eesti Maaülikooli
ekspertarvamust, kuivõrd: 1) Eliit Loomakliiniku loomaarst on viidanud üksnes võimalusele,
et looma seisund on tingitud ultrahelilainete mõjust koerale; 2) Eesti Maaülikooli
ekspertarvamuse kohaselt võib loom ultraheli tõttu muutuda agressiivseks või põgeneda
territooriumilt, kaebuse esitaja sõnade kohaselt viibis koer aga siiski värava juures, kuhu oli
suunatud peletaja; 3) Terviseameti füüsikalabori fikseeritud müra puhul ei saa pidada
tõendatuks, et müra pärineb peletajast.
Eeltoodust tulenevalt ei saa kohtuvälise menetleja juhi arvates järeldada, et koera seisund on
põhjustatud koerapeletaja toimest. Kuivõrd kõrvaldamata kahtlused tuleb tõlgendada
menetlusaluse isiku kasuks, ei ole tõendatud koera suhtes loomakaitseseaduse (LoKS) § 4
mõistes lubamatu teo toimepanemine.

5. 28.11.2016 esitas XXXXkohtuvälise menetleja juhi määruse peale kaebuse kohtule, milles
palub määrus tühistada ja asi tagastada kohtuvälisele menetlejale väärteomenetluse
jätkamiseks. Kaebaja märgib uuesti, et VTA on jätnud tõendid hindamata ja vastuolud
kõrvaldamata. Ta viitab VTA kontrollaktile, Eliit Loomakliiniku loomaarsti tõendile, Eesti
Maaülikooli ekspertarvamusele ja Terviseameti füüsikalabori mõõtmisaruandele ning leiab, et
need on piisavad XXXXsüüteo toimepanemise tõendamiseks. Kaebaja kordab varem väidetut,
mille kohaselt oli koer valvekoera instinktidest tulenevalt sunnitud viibima loomapeletaja mõju
all värava juures.


Kohtumääruse põhjendused
6. Tulenevalt VTMS § 79 lg-st 2 vaatab kohus kaebuse läbi kirjalikus menetluses kaebuse piires
ja selle isiku suhtes, kelle osas see on esitatud.

Kohus, tutvunud esitatud kaebusega ning kontrollinud kohtu käsutuses olevaid materjale, asub
seisukohale, et Vitali Gubarenko poolt esitatud kaebus tuleb jätta rahuldamata.

7. Kaebaja on leidnud, et XXXX on toime pannud looma suhtes lubamatu teo, s.o LoKS § 662
lg-s 1 sätestatud rikkumise. Looma suhtes lubamatuks teoks on sama seaduse § 4 lg 1 järgi
looma hukkumist või talle valu ja välditavaid füüsilisi ja vaimseid kannatusi põhjustav tegu,
nagu looma sundimine talle üle jõu käivatele pingutustele, loomavõitluse korraldamine, looma
hülgamine või abitusse seisundisse jätmine, loomale kannatusi põhjustav aretustegevus ja muu
sarnaste tagajärgedega tegu.
                                               3

On ilmne, et loomapeletaja paigaldamisega ei saanud XXXXtoime panna LoKS § 4 lg 1
sätestatud tegu, st naaber ei saanud sundida XXXXkoera ebamõistlikult pingutama, ei saanud
looma jätta abitusse seisundisse ega panna toime muud sarnase mõjuga tegu.
XXXXkinnistule paigutatud loomapeletaja küündib selle tehniliste näitajate poolest 15 meetri
ulatusse ja selle tööraadius on 90º. Terviseameti füüsikalabori antud kirjelduse ja
kaardimaterjali alusel võib väita, et loomapeletaja küündis ca 12 meetri ulatuses ja 45º
tööpiirkonnaraadiusega naaberkinnistule. Seega võis loomapeletaja mõjuala olla XXXXkrundil
suhteliselt väikesel pinnal ning loomal oli võimalik lahkuda seadme mõjualast. Sisult samale
seisukohale on VTA peaspetsialist jõudnud ka 01.03.2016 toimunud kohapealses kontrollis,
märkides, et koer on suurel krundil vabalt ja suunatud ebameeldiva signaali saamisel on tal
võimalus asuda krundil teise kohta.

Kaebaja selgitab, et koer oli sunnitud oma instinktidest tulenevalt viibima peamiselt värava
juures. Tehnilise Järelevalve Ameti 29.02.2016 vastusest tulenevalt on kõnealloleva
koerapeletaja näol tegemist seadmega, mille eesmärgiks on tekitada mitmetele loomarühmadele
(koerad, kassid jne) peletavalt mõjuvat varieeruvat heli. Eesti Maaülikooli ekspertarvamuses
veterinaararst XXXX märgib, et suure sageduse ja intensiivsusega ultraheli pikaajaline toime
võib mõjuda negatiivselt looma heaolule ja tervisele. Loom võib muutuda agressiivseks, püüda
leida vaiksemat kohta või põgeneda territooriumilt. Seega oleks ka valvekoer ebameeldivate
ultrahelilainete korral liikunud paika, kus müra temani ei jõua või põgenenud maa-alalt.

Käesoleval juhul nähtub kaebaja selgitustest, et koer viibis loomapeletaja paigaldamisest
hoolimata värava juures ning VTA kontrollakti kohaselt oli tegemist normaalse käitumisega
koeraga, kes reageeris tavapäraselt oma territooriumi kaitsel. Mingeid kõrvalekaldeid inspektor
ei täheldanud. Seega ei saa välistada, et paigaldatud loomapeletaja ei olnud sisse lülitatud ning
koera tervis halvenes peletajast sõltumatutel põhjustel.

8. Kaebaja väidab, nagu oleks loomapeletaja tekitanud koerale füüsilist valu, mida tuvastas
loomaarst. Kohtu hinnangul ei saa toodud tõendist teha märgitud järeldust, sest Eliit
Loomakliiniku tõend üksnes möönab, et „[a]ntud seisund võib olla tingitud negatiivsete
ultrahelilainete mõjust koerale“. Seega on kaebaja teinud loomakliiniku tõendist meelevaldsed
järeldused.

Väärib märkimist, et Eliit Loomakliiniku 19.02.2016 kirjeldatud looma haigusnähud
(värisemine, soov peitu pugeda, nutmine, pea raputamine) ei vasta Eesti Maaülikooli
ekspertarvamuses kirjeldatud ultraheli arvatavale mõjule (ringiliikumine, sügelus, kratsimine,
enesevigastamine, saba hammustamine, haavandid, nahavigastused jne). Kohtu hinnangul ei
saa välistada, et koer jäi lühiajaliselt haigeks peletajast sõltumatutel põhjustel.
Arvestada tuleb sedagi, et VTA inspektor XXXX ei ole kõigest 10 päeva hiljem (01.03.2016)
kontrollkäigu ajal täheldanud koera käitumises mingeid kõrvalekaldeid, vaid leidnud, et
tegemist on hästi hooldatud, heas konditsioonis ja normaalse käitumisega koeraga.

9. Kohtu hinnangul ei ole tõendatud, et XXXXkoera haigustunnused (loomakliiniku tõendi
kohaselt kaebas omanik koeral ka silma- ja kõrvaprobleeme, kuid põletikku läbivaatus ei
näidanud) on tekitanud naaber oma krundile paigaldatud loomapeletajaga. Selle paigaldamine
iseenesest ei saa kaasa tuua koera terviseseisundi halvenemist, vaid selle peab ka töökorda
seadma. XXXXväärteomenetlejale antud selgituste kohaselt ei pannud ta loomapeletajat üldse
tööle.
Asjaolude selgitamiseks ei ole abi ka Terviseameti füüsikalabori müra mõõtmise aruandest,
kuivõrd selles on fikseerinud vaid ultraheli müra, mitte seda tekitav allikas. Tänaseks päevaks
on nimetatud seade kaebaja sõnul demonteeritud. Seega ei ole kohtuvälisel menetlejal võimalik
                                                 4

koguda täiendavaid tõendeid, kinnitamaks või ümber lükkamaks seost paigaldatud
loomapeletaja ja koera terviseprobleemide vahel.

10. Lõpetuseks märgib kohus, et ei kiida heaks tegevust, kus naaber paigaldab loomapeletaja
koerapidajast isiku maa-ala suunas. Isegi kui seade ei ole sisse lülitatud, ei ole selline käitumine
heanaaberlik ja ärritab koeraomanikku. Samamoodi ei ole aga vastuvõetav olukord, kus looma
omanik lubab koera alatasa haukuda ning häirib sellega teiste isikute rahu. VTA kontrollaktist
tulenevalt kaebas XXXXelukaaslane XXXX inspektorile, et XXXXkoer haugub pidevalt, see
segab tema väikest last ning koera haukumine sageneb peremehe kodus olles. Seega, vältimaks
probleemse haukumise esinemist, peaks omanik loomaga rohkem tegelema ja kehtestama
koerale vajalikud reeglid.

Eeltoodust tulenevalt leiab kohus, et väärteomenetluse lõpetamine VTMS § 29 lg 1 p 1 alusel
on põhjendatud ning lähtudes VTMS §-st 79 lg 3 p-st 1 jätab kohus XXXX kaebuse
rahuldamata.



Külli Iisop
Kohtunik
/allkirjastatud digitaalselt/
