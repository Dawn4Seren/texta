                                                                                    4-16-4825




                            KOHTUOTSUS
                                 EESTI VABARIIGI NIMEL


Kohus                              Harju Maakohus
Otsuse tegemise aeg ja koht        30. september 2016, Tallinn
Väärteoasja number                 4-16-4825 (2316,16,004286)
Kohtunik                           Märt Toming
Väärteoasi                         Narkootiliste ja psühhotroopsete ainete ning nende
                                   lähteainete seaduse §-s 151 lg 1 ettenähtud väärtegu, LS §
                                   259 lg 1 ettenähtud väärtegu
Menetlusalune isik                 Valeri Mišin, ik 39003270238, elukoht: XXXX
Kohtuvälise menetleja esindaja     Andrus Ööbik, Põhja prefektuuri Kesklinna
                                   politseijaoskond
RESOLUTSIOON
1. Valeri Mišin süüdi tunnistada NPALS § 151 lg 1 ettenähtud väärteo toimepanemises ja
   karistada teda arestiga 6 (kuus) päeva.
2. Valeri Mišin süüdi tunnistada LS § 259 lg 1 ettenähtud väärteo toimepanemises ja
   karistada teda rahatrahviga 5 (viis) trahviühiku ulatuses, so 20 (kakskümmend) eurot.
3. Mõistetud arest 6 (kuus) päeva kuulub ärakandmisele Põhja Prefektuuri arestimajas
   Rahumäe tee 6/1 Tallinnas. Menetlusalusele isikule mõistetud arest peab olema ära kantud
   hiljemalt 30.10.2016. Kui menetlusalune isik jätab mõistetud aresti tähtaegselt ära
   kandmata, kohaldatakse menetlusaluse isiku suhtes sundtoomist ning kogu ärakandmata
   aresti ärakandmist arvestatakse alates menetlusaluse isiku aresti ärakandmisele
   toimetamisest.
4. Mõistetud rahatrahv summas 20 eurot tuleb edasikaebe tähtaja, so 15 päeva jooksul
   kohtuotsuse avalikult teatavakstegemise päevast tasuda kohtuotsuse lisana koostatavas
   makseinfos näidatud Maksu- ja Tolliameti arveldusarvele, märkides ära makseinfos
   näidatud kohustusliku viitenumbri ja selgituse „Valeri Mišin, 4-16-4825, rahatrahv“.
5. Vastavalt VTMS § 204 lg 3 sätetele, kui süüdlane ei ole tasunud rahatrahvi kohtuotsuse
   peale edasikaebe tähtaja jooksul, saadab maakohus 10 päeva jooksul kohtutäiturile lahendi
   koopia, millele on tehtud märge jõustumise kohta.
6. Valeri Mišinilt välja mõista riiklikul ekspertiisiasutusel narkootilise aine ekspertiisi
   tegemisel tekkinud kulu 84 (kaheksakümmend neli) eurot, mis tuleb 30 päeva jooksul
   kohtuotsuse jõustumisest tasuda kohtuotsuse lisana vormistatavas makseinfos märgitud
   Maksu- ja Tolliameti arveldusarvele, märkides kohustusliku viitenumbri ja selgituse:
   „Valeri Mišin, 4-16-4825, menetluskulu“. Makseinfo koos viitenumbriga edastatakse
   kohtuistungil kätteandmise võimatusel Valeri Mišinile posti teel tema elukoha aadressile.

                                              1
7. Kui rahalised nõuded ei ole täies ulatuses tähtaegselt tasutud, suunatakse nõuded
   täitemenetluse läbiviimiseks kohtutäiturile täitemenetluse seadustikus sätestatud korras.
8. Asitõend: EKEI keemiaosakonnas hoiustatud amfetamiini sisaldav pulber kui NPALS §
   151 lg 1 ettenähtud väärteo toimepanemise vahetuks objektiks olnud aine konfiskeerida
   NPALS § 153 lg 2 alusel ja hävitada KrMS § 126 lg 3 p 4 ja NPALS § 7 lg 3 alusel
   kehtestatud korras.
9. Asitõend: ekspertiisiasutusest kohtuvälisele menetlejale tagastatud vatitükk ja minigrip
   kilekott (ühes pakis), mis asuvad Põhja prefektuuri asitõendite hoidlas Rahumäe tee 6/1,
   Tallinnas, hävitada KrMS § 126 lg 3 p 4 alusel kui väärtusetu asi.
Edasikaebamise kord
Kohtumenetluse poolel on õigus esitada apellatsioon maakohtu kohtuotsuse peale, mis on
tehtud väärteoasja arutamisel VTMS § 107 lõike 1 kohaselt. Kui kohtumenetluse pool soovib
kasutada apellatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse lõpposa kuulutamisest. Kui üks kohtumenetluse pool on seitsme
päeva jooksul teatanud apellatsiooniõiguse kasutamise soovist ega ole sellest loobunud, on
ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Apellatsioon esitatakse ringkonnakohtule 15
päeva jooksul alates päevast, millal maakohtu otsus on kohtumenetluse pooltele kohtus
tutvumiseks kättesaadav. Kohtuotsus on kohtumenetluse pooltele tutvumiseks kättesaadav
alates selle kuulutamisest, so alates 30.09.2016. VTMS § 199 lg 3 sätete kohaselt kohtuotsus
aresti mõistmise kohta jõustub selle tegemisest.

Väärteoasja kohtulikul arutamisel kohus tuvastas:
18.04.2016 koostatud väärteoprotokollist nr AB1481093 nähtuvalt peeti 18.04.2016 kell 14.15
Tallinnas Tartu mnt 49 maja juures kinni Valeri Mišin, kelle organismis tuvastati
indikaatorvahendiga amfetamiini ja metadooni sisaldus, samuti leiti tema juurest minigrip
kilekotike roosa pulbriga, milline pulber massiga 0,29 grammi aineekspertiisi kohaselt sisaldas
endas 4,2% amfetamiinsulfaati, mi sisaldas endas 73,4% amfetammini ning pulbris oli 0,0089
grammi amfetamiini. Samuti ületas menetlusalune isik jalakäijana sõidutee foori keelava punase
tulega. Seetõttu koostati väärteoprotokoll selles, et menetlusalune isik on toime pannud NPALS
§ 151 lg 1 ettenähtud väärteo, kuivõrd menetlusalune isik oli eelnevalt tarvitanud narkootilist või
psühhotroopset ainet ilma arsti ettekirjutuseta, samuti ebaseaduslikult omas väikeses koguses
narkootilist või psühhotroopset ainet, rikkudes NPALS § 3 lg 1 keeldu ning pani toime LS § 259
lg 1 ettenähtud väärteo, ületades jalakäijana sõiduteed foori keelava punase tulega, rikkudes LS
§ 25 lg 3 kohustust.
Kohtuistungile menetlusalune isik ei ilmunud, kuigi oli kutse kätte saanud allkirja vastu.
Kuivõrd kohtukutses ei olnud menetlusalusele isikule kohtuistungile ilmumist kohustuslikuks
tehtud, leiab kohus, et menetlusalusele isikule on tema väärteoasja arutamise aeg ja koht piisava
ajavaruga teatavaks tehtud ning kuna menetlusalune isik ei ole taotlenud asja arutamise
edasilükkamist, peab kohus võimalikuks väärteoasja läbi vaadata menetlusaluse isiku osavõtuta.
Kohtuvälise menetleja esindaja leidis, et NPALS § 151 lg 1 ettenähtud väärteo toimepanemise
eest tuleks karistada arestiga 6 päeva ja LS § 259 lg 1 ettenähtud väärteo toimepanemise eest
rahatrahviga 5 trahviühikut. Arest peaks olema ära kantud hiljemalt 30.10.2016.
Kohus, kontrollinud väärteoasjas kogutud kirjalikke tõendeid, sh indikaatorvahendi kasutamise
protokolli, mille kohaselt indikaatorvahend reageeris ainetele AMP (amfetamiin) ja MTD
(metadoon) ning menetlusaluse isiku selgitust protokolli, mille kohaselt ta tunnistas amfetamiini
ja metadooni tarvitamist, saamuti tutvunud aineekspertiisi aktiga, mille kohaselt tuvastati
menetlusaluselt isikult ära võetud valges pulbris 0,0089 grammi amfetamiini, asub seisukohale,
et menetlusaluse isiku poolt NPALS §-s 151 lg 1 ettenähtud väärtegude toimepanemine on
tõendamist leidnud.

                                                2
Lisaks sellele süüdistatakse menetlusalust isikut LS § 25 lg 3 sätestatud kohustuse eiramises, so
selles, et menetlusalune isik ületas Tartu mnt 49 maja juures jalakäijana sõiduteed foori keelava
punase tulega, liikudes Torupilli ots 2 maja suunas. LS § 7 lg 1 p 4 sätete kohaselt keelab
punane foorituli liikumise ning lõike 1 kohaselt ümartuledega foor reguleerib sõidukite,
jalakäijafoori puudumisel aga ka jalakäojate liiklust. Sama paragarhvi lõike 9 kohaselt
jalakäijafoor reguleerib jalakäijate ja tasakaaluliikuri juhtide liiklustFoori ülemises osas on
punane jalakäija kujutis, mis keelab jalakäijal ja tasakaaluliikuri juhil ületada sõiduteed. LS § 25
lg 3 kohaselt peab jalakäija reguleeritud ristmikul või ülekäigurajal sõidutee ületamisel
juhinduma foorituledest, reguleerija olemasolul aga tema märguannetest. Kuna väärteoasja
materjalidest nähtuvalt menetlusalune isik ületas jalakäijana sõiduteed LS § 25 lg 3 ja § 7 lg 1 p
4 nõudeid eirates, on menetlusalune isik toime pannud LS § 259 lg 1 ettenähtud väärteo.
Arvestades süütegude asjaolusid ja menetlusaluse isiku ütlusi, leiab kohus, et süüteod on toime
pandud kavatsetult.
Süüd välistavaid ja õigusvastasust välistavaid asjaolusid kohus ei tuvastanud.
18.04.2016 koostatud indikaatrovahendi kasutamise protokollist nähtuvalt on indikaatorvahend
andnud positiivse tulemuse amfetamiinile ja metadoonile ning menetlusalune isik ei ole
indikaatorvahendi näitu vaidlustanud ega taotlenud aine organismis esinemise tuvastamist
bioloogilise vedeliku proovi uuringuga. Seega on indikaatorvahendi näit kohtukõlblikuks
tõendiks. 24.05.2016 koostatud aineekspertiisist nähtuvalt sisaldas menetlusaluse isiku juurest
leitud minigrip kilekott roosat pulbrit massiga 0,29 grammi ning pulber sisaldas endas 4,2%
amfetamiinsulfaati amfetamiini sisaldusega 73,4%, mistõttu sisaldas pulber endas amfetamiini
0,0089 grammi. Menetlusaluse isiku organismis indikaatorvahendiga tuvastatud amfetamiin,
samuti menetlusaluselt isikult ära võetud ja aineekspertiisiga tuvastatud amfetamiin kuulub
NPALS § 31 lg 1 alusel koostatud sotsiaalministri 18.05.2005 määruse nr 73 lisa 1 I nimekirja,
menetlusaluse isiku organismist leitud metadoon II nimekirja. Väärteoasja materjalidest
nähtuvalt ei ole menetlusalune isik esitanud tõendeid selle kohta, et arst oleks talle amfetamiini
ja metamfetamiini käitlemiseks ettekirjutust teinud ning kohus peab sellise ettekirjutuse tegemist
võimatuks, kuivõrd selline ettekirjutus oleks õigusvastane. Vastavalt NPALS § 3 lg 1 sätetele on
narkootiliste ja psühhotroopsete ainete käitlemine, sh tarvitamine keelatud, välja arvatud
meditsiinilisel või teaduslikul eesmärgil, narkootiliste või psühhotroopsete ainetega seotud
kuritegude ennetamiseks, avastamiseks ning tõkestamiseks või samas seaduses ettenähtud
õppeotstarbel kasutamise eesmärgil. Väärteoasja materjalidest ei ilmne asjaolusid, mis viitaks
menetlusaluse isiku poolt narkootilise aine amfetamiini tarvitamisele eelmärgitud
lubatavusklausli alusel. Sellest tulenevalt on menetluslune isik narkootilist või psühhotroopset
ainet tarvitades ja omades rikkunud NPALS § 3 lg 1 sätestatud keeldu.
Seega on väärteoasja kohtuliku arutamisega tuvastamist leidnud, et menetlusalune isik oli
tarvitanud ja omas narkootilist või psühhotroopset ainet arsti ettekirjutuseta ja selliste ainete
käitlemine, sh tarvitamine ja omamine on NPALS § 3 lg 1 ja 11 kohaselt arsti ettekirjutuseta
keelatud, mistõttu on menetlusaluse isiku käitumine õigesti kvalifitseeritud NPALS §-s 151 lg 1
ettenähtud väärteona.
Samuti on tuvastatud, et menetlusalune isik on toime pannud LS § 25 lg 3 kohustuse rikkumise
ja LS § 259 lg 1 ettenähtud väärteo.
Karistuse liigi valikul lähtub kohus menetlusaluse isiku süü suurusest ja menetlusaluse isiku
isikut iseloomustavatest andmetest, millest nähtuvalt on menetlusalust isikut varem korduvalt
NPALS § 151 lg 1 ettenähtud väärtegude toimepanemise eest karistatud nii rahatrahvi kui
arestiga. Määratud rahatrahvid on jäetud tasumata. Lisaks sellele on menetlusalust isikut
karistatud rahvatervisevastase kuriteo toimepanemise eest ning mõistetud suhteliselt pikaajaline
vangistus jäeti menetlusaluse isiku suhtes tingimisi kohaldamata. Trahvide tasumata jätmisest
saab järeldada, et menetlusalusel isikul puuduvad rahalised vahendid rahatrahvide tasumiseks.
Sellele vaatamata jätkab menetlusalune isik rahalisi vahendeid nõudvate väärtegude
toimepanemist. Arvestades taolisi karistusandmeid asub kohus seisukohale, et rahatrahv kui
karistusliik on end ammendanud. Määratud trahvid ning ka korduvad lühiajalised arestid
                                               3
NPALS § 151 lg 1 ettenähtud väärtegude toimepanemise eest ei ole menetlusalusele isikule
oodatud mõju avaldanud. Sellest tulenevalt leiab kohus, et menetlusaluse isiku suhtes tuleb taas
kohaldada aresti. Seetõttu kohus, juhindudes VTMS §-st 107 lg 1 p 1 asub seisukohale, et
menetlusalune isik tuleb süüdi tunnistada temale NPALS § 151 lg 1 järgi inkrimineeritud väärteo
toimepanemises ja temale tuleb mõista karistusena arest. Kuivõrd menetlusalust isikut
süüdistatakse kahe väärteo toimepanemises, st isik on toime pannud ühe ja sama väärteo
erinevad süüteokoosseisud, siis leiab kohus, et menetlusaluse isiku süü on alla keskmise ja
menetlusalusele isikule võib karistuse mõista alla ettenähtud sanktsiooni keskmise määra,
kuivõrd teda ei ole viimaste aastate jooksul arestiga karistatud. Samuti tuleb menetlusaluselt
isikult VTMS § 111 p 8 alusel välja mõista menetluskulud, milleks on aineekspertiisi
tegemisega kaasnenud kulu.
Kuivõrd menetlusalune isik on toime pannud ka teiseliigilise väärteo, mille sanktsioon näeb
karistusena ette vaid rahatrahvi kuni 10 trahviühikut, leiab kohus, et menetlusalusele isikule
võib süü suurust arvestades mõista karistuse ettenähtud sanktsiooni keskmises määras.



Märt Toming
kohtunik
/allkirjastatud digitaalselt/




                                               4
