                                KOHTUMÄÄRUS
Kohus                                    Viru Maakohus

Kriminaalasja number                     1-07-6240

                                         23.augustil 2016 Jõhvi kohtumaja
Määruse tegemise aeg ja koht
                                         kirjalikus menetluses
Kohtunik                                 Inna Kirsipuu
                                         Viru Vangla Kriminaalhooldusosakonna Jõhvi esinduse
Erakorraline ettekanne                   kriminaalhooldusametnik Malle Petersoni 22.08.2016
                                         erakorraline ettekanne Valeri Krasnovile katseajaks
                                         täiendava kohustuse määramiseks
Süüdimõistetu                            Valeri Krasnov, isikukood 36406282227, elukoht xxx


Tegi kindlaks:

Kriminaalhooldusametnik Malle Peterson esitas 22.08.2016 kohtule erakorralise ettekande, milles
palub Valeri Krasnovile määrata katseajaks täiendava kohustuse – läbida alkoholivastane ravi.

Valeri Krasnov tunnistati süüdi Viru Maakohtu 03.03.2009 otsusega KarS § 122, § 200, § 113 järgi
ja KarS § 64 lg 1, § 65 lg 2 alusel mõisteti karistuseks 10 aastat vangistust. Karistuse kandmise
alguseks loeti 23.11.2006. Viru Maakohtu 30.03.2016 määrusega nr 1-07-6240 vabastati Valeri
Krasnov tingimisi enne tähtaega temale Viru Maakohtu 03.03.2009 otsusega mõistetud karistuse
kandmisest katseajaga kuni määratud karistusaja lõpuni 22.11.2016 ning määrati
kriminaalhooldusametniku järelevalve xxx, kohustades katseajal järgima KarS § 75 lg 1 p 1-6
sätestatud kontrollnõudeid ning KarS § 75 lg 2 p 2, 4, 7, 8 sätestatud kohustusi. Määrus jõustus
15.04.2016. Kriminaalhoolduse algus 15.04.2016 ja lõpp 22.11.2016.

Erakorralise ettekande kohaselt saabus 10.08.2016. kell 12:58 e-maili teel info Ida
Politseiprefektuuri Jõhvi Politseijaoskonna ennetus- ja menetlustalituse menetlusteenistuse vanemalt
Xxx xxx selle kohta, et 09.08.2016. kell 19:17 said patrullpolitseinikud Xxx Xxx ja xxx xx
väljakutse Kohtla-Järve Ahtme linnaosa xxx maja juurde, kuna purjus meesterahvas viskas kiviga
puruks kalastuspoe ukse akna. Patrullpolitseinikud tuvastasid, et antud purjus meesterahvas on
Valeri Krasnov (tl 34). 09.08.2016. kell 19:50 tuvastati Valeri Krasnovil patrullpolitseinike poolt
alkomeetriga Lion 500 nr.38430-A391 alkoholijoove 0,69 mg/l (tl 35-36).
Oma taolise käitumisega rikkus Valeri Krasnov talle kohtu poolt määratud kohustust KarS § 75 lg.2
p.2 järgi - mitte tarvitada alkoholi.

11.08.2016 antud kirjalikus selgituses kirjutas Valeri Krasnov, et 09.08.2016. kella 18 paiku Kohtla-
Järve linnas, aadressil xxx, hakkas ta selgitama asjaolusid naisterahvastega, kes olid talt võtnud ära
telefoni. Ta võttis maast kivi ja tahtis vihast seina visata, ent viskas katki kalatarvete kaupluse
klaasi. Kutsuti välja politsei ja ta ootas, millal politsei kohale jõudis. Isik toimetati politseijaoskonda
ning seal kontrolliti alkoholijoovet. Alkomeeter näitas, et ta ei ole kaine. 09.08.2016. oli ta
tarvitanud ühe liitri alkohoolset jooki GIN (tl 38).
                                                                                                         1
Esmakohtumise ajal 18.04.2016 selgitati Valeri Krasnovile põhjalikult kriminaalhooldusaluse õigusi
ja kohustusi, kohustuste sisu ja võimalikke tagajärgi kriminaalhooldusega kaasnevate nõuete
rikkumise korral. Valeri Krasnov kinnitas oma allkirjaga, et on õiguste ja kohustustega tutvunud ja
need on talle arusaadavad (tl 18).

Kriminaalhooldusametniku ettekande kohaselt:
18.04.2016. esitas Valeri Kranov avalduse elama asumiseks aadressile xxxning esitas üürilepingu.
Samal kuupäeval teostati antud aadressil elukoha kontroll, tuvastati, et tegu on ühetoalise korteriga,
kus Valeri Krasnov elab üksi (tl 19-22).
21.04.2016. võttis Valeri Krasnov ennast töötuna arvele Eesti Töötukassas, millega täitis kohtu
poolt määratud kohustuse- asuma tööle või võtma ennast töötuna arvele Eesti Töötukassas 2 nädala
jooksul alates vangistusest vabanemisest (tl 23-24).
Alates 04.05.2016.võeti Valeri Krasnov tööle xxx, mille kohta esitas Valeri Krasnov töölepingu (tl
25-29).
22.07.2016. sai kriminaalhooldusametnik info selle kohta, et Valeri Krasnov on kasutanud
moraalselt vägivalda oma naistuttava suhtes, keda peab enda elukaaslaseks. 26.07.2016. käis Valeri
Krasnovi naistuttav, Xxx Xxx kriminaalhooldusametniku juures vestlusel ning selgitas, et
12.07.2016. oli Valeri Krasnov käinud tema töö juures (xxx), käitus agressiivselt,
ähvardas hapet näkku visata. Kuna Xxx Xxxl oli peale tööd koju minna hirm, siis helistas ta
politseisse. Politseitöötajatele selgitas ta, et Valeri Krasnov on teda korduvalt solvanud, ähvardanud.
Avaldust naistuttav politseisse esitada ei soovinud. Põhjendas seda asjaoluga, et sisuliselt on tal üks
soov, et Valeri Krasnov jätaks ta rahule, midagi halba ega rohkemat Xxx Xxx ei soovi.
27.07.2016. toimunud registreerimisel seoses naistuttava Xxx Xxxga olnud konfliktiga, kirjutas
Valeri Krasnov seletuses, et vihahoos ütles ja kirjutas (mobiili suhtlusportaali kaudu) Xxx Xxxle
igasuguseid rumalusi (tl 30). Valeri Krasnovile selgitati, et Xxx Xxx ei soovinud avaldust Valeri
Krasnovi kohta esitada ning soovis ainult üht- et Valeri Krasnov teda rohkem ei tülita. Valeri
Krasnov kirjutas Xxx Xxxle kirja vabandustega ning andis selle üleandmiseks
kriminaalhooldusametnikule. Samal registreerimisel selgitas Valeri Krasnov, et on alates
08.07.2016. haiguslehel, haiguslehele olevat saatnud dr. xxx. Kui kriminaalhooldusametnik hakkas
tema juuresolekul helistama perearstile, tunnistas Valeri Krasnov, et käis tõepoolest 08.07.2016.
arstil, ent arsti poolt määratud korduvvastuvõtule ei ilmunud. Tööandjat haigestumisest ei
teavitanud. Tema tööleping lõpetati, Valeri Krasnovile selgitati, et tal tuleb end arvele võtta
Töötukassas. Samuti selgitas Valeri Krasnov, et käis 10. juulil 2016. Riias kohtumas naistuttavaga,
eelnevalt kriminaalhooldusametnikult luba küsimata, sest ei jõudnud, kuna oli kiirkorras vajalik
sõita (tl 31). Valeri Krasnovile selgitati, et kuna ta ei küsinud eelnevalt luba Eesti territooriumilt
lahkumiseks, on tegemist kontrollnõude rikkumisega. Rikkumise kohta tehti Valeri Krasnovile
kirjalik hoiatus, mille ta allkirjastas (tl 32).
29.07.2016. selgitas Valeri Krasnov, et võttis ennast arvele Töötukassas, esitas sellekohase otsuse (tl
33).
11.08.2016. registreerimisel tunnistas Valeri Krasnov oma alkoholiprobleemi, avaldas soovi läbida
alkoholivastast ravi (tl 38).
16.08.2016. suunati Valeri Krasnov Tööötukassa poolt tööpraktikale xxx (tööpraktika kestvus
16.08.2016-16.10.2016.) (tl 39).
18.08.2016. registreerimisel selgitas Valeri Krasnov, et tal on mure elukohaga, kuna tal ei ole tööd,
ei ole rahalisi vahendeid, et üürikorteri eest maksta. Kriminaalhooldusametnik võttis ühendust xxx
(xxx) sotsiaaltöötaja, xx xx ning alates 18.08.2016. sai Valeri Krasnov eluaseme antud asutuses (tl
40).
22.08.2016. selgitas Valeri Krasnov telefoni teel, et ta on jätkuvalt valmis läbima alkoholivastast
ravi, septembri kuu alguses saab ta raha ning tal on võimalus antud ravi läbida.

Juhindudes KarS § 74 lg 4, teeb kriminaalhooldusametnik ettepaneku KarS § 75 lg 2 p 5 alusel
määrata Valeri Krasnovile täiendav kohustus - läbida alkoholivastane ravi. Nimetatud kohustus
                                                                                            2
aitab Valeri Krasnovil edaspidiselt järgida kainet eluviisi, täita korrektselt katseaja tingimusi ning
vältida uusi seaduserikkumisi.

Vastavalt KarS § 74 lg 4 kui süüdimõistetu katseajal ei järgi kontrollnõudeid või ei täida talle
pandud kohustusi, võib kohus kriminaalhooldusametniku ettekande alusel määrata täiendavaid
kohustusi vastavalt KarS § 75 lg 2 sätestatule, pikendada katseaega kuni ühe aasta võrra või pöörata
karistus täitmisele.

Vastavalt KrMS § 427 lg 1, KarS § 74 lg 4 või § 75 lg 3 alusel süüdimõistetule täiendavate
kohustuste määramise või kohustuste kergendamise või tühistamise otsustab süüdimõistetu
elukohajärgse maakohtu täitmiskohtunik oma määrusega.

KrMS § 432 lg 1 kohaselt kohtulahendi täitmisega seonduvad küsimused, mis ei käsitle vabaduse
võtmist, lahendab täitmiskohtunik määrusega kirjalikus menetluses kohtumenetluse pooli kohtusse
kutsumata.

Kohus leiab, et kriminaalhooldusametniku taotlus on põhjendatud ja kuulub rahuldamisele.
Süüdimõistetu Valeri Krasnov on rikkunud kohustust mitte tarvitada alkoholi ning nimetatud
rikkumisele tuleb reageerida.

Arvestades seda, et süüdimõistetu senine kriminaalhooldus on kulgenud küll mõningate
probleemidega, kuid olnud kokkuvõttes siiski suhteliselt positiivne ning võttes arvesse ka
kriminaalhooldusametniku seisukohta, leiab kohus, et karistuse täitmisele pööramine oleks esialgu
ennatlik. Seega on otstarbekohane rakendada kergemat mõjutusvahendit, milleks on täiendava
kohustuse määramine. Kriminaalhooldusalusele tuleb anda võimalus oma rikkumistest järelduste
tegemiseks, seda enam, et kriminaalhoolduse mõte on suunata isik õiguskuulekale käitumisele ja
distsiplineerida teda ühiskonnas kehtivatest reeglistest kinni pidama. Kohus on seisukohal, et
täiendav kohustus aitaks Valeri Krasnovil edaspidiselt järgida kainet eluviisi, täita korrektselt
katseaja tingimusi ning saavutada tõhusamalt hoolduskava eesmärke.
Seoses eeltooduga peab kohus võimalikuks edaspidiste rikkumiste vältimiseks ning hoolduskavas
püstitatud eesmärkide elluviimiseks määrata Valeri Krasnovile täiendav kohustus – läbida
alkoholivastane ravi.

Juhindudes KrMS § 427, kohtunik

M ä ä r a s:

Viru Vangla kriminaalhooldusosakonna Jõhvi esinduse kriminaalhooldusametnik Malle
Petersoni 22.08.2016 erakorraline ettekanne Valeri Krasnovile katseajal täiendava kohustuse
määramiseks rahuldada.
Määrata Valeri Krasnovile Viru Maakohtu 30.03.2016 kohtumäärusega määratud katseajaks
täiendav kohustus – läbida alkoholivastane ravi hiljemalt 25.09.2016.
Määruse ärakiri saata süüdimõistetule Valeri Krasnovile ja Viru Vangla
kriminaalhooldusosakonda.

Käesolevale kohtumäärusele on kohtumenetluse poolel õigus esitada määruskaebus Viru
Maakohtule 15 päeva jooksul alates päevast, mil ta sai kohtumäärusest teada või pidi teada
saama.

/allkirjastatud digitaalselt/

Inna Kirsipuu
kohtunik
                                                                                                    3
