                         KOHTUMÄÄRUS



Kohus Pärnu Maakohus

Kohtunik Lea Pavelson

Määruse tegemise aeg ja koht 17.06.2016, Rapla
Tsiviilasja number 2-15-1290
Tsiviilasi Eduard Platonovi ja Andrei Skorohhodovi hagi Andrus Lutškini vastu
kohustuse täitmiseks

Menetlusosalised ja nende esindajad hageja Eduard Platonov (isikukood
xxxxxxxxxxx, elukoht xxxxxxx, xxxxxxxx xxx xxxx-x, hageja Andrei Skorohhodov
(isikukood xxxxxxxxxxx, xxxxxxx, xxxxxxxxxx x-x), hagejate lepinguline esindaja
Heldur Raig, kostja Andrus Lutškin (isikukood xxxxxxxxxxx, elukoht xxxxxx xxxx,
xxxx xxxx, xxxx x), kostja lepinguline esindaja Anatoli Orlovski

Kohtuistungi toimumise aeg 16.06.2016

Resolutsioon
Kinnitada Eduard Platonovi, Andrei Skorohhodovi ja Andrus Lutškini vahel sõlmitud
kompromissileping järgmiselt:

Andrus Lutškin kohustub andma Eduard Platonovi ja Andrei Skorohhodovi
omandusse puksiirauto reg nr xxxxxx.

Eduard Platonov ja Andrei Skorohhodov kohustuvad tasuma Andrus Lutškinile 2000
eurot, millest 1000 eurot makstakse 15 päeva jooksul ja 1000 eurot poole aasta
jooksul alates 17.06.2016.

Eduard Platonov, Andrei Skorohhodov ja Andrus Lutškin vormistavad ARK-is sõiduki
Eduard Platonovi, Andrei Skorohhodovi nimele järgmisel päeval peale I osamakse
1000 euro laekumist OÜ AA-Evakuaatori arveldusarvele nr xxxxxxxxxxxxxxxxxxxx,
s.o hiljemalt 04.07.2016.

Eduard Platonov ja Andrei Skorohhodov kohustuvad tasuma Andrus Lutškinile II
osamakse 1000 eurot hiljemalt 16.12.2016.

Jätta menetluskulud poolte endi kanda.
Lõpetada menetlus Eduard Platonovi ja Andrei Skorohhodovi hagis Andrus Lutškini
vastu kohustuse täitmiseks.

Edasikaebamise kord
Pooled loobuvad edasikaebeõigusest.

Hagejate nõue
Hagejad paluvad kostjalt välja mõista kumbagi kasuks 7500 eurot, kokku 15 000
eurot.

Pooled sõlmisid kompromissi.

Maakohtu seisukoht
TsMS § 430 lg 1 sätestab, et pooled võivad menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega,
millega ühtlasi lõpetab asja menetluse. Kompromissi kinnitamise määruses
märgitakse kompromissi tingimused.

Kohus leiab, et menetlus kuulub lõpetamisele, kuna pooled sõlmisid kompromissi ja
kohus kinnitab selle.

Kohus leiab, et poolte kompromiss on seaduslik ja põhjendatud ning ei ole vastuolus
heade kommetega ega seadusega, ei riku olulist avalikku huvi ning kompromissi on
võimalik täita.

Menetluskulude jaotus
Hagejatele kuulub tagastamisele 50% riigilõivust TsMS § 150 lg 2 p 1 alusel, kuna
pooled sõlmisid kokkuleppe. Hagejad on vastavasisulise taotluse kohtule esitanud.
Määrust riigilõivu hagejatele tagastamise kohta saab vormistada, kui hagejad teatavad
kontonumbri, kuhu raha tagastatakse.




                        Kohtunik: (allkirjastatud digitaalselt)
