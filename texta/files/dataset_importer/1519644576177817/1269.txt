                                                                               4-16-7244




                           KOHTUOTSUS
                              EESTI VABARIIGI NIMEL
                                 (RESOLUTIIVOSA)


Kohus                            Harju Maakohus

Otsuse tegemise aeg ja koht      07. detsember 2016 Tallinn, Liivalaia kohtumaja

Väärteoasja number               4-16-7244 (2315,16,009282)

Kohtunik                         Külli Iisop

Kohtuistungi sekretär            Sigrid Dikker

Väärteoasi                       Aleksandr Gumenjuki esitatud kaebus Politsei- ja
                                 Piirivalveameti Põhja prefektuuri korrakaitsebüroo
                                 liiklusjärelevalvekeskuse 29.09.2016 otsuse peale
                                 väärteoasjas nr 2315,16,009282

Kohtumenetluse pooled            Kaebuse esitaja (menetlusalune isik): Aleksandr
                                 Gumenjuk (isikukood: 37409140314, elukoht: XXXX;
                                 töötab müügijuhina XXXX OÜ-s)

                                 Kohtuväline menetleja: Politsei- ja Piirivalveameti Põhja
                                 prefektuuri korrakaitsebüroo liiklusjärelevalvekeskus
                                 (asukoht: Rahumäe tee 6/1, 11316 Tallinn)

Kohtuistungi toimumise aeg       18.11.2016

Istungil osalenud isikud         Menetlusalune isik: Aleksandr Gumenjuk;
                                 Kohtuväline menetleja: PPA Põhja prefektuuri
                                 korrakaitsebüroo liiklusjärelevalvekeskuse esindaja Enel
                                 Kuiv

RESOLUTSIOON
Tühistada PPA Põhja prefektuuri korrakaitsebüroo liiklusjärelevalvekeskuse
29.09.2016 otsus määratud rahatrahvi suuruse osas ning määrata Aleksandr
Gumenjukile karistuseks LS § 242 lg 1 järgi rahatrahv 10 päevamäära, mis on 40 eurot.
                                               2

Trahv (40 eurot) tuleb tasuda kohtuvälise menetleja otsuses näidatud Rahandusministeeriumi
arvele EE891010220034796011 SEB pangas, arvele EE932200221023778606 Swedbank
pangas, arvele EE403300333416110002 Danske pangas või arvele EE701700017001577198
Nordea pangas. Kohustuslik on märkida ka viitenumber 10220165175064.

Edasikaebamise kord
Väärteomenetluse seadustiku (VTMS) §-de 155 ja 156 alusel on menetlusaluse isiku
advokaadist kaitsjal, kohtuvälisel menetlejal või tema advokaadist esindajal õigus esitada
kassatsioonikaebus Riigikohtule 30 päeva jooksul, arvates päevast, mil kohtuotsus on
kohtumenetluse pooltele tutvumiseks kättesaadav. Kassatsiooni esitamise soovist tuleb
maakohtule teatada 7 päeva jooksul alates kohtuotsuse või selle lõpposa kuulutamisest.

Asjaolud ja kohtumenetluse poolte seisukohad
1. Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
29.09.2016 otsusega nr 2315,16,009282 karistati Aleksandr Gumenjuki Liiklusseaduse (LS) §
242 lg 1 järgi rahatrahviga 15 trahviühikut, s.o 60 eurot. Otsuse kohaselt juhtis A. Gumenjuk
11.09.2016 kell 15.07 Tallinnas Narva mnt-l mootorsõidukit ning sõiduki liikumise ajal hoidis
telefoni käes. Sellega rikkus A. Gumenjuk LS § 33 lg 11 p 1 nõudeid.

2. Aleksandr Gumenjuk esitas mainitud otsuse peale kaebuse, milles palub kohtuvälise
menetleja otsus kohtul üle vaadata. Kaebaja väidab, et temal telefoni käes ei olnud, sest tal on
autos „hands free“ süsteem ning tol päeval tal telefonikõnesid ei olnud. Tal võis käes olla
rahakott või prillikarp, aga see ei ole LS § 33 lg 11 p-s ettenähtud nõuete rikkumine.

3. Kohtuväline menetleja palus jätta kaebuse rahuldamata, sest alused otsuse tühistamiseks
puuduvad.
LS § 33 lg 11 p 1 keelab juhil tegeleda juhtimise ajal toimingutega, mis võivad segada
juhtimist või liiklusolude tajumist. Asjaolul, kas isik hoiab juhtides telefoni käes või vestleb
telefoniga, ei oma tähtsust. Menetlusalusele isikule määratud karistus täidab preventiivset
eesmärki ja aitab ära hoida uute liiklusalaste süütegude toimepanemist. Väiksem karistus
oleks sümboolne ja ei kinnitaks tema seaduskuulekust ning soovi teha vajalikke järeldusi.

Menetlusnormid, millest kohus juhindub otsuse tegemisel, on VTMS § 132 p 2, 133 ja 135.




Külli Iisop
Kohtunik
/allkirjastatud digitaalselt/
