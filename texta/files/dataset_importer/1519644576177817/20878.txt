                           KOHTUMÄÄRUS
 Kohus                            Harju Maakohus, Kentmanni kohtumaja
 Kohtunik                         Lukiina Vismann
 Määruse tegemise aeg ja koht     18.03.2016.a, Tallinn
 Tsiviilasja number               2-15-19116
 Tsiviilasi                       XXX’i avaldus täisealise isiku XXXüle eestkoste
                                  seadmiseks ja eestkostja määramiseks
 Menetlusosalised     ja   nende Avaldaja: XXX (isikukood XXX, aadress XXX);
 esindajad                        Puudutatud isik: XXX(isikukood XXX; aadress XXX);
                                  tema esindaja RÕA korras vandeadvokaat Andres
                                  Lusmägi (Andres Lusmägi Advokaadibüroo, e-post
                                  andreslusmagi@hot.ee);
                                  Eestkosteasutus: Tallinna linn Mustamäe Linnaosa
                                  Valitsuse kaudu (aadress A.H.Tammsaare tee 135,
                                  Tallinn, e-post mustamae@tallinnlv.ee).
 RESOLUTSIOON
    1. XXX’i avaldus rahuldada.
    2. Seada XXX(isikukood XXX) üle eestkoste ja määrata XXXeestkostjaks XXX
       (isikukood XXX) tähtajaga viis (5) aastat, s.o kuni 18.03.2021.a.
    3. Kohus otsustab XXXüle seatud eestkoste lõpetamise või pikendamise hiljemalt
       18.03.2021.a.
    4. Eestkostja ülesanneteks on XXXesindamine kõigi asjade ajamiseks ning tema elu
       korraldamine ja tema vara valitsemine, tema huvide ja õiguste kaitse, talle
       inimväärsete elutingimuste, toimetulekuks vajaliku kõrvalabi, sotsiaal- ja
       raviteenuste ning ööpäevaringse hoolduse ja järelevalve tagamine.
    5. Tunnistada XXXperekonnaõiguslike tehingute tegemisel ning valimisõiguse
       tähenduses teovõimetuks ja ta kaotab hääleõiguse.
    6. Eestkostjal esitada kohtule XXX’le hetkel kuuluva vara nimekiri hiljemalt ühe (1)
       kuu jooksul alates käesoleva määruse tegemisest.
    7. Eestkostja on kohustatud eestkostetava vara valitsemise ja muude ülesannete
       täitmise kohta esitama kohtule edaspidi kirjaliku aruande iga aasta
       15. aprilliks.

Menetluskulude jaotus
Jätta avaldaja menetluskulud tema enda kanda ning ülejäänud menetluskulud jätta Eesti
Vabariigi kanda.

Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu kaudu
15 päeva jooksul alates määruse kättesaamisest isik, kellele eestkostja määramist menetleti; isik,
kes eestkostjaks määrati; isiku, kellele eestkostja määramist menetleti, abikaasa, otseliinis
sugulane, isiku enda nimetatud lähedane isik (usaldusisik) või isiku elukohajärgne valla- või
linnavalitsus (TsMS § 532 lg 1). Käesolev kohtumäärus kehtib ja kuulub täitmisele alates
määruse teatavakstegemisest eestkostjale (TsMS § 531 lg 1).

 Asjaolud ning kohtumääruse põhjendused
1. XXX esitas 18.10.2015.a Harju Maakohtule avalduse täisealise isiku XXXüle eestkoste
seadmiseks ja eestkostja määramiseks.

2. Avaldusest nähtub, et XXXl on ateroskleroos ja südamepuudulikkus ning tal esinevad
depressiivsed episoodid, mille jooksul ta ei suuda voodist tõusta. Puudutatud isik vajab pidevat
kõrvalabi ja järelevalvet igapäevastes toimingutes nagu koristamine, pesemine ja toidu
toomine. Avalduse kohaselt on eestkoste vajalik XXXasjade ajamisel, dokumentide
vormistamisel, rahaliste teingute tegemisel ja pangas käimisel, kuivõrd ta ei suuda ise oma asju
ajada. Avaldaja palub end määrata oma ema XXX eestkostjaks.

2. Kohus võttis avalduse 22.12.2015.a määrusega menetlusse, määras XXXle esindaja riigi
õigusabi korras kohustuseta hüvitada riigi õigusabi tasu ja riigi õigusabi kulud ning määras
XXXle suhtes läbi viia kohtupsühhiaatrilise ekspertiisi. XXXle esindajaks riigi õigusabi korras
määrati vandeadvokaat Andres Lusmägi.

3. XXXle riigi õigusabi korras määratud esindaja vandeadvokaat Andres Lusmägi avaldab, et
kohtus 28.12.2015.a XXX, kes kuulas ära esindaja selgitused ja avaldas, et ta on teinud oma
pojale XXXile testamendi. XXXarvas, et tema poeg soovib eestkostet seada eesmärgiga teda
pansionaati paigutada. Tema aga pansionaati minna ei taha ning soovib kuni surmani viibida
oma korteris. Ainus, mida ta vajab, on sotsiaaltöötaja abi. XXXnäitas arsti koostatud
dokumenti, millest nähtuvalt oli temal diagnoositud muuhulgas ka depressioon. Avaldaja
kinnitas esindajale, et soovib jätkuvalt enda eestkostjaks määramist oma emale. Avalduse
soovitasid esitada sotsiaaltöötajad. Vahetu mulje järgi tundus esindajale, et XXXei pruukinud
taibata eestkostega seonduvat ja tema vaimne tegevus võis olla tagasilangenud. XXXlamas
voodis ja tundus, et ta vajas pidevat kõrvalabi ja järelevalvet, mida avaldaja oma külaskäikudel
osutas. Esindaja leiab, et kohus võib seada eestkoste XXXüle juhul, kui esinevad
ekspertiisiaktiga tuvastatavad eestkoste seadmise meditsiinilised alused. Eestkoste tuleb sellisel
juhul seada maksimaalses määras, mis on kuni viieks aastaks, PKS § 203 lg 4 alusel, sest tema
kõrget iga arvestades on tema vaimse seisundi halvenemine ajas progresseeruv. Vandeadvokaat
Andres Lusmägi leiab, et kuivõrd XXX on XXXpoeg ning ta on andnud kirjaliku nõusoleku
enda eestkostjaks määramisele ja ta hoolitseb pidevalt XXXeest, on XXX sobiv isik
eestkostjaks.

5. Eestkosteasutus Tallinna linn Mustamäe Linnaosa Valitsuse kaudu avaldab, et XXXon raske
puudega vanaduspensionär. Puudutatud isikule on määratud nägemise, liikumise, kuulmise ja
psüühikahäire tõttu. Eestkosteasutuse esindaja külastas koos kolleegiga XXX30.12.2015.a
tema kodus. Puudutatud isik oli kontaktne, orienteerus ajas, kohas ja isikus. Kodukülastuse
hetkel oli korteriuks lukustamata ja puudutatud isik lebas diivanil. Avaldaja on toonud talle

                                                2
liikumiseks ratastooli, aga seda ta ei kasuta, kuivõrd veedab suurema osa oma ajast diivanil.
Diivani ümbruses oli rohkelt riidehilpe, telefon, ravimid, potitool ja sööginõud. Põrandal oli
rohkelt saia-leiva kilekotte. XXXsõnul käib tema poeg teda vaatamas üks kord nädalas, kuid ta
sooviks linnaosa valitsuselt koduhooludstöötajat, kes käiks teda sagedamini külastamas ja
igapäevatoimetustes aitamas. XXXhooldekodusse minna ei soovi. Juhul, kui kohus tuvastab
eestkoste seadmise vajaduse, nõustub eestkosteasutus XXXi eestkostjaks määramisega.

6. Ambulatoorse kohtupsühhiaatrilise ekspertiisi 03.03.2016.a akti nr XXX kohaselt on ekspert
diagnoosinud, et XXXl esineb täpsustamata dementsus, mis on määratletav mõistega „muu
psüühikahäire“, mis piirab kestvalt tema võimet enamusest oma tegudest aru saada ja neid
juhtida. Käesolevalt on XXXpsüühilises seisundis esiplaanil väljendunud kognitiivse tegevuse
häired, rahustite ja uinutite kuritarvitamine ning puudulik kriitikavõime ja vähene
koostöövalmidus. XXXteadvus on selge. Kõnelemisel ei tule alati õiged sõnad meelde.
Orienteerub enda isikus, ajas ja kohas. Situatsioonitaju osaline. Kalendrit ja kella oskab
kasutada. Eestkoste ega ekspertiisiga seotud asjaolusid mõistab osaliselt. Oma varasemat
elukäiku kirjeldab rahuldavalt, viimaste aastakümnete kirjeldamisel esineb olulisi raskusi.
Tema mõttekäik on hüplev, kohati laialivalguv ja takerduv. Abstraktse mõtlemise võime
vähene. Motoorne funktsioneerimise võime vähene, vajab juhendamist ka elementaarsel
eneseteenindamisel.         Täidesaatev funktsioon oluliselt raskendatud. Valikuid teeb
emotsionaalselt pealiskaudsete tunnuste põhjal, riske ega tagajärgi analüüsima pole võimeline.
Teadlikke valikuid on võimeline tegema vaid lihtsamatel olmelistel teemadel. Keerukamates
sotsiaalsetes ja poliitilistes küsimustes ta teadlikke valikuid tegema pole võimeline. Oma
varalises olukorras sisuliselt ei orienteeru, oma tulusid-kulusid planeerima ei ole võimeline.
Igapäevaeluga seotud otsuseid teeb tuginedes rutiinile ja senisele harjumusele. Uute ja muutlike
olukordadega ei kohane. Õppimisvõime minimaalne. XXXsõnul on ravimiretsepte telefonikõne
peale pikendanud perearst ja ravimid on välja ostnud poeg. Mõned kuud tagasi oli ta viidud
kiirabiga haiglasse ja siis kohe koju lastud. Ei tea täpselt, miks. Põhiliseks terviseprobleemiks
tema enda sõnul olevat aastaid kestnud unehäired. Seetõttu võtnud pikka aega erinevaid arsti
poolt kirjutatud uinutavaid ravimeid. Ravimeid tarvitab oma enesetunde järgi ja ei oska täpselt
kirjeldada, mis annuses ja kui sageli.Vahel esinevat ka kätevärinat. Tema peamiseks mureks
on, et teda vanadekodusse ei pandaks.

Ekspert leiab, et XXXpsüühiline seisund ei võimalda tal teha iseseisvalt tehinguid ega teostada
valimisõigust. XXXpsüühiline seisund võimaldab tal anda seisukohta eestkostja määramise ja
eestkostja isiku suhtes, kuid eestkoste sisu on talle raskesti mõistetav. Eestkostja ülesanneteks
oleks XXXõiguste ja huvide kaitsmine, tema eesindamine kõigi tehingute tegemisel ning
XXXle inimväärsete elutingimuste, meditsiiniabi ning toimetulekuks vajaliku kõrvalabi
tagamine. XXXvajab eestkostet tõenäoliselt elukestvalt.

7. Tsiviilseadustiku üldosa seaduse (TsÜS) § 8 lg 2 teise lause kohaselt on isikul, kes
vaimuhaiguse, nõrgamõistuslikkuse või muu psüühikahäire tõttu ei suuda kestvalt oma tegudest
aru saada või neid juhtida, piiratud teovõime. Kohus on seisukohal, et XXXon TsÜS § 8 lõike
2 tähenduses piiratud teovõimega isik. Kohtu hinnangul ei ole võimalik XXXhuve kaitsta
volituste andmise ega abiliste kaudu.

8. Perekonnaseaduse (PKS) § 203 lg 1 sätestab, et kui täisealine ei suuda vaimuhaiguse,
nõrgamõistuslikkuse või muu psüühikahäire tõttu kestvalt oma tegudest aru saada või neid
juhtida, määrab kohus talle eestkostja. Arvestades asjas esitatud arvamusi, leiab kohus, et
XXXüle tuleb seada eestkoste ja temale tuleb määrata eestkostja.


                                               3
9. PKS § 204 lg 1 kohaselt määratakse eestkostjaks füüsiline isik, kes oma isikuomadustelt ja
võimetelt sobib määratud ülesannetes eestkostetava huve kaitsma. Eestkostjat määrates
arvestatakse ka tema ja eestkostetava vahelisi suhteid. PKS § 204 lg-st 4 tulenevalt võib isiku
eestkostjaks määrata tema nõusolekul.

Puudutatud isiku poeg XXX on kohtule avaldanud, et ta on nõus hakkama oma ema
XXXeestkostjaks. Tsiviilasja materjalide põhjal nähtub kohtule, et XXX on senini oma ema
eest hoolitsenud, tal külas käinud, ostnud ravimeid jms. Kohtule ei ole teada asjaolud, mis
välistaksid XXXi eestkostjaks olemise. Tulenevalt eeltoodust peab kohus põhjendatuks määrata
XXXeestkostjaks tema poeg XXX.

11. TsMS § 524 lg 1 järgi kuulab kohus isiklikult ära isiku, kellele eestkoste seadmist
menetletakse. Kohus kuulab isiku ära isiku tavalises keskkonnas, kui isik seda nõuab või kui
see on kohtu arvates asja huvides ja isik sellele vastu ei vaidle. Isikule tuleb menetluse käiku
selgitada. Kohus ei pea eestkostet vajavat isikut isiklikult ära kuulama, kui sellest võivad tema
tervislikku seisundit kajastatavate dokumentide või pädeva arsti arvamuse kohaselt tuleneda
isiku tervisele kahjulikud tagajärjed või kui kohus on vahetu mulje põhjal veendunud, et isik ei
ole ilmselt võimeline oma tahet avaldama (TsMS § 524 lg 5 p 1 ja 2).

Käesoleva tsiviilasjas on ekspert asunud seisukohale, et kuigi XXXisiklikult ärakuulamisele
kohtu poolt ei tulene temale kahjulikke tagajärgi, on tulenevalt tema tervislikust seisundist
kontakt temaga raskendatud. Samuti avaldas ekspert, et XXXei ole võimeline mõistma
kohtuistungil toimuvat ega alluma kohtu korrale. Seega asub kohus seisukohale, et tema
kohtupoolne ärakuulamine ei anna juurde antud asja lahendamisele. Lisaks märgib kohus, et
XXXmääratud esindaja riigi õigusabi korras vandeadvokaat Andres Lusmägi on XXXga
vahetult kohtunud ning viimased on kinnitanud avalduses taotletu vajalikkust, kui seda kinnitab
ekspertiis. Ekspert on leidnud, et XXXpsüühiline seisund ei võimalda tal teha iseseisvalt
tehinguid ega teostada valimisõigust.

12. Tulenevalt XXXpsüühilisest seisundist, eksperdiarvamusest, eestkosteasutuse seisukohast
ja XXXle riigi õigusabi korras määratud esindaja poolt kohtule esitatud seisukohast, asub kohus
seisukohale, et eestkostja ülesanneteks tuleb jätta kõikide XXXasjade ajamine, tema
esindamine, tehingute sooritamine, tema elu korraldamine, talle inimväärsete elutingimuste,
ravi- ja sotsiaalteenuste, kõrvalabi, järelvalve ja ülalpidamise tagamine.

Tulenevalt asjaolust, et XXXüle tuleb seada eestkoste tema kõigi asjade ajamiseks, tuleb
vastavalt TsMS § 526 lõikes 5 sätestatule tunnistada XXXka valimisõiguse tähenduses
teovõimetuks ja hääleõiguse kaotanuks.

13. PKS § 206 lg 1 kohaselt kaitseb eestkostja eestkostetava varalisi ja isiklikke õigusi ning
huve. Muu hulgas peab eestkostja hoolitsema selle eest, et eestkostetav saaks vajalikul määral
ravi- ja sotsiaalteenuseid. Sama paragrahvi lõike 2 kohaselt kui eestkostja saab teada
asjaoludest, mis võimaldavad eestkoste lõpetada, peab ta sellest teatama kohtule ja valla- või
linnavalitsusele. Sama kehtib asjaolude kohta, mis võimaldavad eestkostja ülesandeid piirata
või laiendada. Kohus otsustab eestkoste lõpetamise, piiramise või laiendamise omal algatusel
või eestkostja, valla- või linnavalitsuse või eestkostetava avalduse alusel.

PKS § 203 lg 4 kohaselt kontrollib kohus hiljemalt iga viie aasta järel, kas eestkoste jätkumine
eestkostetava üle on eestkostetava huvide kaitseks vajalik ning kas on alust eestkostja
ülesandeid laiendada või kitsendada, tehes selle kohta määruse. TsMS § 526 lg 2 p 5 kohaselt

                                               4
märgitakse eestkoste määramise määruses aeg, millal kohus hiljemalt otsustab eestkoste
lõpetamise või pikendamise. TsMS § 526 lg 3 kohaselt ei või nimetatud aeg olla pikem kui viis
aastat määruse tegemisest alates. Eksperdi arvates vajab XXXeestkostjat tõenäoliselt
elukestvalt. Eeltoodu alusel ja kooskõlas PKS § 203 lg-ga 4 tuleb XXXeestkostjaks määrata
XXX tähtajaga viis aastat.

14. Kohus selgitab, et vastavalt PKS § 193 lõigetele 1 ja 2 teostab kohus eestkostja tegevuse
üle järelevalvet. Kohus võib eestkostjale teha ettekirjutusi tema ülesannete täitmiseks ning
nende järgimata jätmise korral on kohtul õigus eestkostja tema ülesannetest vabastada. Samuti
peab eestkostja teatama kohtule oma elukoha muutusest.

Vastavalt PKS § 184 lõikele 1 esitab eestkostja kohtule kirjaliku nimekirja eestkostetava vara
kohta mõistliku aja jooksul eestkoste määramisest arvates. Tulenevalt nimetatud seadusesättest
kohustab kohus esitama eestkostjat eestkostetava vara nimekirja eestkoste seadmise aja seisuga
1 (ühe) kuu jooksul ning koos vara nimekirjaga tuleb eestkostjal esitada kohtule ka XXXvara
tõendavad dokumendid.

PKS § 194 lõike 1 kohaselt võib kohus igal ajal nõuda eestkostjalt informatsiooni tema
ülesannete täitmise kohta ning sama paragrahvi lõike 2 kohaselt peab eestkostja esitama kohtule
igal aastal kirjaliku aruande eestkostetava vara valitsemise ja eestkostja muude ülesannete
täitmise kohta. Aruandes tuuakse eraldi välja tehtud kulutused ning lisatakse neid tõendavad
dokumendid. Igapäevaseks ülalpidamiseks tehtud kulutuste kohta näidatakse aruandes ära igas
kuus keskmiselt kuluva summa suurus ja neid tõendavaid dokumente ei lisata. Kohus kohustab
eestkostjat esitama eestkostja aruande kohtule iga aasta 15. aprilliks.

15. Lisaks selgitab kohus, et vastavalt PKS § 179 lõikele 5 peab eestkostja eestkostetava vara
valitsema hea eestkostja hoolsusega. Eestkostja vastutab oma kohustuste süülise rikkumisega
tekitatud kahju eest. PKS § 183 lõike 3 kohaselt peab eestkostja hoidma enda ja eestkostetava
vara eraldatuna ega tohi kasutada eestkostetava vara oma huvides ning taotlema vastavalt PKS
§ 187 kohtult eelneva nõusoleku, et: 1) käsutada eestkostetavale kuuluvat kinnisasja või
kinnisasjaõigust; 2) käsutada eestkostetavale kuuluvat kinnisomandi ülekandmisele või
kinnisasjaõiguse tekkimisele, ülekandmisele või lõppemisele suunatud nõuet; 3) kohustuda
tegema käesoleva lõike punktides 1 ja 2 nimetatud käsutusi; 4) sõlmida eestkostetava nimel
kinnisasja või kinnisasjaõiguse tasulisele omandamisele suunatud lepingut; 5) anda kasutusse
eestkostetavale kuuluvat kinnisasja. Vastavalt PKS § 207 lõikele 2 on vaja kohtu eelnevat
nõusolekut ka eestkostetava eluruumi üürilepingu ülesütlemiseks või lõpetamiseks ja üle nelja-
aastase tähtajaga kestvuslepingute sõlmimiseks.

16. TsMS § 172 lg 3 sätestab, et täisealisele piiratud teovõimega isikule eestkostja määramise
menetluse kulud võib jätta täielikult või osaliselt riigi kanda. Kohus asub seisukohale, et
avaldaja menetluskulud tuleb jätta tema enda kanda. XXXle riigi õigusabi korras õigusabi
osutanud esindajakulu ja XXXekspertiisikulu jätta Eesti Vabariigi kanda.


/allkirjastatud digitaalselt/

Lukiina Vismann
kohtunik



                                              5
