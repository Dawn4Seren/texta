                          KOHTUMÄÄRUS
Kohus                             Pärnu Maakohus
Kohtunik                          Toomas Talviste
Kohtujurist                       Keith Tammela
Määruse tegemise aeg ja koht      17. mai 2016, Pärnu Maakohtu Pärnu Rüütli tn kohtumaja
                                  kantselei kaudu
Tsiviilasja number                2-16-7591
Tsiviilasi                        M.V. hagi H.V. vastu abielu lahutamise nõudes
Menetlustoiming                   Hagiavalduse menetlusse võtmisest keeldumine
Menetlusosalised ja nende         Hageja M.V.
esindajad                         Kostja H.V.
RESOLUTSIOON                      Keelduda menetlusse võtmast M.V. hagi H.V. vastu
                                  abielu lahutamise nõudes ning tagastada see selle
                                  esitajale.
Menetluskulude jaotus             Menetluskulud jätta hageja kanda.
Edasikaebamise kord               Määruse peale võib hageja esitada 15 päeva jooksul arvates
                                  määruse     kättesaamisest     määruskaebuse     Tallinna
                                  Ringkonnakohtule Pärnu Maakohtu kaudu.


Sisulised asjaolud ja kohtu põhjendused

13.05.2016 esitas M.V. Pärnu Maakohtu Pärnu kohtumajale hagi H.V. vastu abielu lahutamise
nõudes. 17.05.2016 on hageja aga esitanud kohtule taotluse hagiavaldusest loobumiseks.

Kuigi tsiviilkohtumenetluse seadustik (TsMS) sellist alust ette ei näe, on kohus seisukohal, et
tuleb kohaldada seaduse analoogiat TsMS § 8 kohaselt ja keelduda hagiavalduse menetlusse
võtmisest ning tagastades see selle esitajale. Kohus ei näe põhjust hagi menetlusse võtmiseks ja
siis loobumise vastu võtmiseks TsMS § 428 lg 1 p 3 alusel, sest avaldaja oma taotlusega
menetlust jätkata ei soovi. Kui kohus keeldub hagiavaldust menetlusse võtmast tagastab selle
koos lisadega ja asja menetlusse võtmisest keeldumise määrusega hagejale. TsMS § 372 lg 6
kohaselt kui kohus keeldub avaldust menetlusse võtmast ja tagastab selle määrusega, loetakse, et
avaldust ei ole esitatud ja et hagi ei ole olnud kohtu menetluses.


Vastavalt TsMS § 168 lg 1 tuleb kõik menetluskulud jätta hageja kanda, kuigi kohtule
teadaolevalt asjas menetluskulusid (vähemalt riigi poolt) kantud ei ole.
                                Tsiviilasi nr 2-16-7591




/allkirjastatud digitaalselt/
Toomas Talviste
kohtunik




                                               2(2)
