                          KOHTUOTSUS
                               EESTI VABARIIGI NIMEL

Kohus                          Tartu Maakohus

Otsuse tegemise aeg ja koht    21. jaanuar 2016 Valga kohtumaja, Valga Vabaduse 10

                               1-16-426 (kohtueelse menetluse nr 16282000025)
Kriminaalasja number

Kohtukoosseis                  Kohtunik Rita Kulberg

Kohtuistungi sekretär          Reelika Käis

Kriminaalasi                   Aimar Kruusa süüdistuses KarS § 329 järgi kokkuleppemenetluses

Prokurör                       Valdo Gerassimov

                               Aimar      Kruusa       isikukood      35606212753;       elukoht
                               xxxxxxxxxxxxxxxxxxxxxxxxxxxxxxxxxxxx;xxxxxxxxxxxxxxxxx
                               xxxxxxxxxxxxxxxxx-
                               xxxxxxxxxxxxxxxxxxxxxxxxxxx;xxxxxxxxxx-
Süüdistatav                    xxxxxxxxxxxxxxxxxxx;        kriminaalkorras    karistatud   Tartu
                               Maakohtu 11.11.2015 otsusega KarS § 424 järgi vangistusega 5
                               kuud 28 päeva tingimisi 18-kuulise katseajaga ühes mootorsõiduki
                               juhtimise õiguse äravõtmisega 5-ks kuuks; tõkendit ei ole
                               kohaldatud


RESOLUTSIOON
Aimar Kruusa süüdi mõista KarS § 329 järgi ning karistada vangistusega 3 (kolm) kuud.

KarS § 65 lg 2 alusel suurendada Aimar Kruusale mõistetavat karistust Tartu Maakohtu 11.11.2015
otsusega mõistetud karistuse ärakandmata osa, s.o 5 (viis) kuud 28 (kakskümmend kaheksa) päeva
vangistust võrra ja mõista Aimar Kruusale liitkaristuseks 8 (kaheksa) kuud ja 28 (kakskümmend
kaheksa) päeva vangistust.

KarS § 69 lg-te 1, 3 alusel asendada Aimar Kruusale mõistetav karistus 8 kuud 28 päeva vangistust
üldkasuliku tööga 268 (kakssada kuuskümmend kaheksa) tundi, mille tegemise tähtajaks määrata 1
(üks) aasta alates kohtuotsuse jõustumisest.

Üldkasuliku töö tegemise ajal on Aimar Kruusa kohustatud järgima KarS § 75 lg 1 p-des 1-6
sätestatud kontrollnõudeid:
    1) elama kohtu määratud alalises elukohas - xxxxxxxxxxxxxxxxxxxxxxxxxxxxxxxxxxxx;
   2) ilmuma kriminaalhooldaja määratud ajavahemike järel kriminaalhooldusosakonda
   registreerimisele;
   3) alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti territooriumi
   piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha vahetamiseks.
   6) saama kriminaalhooldusametnikult eelneva loa Eesti territooriumilt lahkumiseks ja
   väljaspool Eesti territooriumi viibimiseks.

Välja mõista Aimar Kruusalt menetluskuludena sundraha 645 (kuussada nelikümmend viis) eurot
ning riigi õigusabi tasu ja kulu katteks 112 (ükssada kaksteist) eurot 08 senti riigituludesse.

Menetluskulud (kokku 757,08 eurot) tasuda ositi võrdsetes osades (osamakse 63,09 eurot) 12
(kaheteist) kuu jooksul alates käesoleva otsuse jõustumisest   hiljemalt iga kuu viimaseks
kuupäevaks käesolevale kohtuotsusele lisatud makseinfos näidatud kontole ja viitenumbrile
(märkides makse selgituses: Menetluskulud asjas 1-16-426).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse sätete
rikkumisega (KrMS 9. peatüki 2. jao sätted) või kriminaalmenetlusõiguse olulise rikkumisega
(KrMS § 339 lg 1). Süüdistatav ja kaitsja võivad esitada apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne päeva
jooksul alates otsuse avalikult teatavakstegemisest, s.o alates 21.01.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 21.01.2016 määruskaebuse
esitamise teel otsuse teinud kohtule.

Süüdistus
Aimar Kruusat süüdistatakse selles, et tema Tartu Maakohtu 11.11.2015 otsusega KarS § 424
järgi süüdimõistetud ja karistatud vangistusega 6 kuud tingimisi 18-kuulise katseajaga ühes
mootorsõiduki juhtimisõigusega äravõtmisega 5 kuuks, juhtis 12.01.2016 kella 17.08 paiku
xxxxxxxxxxxxxxxxxxxxxxxxxxxxxxxxxxxxx-xxxxxx-xxxxxxxx mnt 18 km-l sõiduautot
Hyndai Santa Fe r/m xxxxxxx.
Kuriteo eest mõistetud ja täitmisele pööratud karistusseadustiku §-s 50 sätestatud lisakaristuse
täitmisest teadliku kõrvalehoidumisega, pani Aimar Kruusa toime KarS § 329 järgi
kvalifitseeritava kuriteo.

Kokkuleppe sisu
Süüdistatava Aimar Kruusa, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS §-s 329 ettenähtud kuriteo toimepanemise


                                                                                       2 (3)
eest 3 kuud vangistust. KarS § 65 lg 2 alusel suurendada mõistetavat karistust Tartu Maakohtu
11.11.2015 otsusega Aimar Kruusale mõistetud karistuse ärakandmata osa, s.o 5 kuud 28
päeva vangistust võrra ja liitkaristuseks mõista 8 kuud 28 päeva vangistust. KarS § 74 lg 5
kohaselt asendada vangistus üldkasuliku tööga KarS § 69 sätteid arvestades. KarS § 69 alusel
asendada karistuseks mõistetud vangistus 8 kuud 28 päeva üldkasuliku tööga 268 tundi.
Üldkasulik töö tuleb teha ühe aasta jooksul. KarS § 69 lg 4 kohaselt tuleb üldkasuliku töö
tegemise ajal järgida kontrollnõudeid vastavalt KarS §-s 75 sätestatule.

Kohtu järeldused
Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 329 järgi ning talle tuleb mõista kokkuleppekohane
karistus.

Tulenevalt KrMS § 180 lg-st 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas, s.o 645 eurot ning riigi õigusabi korras määratud kaitsjale
makstav tasu ja kulu 112,08 eurot, mis tuleb süüdistatavalt välja mõista.
Arvestades süüdistatava majanduslikku olukorda ( sissetulek ei ole eriti suur, märkimisväärset
vara ei oma), peab kohus KrMS § 180 lg 3 alusel põhjendatuks määrata menetluskulude
tasumine ositi pikema aja jooksul.


/allkirjastatud digitaalselt/
Kohtunik Rita Kulberg




                                                                                     3 (3)
