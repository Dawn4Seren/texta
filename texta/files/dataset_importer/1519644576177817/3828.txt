                           KOHTUMÄÄRUS
 Kohus                              Viru Maakohus

 Määruse tegemise aeg ja koht       01.11.2016, Rakvere kohtumaja

 Kohtuasja number                   4-16-5016

 Kohtunik                           Tiit Kullerkupp

 Kohtuistungi sekretär              Merle Kaegas

 Tõlk                               Svetlana Tarasova
                                    Eesti Vabariigi (Maksu- ja Tolliameti kaudu) taotlus Dmitriy
 Väärteoasi
                                    Kutuzovi suhtes rahatrahvi asendamiseks arestiga
 Menetlusosalised                   Avaldaja: Eesti Vabariik Maksu- ja Tolliameti kaudu
                                    Võlgnik: Dmitriy Kutuzov (ik 39601153729, elukoht xxxx)
                                    01.11.2016, videokohtuistung
 Asja läbivaatamise kuupäev

RESOLUTSIOON

Rahuldada Eesti Vabariigi (Maksu- ja Tolliameti kaudu) taotlus.
Asendada Maksu- ja Tolliameti Ida tollipunkti xxxx M V 26.06.2014 otsusega väärteoasjas nr
930014001187 Dmitriy Kutuzovile TS § 73 lg 1 alusel määratud tasumata rahatrahv 20
trahviühikut summas 80 eurot, arestiga 2 (kaks) päeva.
KarS § 69 alusel asendada arest 5 (viie) tunni üldkasuliku tööga, mille tegemise tähtajaks
määrata 1 (üks) kuu.
Üldkasuliku töö tegemiseks pöörduda Politsei- ja Piirivalveameti Ida prefektuuri Jõhvi
politseijaoskonna ÜKT spetsialisti Svetlana Eemanni poole Rahu 38, Jõhvi, Ida-Virumaa;
telefonid: 3372315, 53031092; e-posti aadress: svetlana.eemann@politsei.ee.
Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.
Määrus saata Maksu- ja Tolliametile ning toimetada kätte Dmitriy Kutuzovile.




                                                                                                   1
Asjaolud ja kohtumääruse põhjendused

Eesti Vabariik (Maksu- ja Tolliameti kaudu) esitas 27.06.2016 Viru Maakohtule avalduse Dmitriy
Kutuzovile määratud rahatrahvi asendamiseks arestiga.

Maksu- ja Tolliameti Ida tollipunkti xxxx M V 26.06.2014 otsusega väärteoasjas nr 930014001187
määrati Dmitriy Kutuzovile TS § 73 lg 1 alusel karistuseks rahatrahv 20 trahviühikut summas 80
eurot. Maksuhaldur on kontrollinud võlgniku vara olemasolu – võlgnikul puudub registrite andmetel
vara, millele pöörata sissenõuet. Võlgniku pangakontod on arestitud alates 29.07.2014, kuid
laekumisi, sh rahatrahvi nõude katteks toimunud ei ole. Eeltoodust tulenevalt ning juhindudes VTMS
§ 211 lg-st 1 taotleb avaldaja asenduskaristuse kohaldamist Dmitriy Kutuzovi suhtes tasumata
rahatrahvi 80 euro osas.

Võlgnik Dmitriy Kutuzov kinnitas 01.11.2016 videokohtuistungil, et pole olnud vahendeid trahvi
tasumiseks, on nõus tegema üldkasulikku tööd.

VTMS § 211 lg 1 järgi teeb maakohus sissenõudja avalduse alusel määruse rahatrahvi asendamise
kohta arestiga või üldkasuliku tööga vastavalt KarS §-le 72, kui süüdlane ei ole rahatrahvi tervikuna
määratud tähtajaks tasunud või osastatud rahatrahvi maksmise tähtaega ei järgita, rahatrahvi täitmise
tähtaega ei ole pikendatud ja süüdlasel ei ole vara, millele sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab kohus selle
tasumata osas arestiga või süüdlase nõusolekul üldkasuliku tööga KarS §-s 69 sätestatud korras. KarS
§ 72 lg 2 kohaselt rahatrahvi kümnele trahviühikule vastab üks päev aresti.

KarS § 69 lg 1 sätestab, et kohus võib aresti või kuni kaheaastast vangistust mõistes või käesoleva
seadustiku §-s 73 või 74 sätestatud korras tingimisi kohaldatud vangistust täitmisele pöörates
asendada selle üldkasuliku tööga. Ühele päevale arestile või vangistusele vastab üks tund
üldkasulikku tööd, mida ei mõisteta vähem kui viis tundi. Arest või vangistus asendatakse üldkasuliku
tööga üksnes süüdlase nõusolekul. KarS § 69 lg 3 kohaselt üldkasuliku töö mõistmisel määrab kohus
selle tegemise tähtaja, mis ei või ületada kuritegude puhul kahtekümmend nelja kuud ning väärtegude
puhul kahtteist kuud.

Kohus, tutvunud kohtule esitatud avalduse ja selle lisadega ning kuulanud ära võlgniku, leiab, et
avalduses sisalduv taotlus on põhjendatud ja kuulub rahuldamisele.

Arvestades eeltoodut, asendab kohus KarS § 72 ja § 69 alusel Dmitriy Kutuzovile Maksu- ja
Tolliameti Ida tollipunkti xxxx M V 26.06.2014 otsusega väärteoasjas nr 930014001187 TS § 73 lg
1 alusel määratud rahatrahvi 20 trahviühikut summas 80 eurot, arestiga 2 päeva ning aresti omakorda
5 tunni üldkasuliku tööga, mille tegemise tähtajaks määrab kohus 1 kuu.



Kohtunik                             /digitaalselt allkirjastatud/                   Tiit Kullerkupp




                                                                                                    2
