                        KOHTUMÄÄRUS
Kohus                              Harju Maakohus

Kohtunik                           Tiia Mõtsnik

Määruse tegemise aeg ja koht       6. mai 2016.a, Tallinn, Kentmanni kohtumaja

Tsiviilasja number                 2-15-12668

Tsiviilasi                         XXXX hagi XXXX Eesti filiaali vastu võlgnevuse
                                   väljamõistmiseks

Menetlusosalised ja nende          Hageja: XXXX(isikukood XXXX, elukoht XXXX)
esindajad                          Hageja lepinguline esindaja: vandeadvokaat Tarmo Pilv (e-
                                   post info@tarmopilv.ee)
                                   Kostja: XXXXEesti filiaal (registrikood XXXX, asukoht
                                   XXXX)
                                   Kostja volitatud esindaja:         Armin     Allmäe    (e-post
                                   armin.allmae@gjensidige.ee)
Kohtuistungi toimumise aeg         27. aprill 2016. a (istung lükati edasi)

RESOLUTSIOON

1. Kinnitada XXXX ja XXXX Eesti filiaali vahel sõlmitud kompromiss:
   1.1. Kostja maksab XXXX saekaatri liiklusõnnetuse tagajärjel remondi kulutuste
        katteks lisaks 1000 eurot.
   1.2. Menetluskulud jäävad poolte endi kanda.
2. Lõpetada menetlus        XXXX     hagis    XXXX       Eesti    filiaali    vastu   võlgnevuse
   väljamõistmiseks.
3. Menetluskulud jätta poolte endi kanda.
4. Tagastada seoses kompromissi sõlmimisega XXXX arvelduskontole nr
   XXXXXXXXXXXXX pool menetluses tasutud riigilõivust, s.o 237,50 eurot (TsMS §
   150 lg 2 p 1).

Edasikaebamise kord
Kohtumäärusele võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 15 päeva jooksul alates määruse kättetoimetamisest.
Asjaolud ja kohtumääruse põhjendused
XXXX esitas 26.08.2015 hagi XXXX Eesti filiaali vastu võlgnevuse väljamõistmiseks.
27.05.2016 esitasid pooled kohtule kinnitamiseks kompromisslepingu.
Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. TsMS § 430 lg
1 kohaselt võivad pooled menetluse kuni hagi kohta tehtud lahendi jõustumiseni lõpetada
kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused. TsMS §
430 lg 3 kohaselt kohus ei kinnita kompromissi, kui see on vastuolus heade kommetega või
seadusega või rikub olulist avalikku huvi või kui kompromissi ei ole võimalik täita. Antud
kompromiss ei ole vastuolus heade kommete või seadusega ega riku avalikku huvi ja seda on
võimalik täita. Kohus leiab, et kompromiss tuleb kinnitada ja menetlus asjas lõpetada.
Hageja palub tagastada pool menetluses tasutud riigilõivust. Hagi esitamisel tasus hageja
26.08.2016 riigilõivu 475 eurot.
TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled
sõlmivad kompromissi. TsMS § 150 lg 4 kohaselt riigilõivu tagastab kohus, kelle menetluses
asi viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti. Riigilõiv tagastatakse menetlusosalisele, kes selle pidi tasuma, või tema
korraldusel muule isikule. Kohus leiab, et vastavalt hageja taotlusele seoses kompromissi
sõlmimisega tuleb XXXX arvelduskontole XXXXXXXXXXX tagastada pool menetluses
tasutud riigilõivust, s.o 237,50 eurot.
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 3
kohaselt kompromissi sõlmimise korral kannavad pooled oma menetluskulud ise, kui nad ei
ole kokku leppinud teisiti. Kohus jätab menetluskulud poolte endi kanda.

/allkirjastatud digitaalselt/
Tiia Mõtsnik
kohtunik
