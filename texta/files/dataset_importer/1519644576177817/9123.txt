                      KOHTUMÄÄRUS

Kohus                             Tartu Ringkonnakohus

Kohtukoosseis                     Kai Kullerkupp, Viivi Tomson, Triin Uusen-Nacke

Määruse tegemise aeg ja koht      18. august 2016 Tartu

Tsiviilasja number                2-16-6108

Tsiviilasi                        Stella    Valme   määruskaebus    Tartu   Maakohtu
                                  kinnistusosakonna 1. aprilli 2016 kandemäärusele nr
                                  254562016
Vaidlustatud kohtulahend          Tartu Maakohtu          kinnistusosakonna    1.   aprilli   2016
                                  kandemäärus
Kaebuse esitaja ja kaebuse liik   Stella Valme määruskaebus

Kohtuistungi toimumise aeg        Kirjalik menetlus

Menetlusosalised ja nende         Määruskaebuse esitaja:  Stella  Valme      (isikukood:
                                  XXXXXXXXX); esindaja vandeadvokaat Hiller Villers
esindajad

RESOLUTSIOON                      1. Jätta Stella Valme määruskaebus rahuldamata ja Tartu
                                  Maakohtu kinnistusosakonna 1. aprilli 2016 kandemäärus
                                  nr 254562016 muutmata.
                                  2. Jätta määruskaebusega seotud menetluskulud Stella
                                  Valme kanda.
Edasikaebamise kord               Menetlusosalisel on õigus esitada määruskaebus Riigikohtule 15
                                  päeva jooksul alates käesoleva määruse kättetoimetamisest.
                                  Hagimenetluses      Riigikohtus     võib        menetlusosaline
                                  menetlustoiminguid teha ning avaldusi ja taotlusi esitada üksnes
                                        vandeadvokaadi vahendusel, kui seaduses ei ole sätestatud
                                        teisiti.
                                        Juhul, kui menetlusosaline taotleb menetlusabi, peab ta esitama
                                        tähtaja kestel määruskaebuse. Kaebuse põhjendamiseks või
                                        riigilõivu tasumiseks või kaebuses esineva sellise puuduse
                                        kõrvaldamiseks, mis on seotud menetlusabi taotlemisega, annab
                                        kohus mõistliku tähtaja pärast menetlusabi taotluse lahendamist,
                                        kui nimetatud taotlus ei ole esitatud põhjendamatult või tähtaja
                                        pikendamise eesmärgil.

ASJAOLUD

1. Stella Valme esitas 10. veebruaril 2016 Tartu Maakohtu kinnistusosakonnale avalduse,
milles palus kustutada kinnistusregistriosa nr XXXXXX kolmanda jao kanne nr 2, s.o
„Kasutusvaldus Kristian Valme (isikukood XXXXXXXXX) kaasomandiosale Andres Valme
(isikukood XXXXXXXXXX) kasuks“ ning märkus „Kasutusvalduse kande numbriga 2
kustutamiseks piisab õigustatud isiku surma tõendamisest“ (tl 33–35).
Avalduse kohaselt on nimetatud kanded algusest peale ebaõiged ja lubamatud.
Kasutusvaldusega saab koormata kinnisasja, mitte kaasomaniku mõttelist osa. Seetõttu ei saa
kinnisasja kaasomanik koormata oma kaasomandiosa asjaõigusseaduse (AÕS) § 73 lg 1
kohaselt asja valdust ja kasutust võimaldava asjaõigusega, nagu ta saab kaasomandiosale nt
seada hüpoteegi.
Kinnistusosakond saab kinnistusraamatus omal algatusel parandada mh õiguslikku tähendust
mitteomavad kirjavead ja muud ilmsed eksitused (kinnistusraamatuseaduse (KRS) § 631 lg 2).
Kinnistusosakonnal on õigus kustutada omal algatusel lubamatud kanded, st kanded, mida
seadus teha ei luba.
2. Kinnistusosakond kohustas 10. märtsi 2016 kandemäärusega nr 254562016 esitama hiljemalt
24. märtsiks 2016 kinnistusosakonnale Kristian Valme ja Andres Valme notariaalselt kinnitatud
või digitaalselt allkirjastatud nõusolekud kinnistusregistri registriosast nr XXXXXX
kasutusvalduse ja märkuse kustutamiseks ning tasuma riigilõivu. AÕS § 65 lg 1 järgi võib isik,
kelle õigust on ebaõige kandega rikutud, nõuda ebaõige kande parandamiseks nõusolekut
isikult, kelle õigusi parandamine puudutab. Kanne võib olla ebaõige mh juhul, kui kande
tegemiseks puudub puudutatud isiku nõusolek.
Kõiki 10. märtsi 2016 kandemääruses nimetatud kande tegemise takistusi avaldaja ei
kõrvaldanud.

MAAKOHTU SEISUKOHT
3. Tartu Maakohtu kinnistusosakond jättis 1. aprilli 2016 määrusega kinnistamisavalduse
rahuldamata.
Kui kinnistusraamatusse tehakse kanne KRS § 341 järgi vajaliku puudutatud isiku nõusolekuta,
on rikutud KRS § 341 lg-t 1 (vt Riigikohtu 9. detsembri 2015 määrus tsiviilasjas nr 3-2-1-137-
15). KRS § 631 sätestab, et ebaõige kandemääruse alusel tehtud kanne parandatakse
kinnistamisavalduse alusel. Kande parandamiseks on vajalik puudutatud isiku nõusolek.
KRS § 341 lg-tes 1 ja 2 sätestatu kohaselt on kande tegemiseks, muutmiseks või kustutamiseks
nõutav selle isiku nõusolek, kelle kinnistusregistriossa kantud õigust kanne kahjustaks
(puudutatud isik), kui seaduses ei ole sätestatud teisiti. Kui seaduses ei ole sätestatud teisiti, on

                                                 2
puudutatud isikuks kinnisasja või asjaõigust puudutava märke muutmisel või kustutamisel
märke järgi õigustatud isikud, samuti isikud, kes omavad asjaõigust märkest tulenevale
õigusele.
Tulenevalt KRS § 341 lg-tes 1 ja 2 sätestatust on kasutusvalduse ja märkuse kustutamiseks vaja
õigustatud isikute nõusolekuid. KRS § 33 lg 2 järgi tehakse kanne pärast lõivu tasumist. KRS
§ 35 lg 1 p 6 järgi tuleb kinnistamisavaldusele lisada andmed, mis võimaldavad kontrollida
riigilõivu tasumist.
KRS § 46 lg 1 järgi kinnistamisavalduse läbivaatamisel selgitab kinnistamiseks pädev isik välja,
kas on esitatud nõutavad dokumendid (§ 35), mis vastavad nõutavale vormile ja kas
kinnistusraamatusse kantud või märkega tagatud õigustest või seadusest tulenevalt ei ole
kinnistamine välistatud.
KRS § 46 lg 3 sätestab, kui kinnistamisavalduses esineb kande tegemist takistav puudus või
puudub vajalik dokument, määrab kande tegemiseks pädev isik tähtaja puuduse
kõrvaldamiseks. KRS § 46 lg-st 5 tulenevalt, kui puudust ei ole määratud tähtaja jooksul
kõrvaldatud, teeb kinnistamiseks pädev isik määruse avalduse rahuldamata jätmise kohta.
Kuivõrd kohtunikuabi poolt määratud tähtajaks kõiki puudusi ei kõrvaldatud, jättis
kohtunikuabi kinnistamisavalduse rahuldamata.

MÄÄRUSKAEBUSE ESITAJA TAOTLUS JA PÕHJENDUSED
4. Avaldaja esitas kinnistusosakonna määruse peale määruskaebuse, milles palub tühistada
Tartu Maakohtu kinnistusosakonna 1. aprilli 2016 kandemäärus nr 348052016 täies ulatuses
ning teha uus määrus, millega rahuldada S. Valme kinnistamisavaldus.
Määruskaebuse kohaselt on vaidlusalused kanded algselt ebaõiged ning need tuleb seetõttu
kinnistusraamatust kustutada. Vaidlustatud kandemääruses ei ole nimetatule hinnangut antud.
Kanne ja märkus, mille kustutamist S. Valme taotleb, olid esialgselt kinnistusraamatusse kantud
ilma S. Valmelt nõusolekut küsimata. Ka seetõttu on kanne ja märkus ebaõiged.
Kinnistusosakonnal on õigus kustutada omal algatusel ka nö lubamatud kanded, st kanded, mida
seadus teha ei luba. Lubamatu kande kustutamist saab parandamishagiga nõuda üksnes juhul,
kui kinnistusosakond seda omal algatusel teinud ei ole. Kandemääruses ei ole kinnistuosakond
põhjendanud ega selgitanud, miks ei ole kinnistusosakonnal võimalik teha kannet omal
algatusel ilma Kristian Valme ja Andres Valme nõusolekuta
Kinnistusosakonna poolt on jäetud tähelepanuta KRS § 631 lg 2, mis annab kinnistusosakonnale
õiguse ja võimaluse omal algatusel ametiülesande korras parandada ilmsed eksimused.
Vaidlustatud kandemääruses on küll viidatud KRS § 631 lg-le 1, mis nõuab kande
parandamiseks vajalike puudutatud isikute nõusolekute esitamist, kuid kandemääruses on
jäetud täiesti tähelepanuta, et kinnistamisavaldus on esitatud KRS § 631 lg 2 alusel, mis sätestab,
et ilmselged eksimused parandab kinnistusosakond ametiülesande korras ning puudutatud
isikute nõusolekud ei ole sellisel juhul parandamiseks vajalikud.
Kinnistusosakonna nõue esitada Kristian Valme ja Andres Valme nõusolekud registriosast
nr XXXXXX kasutusvalduse ja märkuse kustutamiseks ei ole põhjendatud. Kasutusvalduse
kanne ja märkus väljendavad olematut õigust, mida neil isikutel kehtiva õiguse kohaselt olla ei
saa ning mida kinnistusraamatusse üleüldse ei oleks tohtinud kanda. Kristian Valme ja Andres
Valme ei saa olla puudutatud isikuteks KRS § 341 lg 1 ja 2 mõttes. Lubamatust kandest ja
märkusest ei ole tekkinud isikutele ka kandest ja/või märkusest tulenevat õigust. Seetõttu ei saa
lubamatu (kehtetu) kande ja märkuse kustutamise kanne kahjustada nende isikute õigusi.



                                                3
5. Kohtunikuabi jättis määruskaebuse rahuldamata ja edastas selle kohtunikule (tl 27–29). Viru
Maakohtu kohtunik jättis määruskaebuse rahuldamata ja edastas selle Tartu Ringkonnakohtule.

RINGKONNAKOHTU SEISUKOHT

6. Ringkonnakohus leiab, et määruskaebus tuleb jätta rahuldamata ja Tartu Maakohtu
kinnistusosakonna 1. aprilli 2016 kandemäärus muutmata.

Avaldaja palus 10. veebruaril 2016 Tartu Maakohtu kinnistusosakonnale saadetud avalduses
kustutada kinnistusregistriosa nr XXXXXX kolmanda jao kanne nr 2 „Kasutusvaldus Kristian
Valme (isikukood XXXXXXXX) kaasomandiosale Andres Valme (isikukood XXXXXXXX)
kasuks“ ning märkus „Kasutusvalduse kande numbriga 2 kustutamiseks piisab õigustatud isiku
surma tõendamisest“. Seega nõudis avaldaja kinnistusraamatu ebaõige kande parandamist.
KRS § 341 lg 1 kohaselt on kande tegemiseks, muutmiseks või kustutamiseks nõutav selle isiku
nõusolek, kelle kinnistusregistriossa kantud õigust kanne kahjustaks (puudutatud isik), kui
seaduses ei ole sätestatud teisiti. KRS § 341 lg 2 p 2 järgi on asjaõiguse kustutamisel või selle
sisu muutmisel puudutatud isikuks kustutatava või muudetava asjaõiguse omaja; KRS § 341 lg
2 p 6 järgi on puudutatud isikuks, kui seaduses ei ole sätestatud teisiti, kinnisasja või asjaõigust
puudutava märke muutmisel või kustutamisel märke järgi õigustatud isikud, samuti isikud, kes
omavad asjaõigust märkest tulenevale õigusele.
Avaldaja 10. veebruari 2016 avaldusele ei olnud lisatud puudutatud isikute Kristian Valme ja
Andres Valme nõusolekuid. Tulenevalt AÕS § 65 lg-st 1 ja KRS § 341 lg-st 1 ja lg 2 p-dest 2
ja 6 tuli koos avaldusega esitada puudutatud isiku nõusolek (KRS § 35 lg 1 p 2). Kohtunikuabi
andis avaldajale 10. märtsi 2016 kandemäärusega tähtaja puuduste kõrvaldamiseks. Kuna
nimetatud puudust avaldaja tähtaegselt ei kõrvaldanud, oli põhjendatud kinnistamisavalduse
rahuldamata jätmine KRS § 46 lg 5 ja TsMS § 596 lg 2 alusel.
7. Ringkonnakohus nõustub määruskaebuse esitaja väitega, et kaasomandi mõttelisele osale ei
saa seada kasutusvaldust, (vt Riigikohtu 14. oktoobri 2008 määruse tsiviilasjas nr 3-2-1-84-08
p-i 10). Kinnisasja kaasomandi mõttelist osa ei saa koormata ei isikliku kasutusõiguse,
reaalservituudi, kasutusvalduse ega hoonestusõigusega.
KRS § 621 lg 1 p 1 kohaselt parandatakse kinnistusraamatu kanne muuhulgas juhul, kui kanne
on tehtud ebaõige kandemääruse alusel. Kuivõrd seadusest tulenevalt ei tohtinud vaidlusaluseid
kandeid teha, siis on kanded tehtud ebaõige kandemääruse alusel.
Kinnistusraamatusse kantakse AÕS § 53 lg 1 järgi ainult seaduses ettenähtud andmed. Ainult
seadusega lubatavatel kannetel on kannetele ette nähtud tähendus, st nende õigsust AÕS § 56
alusel eeldatakse ja neile andmetele tuginedes on võimalik õigus heauskselt omandada
AÕS § 561 alusel. Lubamatu kanne on ebaõige ja see tuleb parandada. Lubamatu sisuga
asjaõigust kinnistusraamatu kandest ei teki. (Riigikohtu 12. juuni 2012 määrus tsiviilasjas
nr 3-2-1-84-12, p 12).
Kui kande parandamise õigus on kinnistusosakonnale seaduse järgi ette nähtud, tähendab see
ühtlasi ka ametikohustust ebaõige kande parandada. Samas ei saa kandest puudutatud isik ega
muu isik kinnistusosakonnalt nõuda kande parandamist omal algatusel. Ta saab pöörduda
kinnistusosakonna poole üksnes märgukirjaga ega saa esitada määruskaebust, kui
kinnistusosakond ei alusta kande parandamise menetlust (Riigikohtu 21. detsembri 2010
määrus tsiviilasjas nr 3-2-1-123-10, p 11). Seega juhul, kui avaldaja 10. veebruari 2016 avaldust
tuleb käsitleda mitte kinnistamisavaldusena, vaid ettepanekuna ebaõige kande parandamiseks,
puudub tal vaidlustatud määrusele kaebeõigus.

                                                 4
Kui puudutatud isik keeldub nõusoleku andmisest ebaõige kande parandamiseks, siis on
võimalik seda asendada tsiviilseadustiku üldosa seaduse (TsÜS) § 68 lg 5 alusel
hagimenetluses tehtava kohtuotsusega.
9. Määruskaebuse rahuldamata jätmise tõttu tuleb määruskaebusega seotud menetluskulud
TsMS § 172 lg 2 alusel jätta avaldaja kanda.


 /allkirjastatud digitaalselt/   /allkirjastatud digitaalselt/   /allkirjastatud digitaalselt/

       Kai Kullerkupp                  Viivi Tomson                  Triin Uusen-Nacke




                                            5
