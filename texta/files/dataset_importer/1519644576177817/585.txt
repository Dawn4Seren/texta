                          KOHTUMÄÄRUS

Kohtuasja number                 2-16-126075

Määruse tegemise aeg ja koht     16 . detsember 2016 Jõhvi

Kohus                            Viru Maakohus

Kohtunik                         Piret Raik

Kohtuasi                         Credit.ee OÜ hagi D. S.i vastu 906, 96 euro võlgnevuse
                                 nõudes.

Menetlustoiming                  Menetluse lõpetamine / Kompromissi kinnitamine

Kohtuistungi toimumise aeg       Kirjalik menetlus

Menetlusosalised ja nende        Avaldaja:           Credit.ee OÜ (RK 11898079)
esindajad
                                 Avaldaja            Alar East (volikirja       alusel,   e-post
                                 esindaja:           volahaldur@credit.ee )

                                 Võlgnik:            D. S. (IK xxx, elukoht, xxx)



RESOLUTSIOON

1.      Kinnitada Credit.ee OÜ ja D. S.i vaheline kompromiss, mille kohaselt:

1.1    D. S. kohustub tasuma hagejale võlgnevuse 1 074 (üks tuhat seitsekümmend neli)
eurot 77 senti maksegraafiku alusel igakuiste võrdsete osamaksetena alates 10.11.2016.a.
iga kuu 10. kuupäevaks.

Iga osamakse suurus on 115 (ükssada viisteist) eurot.

(Viimane osamakse tuleb tasuda 10.08.2017.a summas 39 (kolmkümmend üheksa) eurot
77 senti).

1.2   Maksegraafikujärgsed osamaksed tasub D. S. Credit.ee OÜ arveldusarvele nr.
EE112200221049012401 viitenumbriga 389082822121.



                                                                                            1
1.3 Pooled kinnitavad, et nad on teadlikud kompromissi sõlmimise ning menetluse
lõpetamisega kaasnevatest õiguslikest tagajärgedest.

2.   Lõpetada menetlus Credit.ee OÜ avalduses D. S.i vastu võlgnevuse nõudes.

3.   Menetluskulud jäävad poolte endi kanda.

4.   Kohtumäärus saata teadmiseks menetlusosalistele.


EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest alates.


ASJAOLUD JA MENETLUSE VARASEM KÄIK

1.    Credit.ee OÜ esitas 04.11.2016 Pärnu Maakohtule maksekäsu kiirmenetluse avalduse
D. S.i vastu 906,96 euro võlgnevuse nõudes. Kohus tegi 15.11.2016 võlgnikule
makseettepaneku, mis on kätte toimetatud võlgnikule 24.11.2016.

2.     Pooled esitasid 28.11.2016 Pärnu Maakohtule kinnitamiseks kompromisslepingu,
mille kohaselt kohustub D. S. võlgnevuse 1 074,77 eurot Credit.ee OÜ-le tasuma
maksegraafiku alusel igakuiste osamaksetena (10 makset) iga kuu 10-ks kuupäevaks.
Pärnu Maakohtu 14.12.2016 määrusega anti avaldaja Credit.ee OÜ maksekäsu kiirmenetluse
avalduse D. S.i vastu Viru Maakohtule.


KOHTUMÄÄRUSE PÕHJENDUSED

3.     Kohus kinnitab kompromissi ja lõpetab tsiviilasja menetluse.

Tsiviilkohtumenetluse seadustiku (TsMS) § 486 lg 1 p-de 2 ja 3 kohaselt annab
makseettepaneku koostanud kohus asja hagimenetluses menetlemiseks üle maksekäsu
kiirmenetluse avalduses nimetatud kohtule, kui võlgnik esitab õigel ajal makseettepanekule
vastuväite ning avaldaja ei ole sõnaselgelt väljendanud soovi vastuväite esitamise korral
menetlus lõpetada; avaldaja ja võlgnik on enne maksekäsu tegemist esitanud kohtule kirjaliku
kompromissilepingu.
Sama paragrahvi lõike 4 järgi menetleb kohus kompromissilepingut TsMS §-des 430 ja 431
sätestatu kohaselt. Kui kohus kompromissi ei kinnita, jätkab ta asja menetlemist
hagimenetluses käesoleva seadustiku §-s 487 sätestatu kohaselt.

Tulenevalt TsMS § 428 lg 1 p 4 lõpetab kohus menetluse otsust tegemata, kui pooled on
sõlminud kompromissi ja kohus kinnitab selle.
TsMS § 430 lg 1 kohaselt võivad pooled menetluse kuni hagi kohta tehtud lahendi
jõustumiseni lõpetada kompromissiga.

4.     28 novembril 2016 esitasid pooled kohtule taotluse, milles paluvad kinnitada nende
vahel sõlmitud kompromissi ning lõpetada asja menetluse.
Kohus on seisukohal, et kohtule kinnitamiseks esitatud kompromiss ei ole vastuolus
seadusega ega riku avalikku huvi. Kompromiss on täidetav.

                                                                                          2
5.     Kohus selgitab menetluse lõpetamise õiguslikke tagajärgi.
Vastavalt TsMS § 432 sätestatule kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle.
Kui menetlus on lõpetatud kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega.

6.    Täitemenetluse seadustiku (TMS) § 2 lg 1 p 1 kohaselt juhul, kui kostja ei täida
kompromissiga võetud kohustust, siis hagejal õigus on pöörduda kohtutäituri poole
kohtumääruse sundtäitmiseks.

Eeltoodu alusel ja juhindudes TsMS § 486 lg 4, § 430 kinnitab kohus poolte vahelise
kompromissi ja lõpetab tsiviilasjas menetluse.


/allkirjastatud digitaalselt/

Piret Raik
Kohtunik




                                                                                       3
