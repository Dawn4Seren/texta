                     KOHTUMÄÄRUS
Kohus                              Tartu Maakohus
Määruse tegemise aeg ja koht       1. juuni 2016, Tartu kohtumaja
Kohtunik                           Rutt Teeveer
Kohtuistungi sekretär              Helju Rebane
Prokurör                           kirjaliku arvamuse esitas Lõuna Ringkonnaprokuratuuri
                                   abiprokurör Meelis Juursoo
Kriminaalasja number               1-14-3796
Kriminaalasi                       süüdimõistetu Ramy Põdra tingimisi enne tähtaja
                                   lõppemist vangistusest vabastamise otsustamine
Süüdimõistetu                      Ramy Põder
                                   isikukood 39107192742; viibimiskoht Tartu vangla;
                                   elukoht vabanemisel XXXX
Kaitsja                            kokkuleppel advokaat Ann Saar

RESOLUTSIOON
1.   Vabastada Ramy Põder temale Tartu Maakohtu 14.05.2014 kohtuotsusega
     kriminaalasjas nr 1-14-3796 mõistetud vangistuse kandmisest tingimisi enne
     tähtaega.
2.   KarS § 76 lg 5 alusel määrata Ramy Põdrale katseaeg kuni 31.10.2017. KarS § 78 p
     2 kohaselt hakata Ramy Põdra katseaega arvestama alates käesoleva kohtumääruse
     jõustumisest.
3.   Kohustada Ramy Põtra alates ennetähtaegselt vabastamisest alluma
     käitumiskontrollile, mis kestab kuni 31.10.2017. Käitumiskontrolli ajal on Ramy
     Põder kohustatud järgima KarS § 75 lg-s 1 sätestatud kontrollnõudeid, st ta on
     kohustatud:
     - elama kohtu määratud alalises elukohas, s.o aadressil XXXX
     - ilmuma kriminaalhooldaja määratud ajavahemike järel kriminaalhooldusosakonda
       registreerimisele;
     - alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
     - saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
     - saama kriminaalhooldusametnikult eelneva loa elu-, töö- või õppimiskoha
       vahetamiseks;
     - saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.
4.   KarS § 75 lg 2 p-de 4, 7, 8 alusel määrata Ramy Põdrale katseajaks
     kontrollkohustused:
     - asuda tööle või pöörduma Töötukassasse hiljemalt 2 (kahe) nädala jooksul pärast
       vangistusest ennetähtaegselt vabastamist;
     - mitte suhelda teadvalt kriminaalkorras karistatud isikutega ilma kriminaalhooldaja
       eelneva loata;
     - osaleda sotsiaalabiprogrammis, mida kriminaalhooldusametnik soovitab.
5.   Määrus Ramy Põdra suhtes kriminaalhoolduse teostamiseks saata täitmiseks Tartu
     vangla kriminaalhooldusosakonna Tartu esindusele.
6.   Vabastada Ramy Põder karistuse kandmiselt pärast kohtumääruse jõustumist.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.
ASJAOLUD JA MENETLUSE KÄIK
Tartu Maakohtu 14.05.2014 otsusega kriminaalasjas nr 1-14-3796 tunnistati Ramy Põder
süüdi KarS § 209 lg 2 p 1, 3, 4 (sündmused alates 02.09.2011) ja § 344 lg 1 järgi ning KarS §
64 lg 1 alusel mõisteti temale liitkaristuseks 1 aasta 6 kuud vangistust. KrMS § 413 alusel
pöörati Ramy Põdra suhtes täitmisele talle 11.03.2010 ja 16.12.2010 kohtuotsustega
karistuseks mõistetud vangistused ja nende kohtuotsuste kogumis mõisteti Ramy Põdrale
liitkaristuseks 1 aasta 6 kuud vangistust, suurendades 16.12.2010 Tartu Maakohtu
kohtuotsusega kriminaalasjas nr 1-10-14736 KarS § 209 lg 2 p 1, 3, 4 järgi karistuseks
mõistetud 1 aastat 5 kuud vangistust osaliselt 11.03.2010 Tartu Maakohtu kohtuotsusega
kriminaalasjas nr 1-10-1845 karistuseks mõistetud 1 aasta 1 kuu vangistusega. KarS § 65 lg 2
alusel suurendati 1 aastat 6 kuud vangistust Ramy Põdrale KrMS § 413 alusel moodustatud
liitkaristuse - 1 aasta 6 kuu vangistuse võrra, mõistes temale liitkaristuseks 3 aastat vangistust.
Lisaks tunnistati Ramy Põder süüdi KarS § 209 lg 2 p 4 (2009 sündmus) järgi ja temale
mõisteti karistuseks 1 aasta vangistust. KarS § 65 lg 1 alusel mõisteti Ramy Põdrale
liitkaristuseks 3 aastat vangistust, lugedes liitkaristuseks mõistetud 3-aastase vangistusega
kaetuks KarS § 209 lg 2 p 4 järgi (2009 sündmus) karistuseks mõistetud 1-aastane vangistus.
KarS § 68 lg 1 alusel arvati karistusaja hulka Ramy Põdra eelvangistuses 11.-13.10.2011
viibitud 3 päeva ja ärakandmisele kuuluvaks karistuseks jäi 2 aastat 11 kuud 27 päeva
vangistust. Otsus jõustus 30.05.2014.
Seoses tagaotsitavaks kuulutamise, sundoomise kohaldamise ja Ramy Põdra kinnipidamisega
04.11.2014 algas karistusaeg seega 04.11.2014 ja lõppeks selle täieliku ära kandmise korral
31.10.2017.
Tartu Maakohtu 17.11.2015 määrusega jäeti Ramy Põder Tartu Maakohtu 14.05.2014
kohtuotsusega kriminaalasjas nr 1-14-3796 mõistetud ning kohtuotsuste kogumis
moodustatud liitkaristuse 2 aasta 11 kuu 27 päeva vangistuse kandmisest tingimisi enne
tähtaega koos tema allutamisega elektroonilisele valvele vabastamata. Määrus jõustus
04.12.2015.
28.04.2016 esitas Tartu Vangla Tartu Maakohtule materjalid süüdimõistetu Ramy Põdra
tingimisi enne tähtaja lõppemist vangistusest vabastamise otsustamiseks. Materjalidest
nähtuvalt vangla toetab Ramy Põdra vangistusest vabastamist tingimisi enne tähtaega.



                                                                                                2
KOHTUMENETLUSE POOLTE SEISUKOHAD
Prokurör esitas kohtule kirjaliku seisukoha, milles ei nõustu Tartu vanglaga ning ei pea
põhjendatuks Ramy Põdra vangistusest vabastamist tingimisi enne tähtaega.
Süüdimõistetu Ramy Põder selgitas kohtus, et vanglas asus ta õppima Tartu Täiskasvanute
Gümnaasiumi 10. klassi ja lähipäevadel lõpetab klassi. Vabaduses soovib kinnipeetav jätkata
hariduse omandamist. Samuti soovib ta õppimise kõrvalt asuda tööle. Ramy Põder leiab, et
ennetähtaegse vabanemisega kaasnev kriminaalhooldus on talle kasulik ning ta on nõus täitma
käitumiskontrolli tingimusi ning muid kohustusi, mis kohus talle katseajaks paneb.

KOHTU SEISUKOHT
Ramy Põder kannab liitkaristust tahtlike teise astme kuritegude toimepanemise eest.
KarS § 76 lg 1 p 2 kohaselt võib kohus teise astme kuriteos süüdlase katseajaga tingimisi enne
tähtaega vangistusest vabastada, kui ta on tegelikult ära kandnud vähemalt poole mõistetud
karistusajast, kuid mitte vähem kui neli kuud. Kuna Ramy Põder on nimetatud aja ära
kandnud, siis on olemas formaalne alus tema vangistusest ennetähtaegseks vabastamiseks.
KarS § 76 lg 4 järgi katseajaga tingimisi enne tähtaega vangistusest vabastamise otsustamisel
arvestab kohus materiaalse alusena kuriteo toimepanemise asjaolusid, süüdlase isikut,
varasemat elukäiku ning käitumist karistuse kandmise ajal, samuti tema elutingimusi ja neid
tagajärgi, mida võib süüdlasele kaasa tuua tingimisi enne tähtaega karistusest vabastamine.
Kohtule esitatud materjalidest nähtub, et Ramy Põtra on kriminaalkorras korduvalt karistatud.
Reaalset vangistust kannab ta esimest korda. Peale viimast kohtuotsust hoidis kinnipeetav
tahtlikult kõrvale karistuse kandmisele asumisest ning tema suhtes anti välja Euroopa
vahistamismäärus. Selle alusel Ramy Põder ka vahistati ning ta toimetati karistust kandma.
Lisaks on ta vangistuse ajal toime pannud distsiplinaarrikkumise, mille eest on teda karistatud
noomitusega. Eelnev viitab sellele, et Ramy Põdral on välja kujunenud kindel antisotsiaalne
käitumismuster ning järelikult oht, et ta jätkab kuritegude toimepanekut, on endiselt olemas.
Kinnipeetava karistusaeg lõppeb 31.10.2017. Kohtul puudub veendumus, et järelejäänud
vangistus suudaks kinnipeetavat täiendavalt positiivses suunas mõjutada. Lisaks tuleb
kõnealusel juhtumil arvestada sellega, et kui süüdimõistetu vabaneb vanglast pärast kogu
karistuse ära kandmist, siis ei teostataks tema käitumise üle mingit riiklikku kontrolli.
Arvestades aga Ramy Põdra varasemat käitumist, psühholoogilisi probleeme ning puudulikku
probleemilahendusoskust, on oluline, et isik allutataks ka vabaduses kindlale distsipliinile ja
kontrollile. Kohus leiab, et käesoleval juhul võimaldab sellist kontrolli vaid vangistusest
tingimisi ennetähtaegsel vabastamisel kohaldatav katseaeg ning selle ajal teostatav
käitumiskontroll. Käitumiskontrolli kohaldamise kasuks räägib ka see, et lisaks Ramy Põdra
üle kontrolli teostamisele, teostatakse sel ajal ka kriminaalhooldust, mille käigus osutatakse
talle sotsiaalset kohanemist soodustavat abi ning aidatakse teda isiklike probleemide
lahendamisel. Kohus on seisukohal, et kriminaalhooldus võib Ramy Põdra puhul uute
õigusrikkumiste toimepanemise riski mõnel määral maandada.
Seetõttu leiab kohus, et Ramy Põder tuleb tingimisi enne tähtaja lõppemist vangistusest
vabastada ning allutada käitumiskontrollile.
KarS § 76 lg-st 5 ja § 78 p-st 2 lähtuvalt kestab Ramy Põdra katseaeg käesoleva kohtulahendi
jõustumisest kuni 31.10.2017. KarS § 76 lg 5 teise lause kohaselt allutatakse süüdlane
katseajaks KarS §-s 75 sätestatud käitumiskontrollile, kuid mitte rohkem kui kuni kahekümne
neljaks kuuks. Kohus leiab, et arvestades toimepandud kuritegude iseloomu ja isiku korduvaid
karistamisi, tuleb Ramy Põder allutada käitumiskontrollile kogu katseajaks, s.o kuni



                                                                                            3
31.10.2017. Selline aeg võimaldab isikut maksimaalselt kontrollida ning samaaegselt ka
toetada, et aidata tal hoiduda edaspidi uute kuritegude toimepanemisest.
Kuna kõik Ramy Põdra kuriteod on olnud seotud materiaalse kasu taotlemisega, siis selleks,
et minimeerida õigusrikkumiste toimepanemise riski veelgi, tuleb Ramy Põdrale lisaks KarS
§ 75 lg-s 1 sätestatud kontrollnõuetele käitumiskontrolli ajaks KarS § 76 lg 5 ja 75 lg 2 p 4
alusel määrata täiendav kohustus asuda tööle või võtta end arvele Eesti Töötukassas hiljemalt
kahe nädala jooksul alates ennetähtaegselt vabastamisest. Kuna Ramy Põdra lai
tutvusringkond hõlmab ka kriminaalkorras karistatud isikuid, siis tuleb Ramy Põdrale panna
KarS § 75 lg 2 p 7 alusel kohustus mitte suhelda teadvalt kriminaalkorras karistatud isikutega
ilma kriminaalhooldaja eelneva loata. KarS § 75 lg 2 p 8 alusel panna Ramy Põdrale ka
kohustus osaleda sotsiaalabiprogrammis, mida kriminaalhooldusametnik soovitab.




/allkirjastatud digitaalselt/
Kohtunik




                                                                                           4
