                        KOHTUMÄÄRUS
Kohus                           Harju Maakohus

Määruse tegemise aeg ja koht    29.11.2016.a Tallinn, Liivalaia kohtumaja

Kohtuasja nr                    1-16-3409

Kohtunik                        Eha Popova

Kohtuistungi sekretär           Julia Senkevitš

Tõlk                            Natalia Senkevitš

Kohtuasi                        Vangla materjalid Aleksandr Kondrašini tingimisi enne
                                tähtaega vangistusest vabastamiseks

Süüdimõistetu                   Aleksandr Kondrašin (ik 38312250224) viibib Vanglas

Kohtuistungi toimumise aeg,     22.11.2016.a Tallinn,     Liivalaia   kohtumaja,   avalik
                                kaugkohtuistung
koht


RESOLUTSIOON

1. Vabastada Aleksandr Kondrašin       karistuse kandmisest tingimisi enne tähtaega
katseajaga 6 (kuus) kuud.

2. KarS § 76 lg 5 alusel allutada Aleksandr Kondrašin katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1 -6 sätestatud
kontrollnõudeid:
   1) elama kohtu määratud alalises elukohas Xxxx;
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
                                               2
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Aleksandr Kondrašini suhtes käitumiskontrolli ajal KarS § 75 lg 2 p 2, 4, 5 ja
8 sätestatud kohustusi:
- mitte tarvitada alkoholi;
- asuda tööle või võtta end Töötukassas arvele 2 (kahe) nädalajooksul peale vanglast
vabanemist;
- pöörduda vanglast vabanemisel 1 (ühe) kuu jooksul psühhiaatri poole ja läbida alkoholi
sõltuvusvastane ravi ning esitada kriminaalhooldajale sellekohane tõend;
- osaleda kriminaalhooldaja poolt määratud sotsiaalprogrammis.

4. Aleksandr Kondrašinile määratud katseaja ja käitumiskontrolli kulgemist arvestada
alates kohtumääruse jõustumisest.

5. Määrata Aleksandr Kondrašinile kriminaalhooldaja Vangla Lääne-Harju
kriminaalhooldusosakonna juhataja määramisel ja saata määrus täitmiseks
kriminaalhooldusosakonnale.

6. Aleksandr Kondrašin vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Aleksandr Kondrašini tingimisi enne
tähtaega vangistusest vabastamiseks.
Aleksandr Kondrašin tunnistati Harju Maakohtu 25.04.2016.a otsusega süüdi KarS § 424 järgi
ja teda karistati vangistusega 1 aasta ja 6 kuud. KrMS § 238 lg 2 alusel vähendati mõistetud
karistust 1/3 võrra ja karistuseks mõisteti 1 aasta vangistust. KarS 68 lg 1 alusel arvati
eelvangistuses viibitud aeg karistusaja hulka ja karistuse kandmise alguseks arvati 24.04.2016.a.
Kohtuotsus jõustus 03.05.2016.a.

Karistuse kandmise algus oli 24.04.2016.a ja lõpp on 24.04.2017.a.

Aleksandr Kondrašini kohta kinnipidamisasutuses koostatud iseloomustusest nähtub, et ta
osaleb alates 19.09.2016.a riigikeele kursustel tasemel A2. Distsiplinaarkaristusi ei ole. Vangla
toetab A. Kondrašini tingimisi ennetähtaegset vabastamist.

Aleksandr Kondrašini kohta kriminaalhoolduses koostatud iseloomustusest nähtub, et
kinnipeetav asub vabanemisel elama Xxxxasuvasse korterisse, mis kuulub abikaasa isale.
Vabanemisel töökohta ei ole.

Aleksandr Kondrašin soovib vabaneda tingimisi enne tähtaega. Kannab karistust joobes
juhtimise eest. Kriminaalkorras karistatud 6 korda, vanglas kolmas kord. Elama asub abikaasa
ise nõusolekul abikaasa isale kuuluvasse korterisse Xxxx. Töökohta vabanemisel ei ole, aga see
                                                3
ei ole probleemiks, usub, et leiab töökoha. Alkoholiga probleemid algasid ammu, praegu ei ole
probleeme. On nõus raviga ja lisakohustustega.
Abiprokurör Katrin Tron esitas kirjaliku seisukoha, mille kohaselt abiprokurör toetab
Aleksandr Kondrašini tingimisi ennetähtaegset vabastamist, nõustudes vangla arvamusega, mis
on ära toodud kinnipeetava iseloomustuses. Samuti toetab abiprokurör Aleksandr Kondrašinile
katseaja määramist ja isiku allutamist KarS § 75 sätestatud käitumiskontrollile 6 kuuks, leides,
et vangla ja kriminaalhooldaja poolt taotletud lisakohustused on abiks kriminaalhoolduse
läbimisel.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu arvamuse, leiab, et Aleksandr Kondrašini võib vangistusest tingimisi
ennetähtaegselt vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
süüdimõistetu isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. Karistuse kandmise ajal on A. Kondrašin suutnud käituda korrektselt, mida
kinnitab distsiplinaarkaristuste puudumine. Vangla ja prokurör toetavad A. Kondrašini tingimisi
ennetähtaegset vabastamist.

Kohus usub, et praegune vangistus on pannud A. Kondrašini mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab A. Kondrašini tingimisi ennetähtaegne vabastamine kohaldada tema
üle käitumiskontrolli ning seeläbi teostada järelevalvet väljaspool kinnipidamisasutust,
kindlustamaks positiivseid muutusi, andes samas talle võimaluse tõestada, et ta on asunud
paranemise teele ning on võimeline edaspidi järgima seaduskuulekat eluviisi. Katseajal on
võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel. Kriminaalhooldusseaduse § 1 lg 1 kohaselt valvatakse kriminaalhoolduse
käigus kriminaalhooldusaluse käitumise ja temale kohtu või prokuröri poolt pandud kohustuste
täitmise järele ning soodustatakse kriminaalhooldusaluse sotsiaalset kohanemist eesmärgiga
mõjutada teda hoiduma kuritegude toimepanemisest. Vanglamaterjalide kohaselt on kuritegude
toimepanemise soodusteguriks olnud alkoholi kuritarvitamine. Kohus lähtub ennetähtaegsel
vabastamisel kinnipeetava kohtuistungil avaldatud valmisolekust sõltuvusprobleemiga
tegelemiseks ning soovi pöörduda vastavale ravile ning paneb talle vabanemisel kohustuseks
läbida alkoholi sõltuvusvastane ravi. Kohtu hinnangul aitab kinnipeetava arusaam sõltuvusainete
kahjulikkusest ning tahe neid edaspidises elus vältida eelduslikult ära hoida ka uute süütegude
toimepanemist.

Pärast vabanemist on A. Kondrašinil olemas            kindel elukoht ning kriminaalhoolduse
kohaldamisega on nõustunud ka süüdimõistetu, saades aru selle vajalikkusest ja kasulikkusest
oma edasise elu korraldamisel. Kõik need asjaolud aitavad kohtu hinnangul kaasa kinnipeetava
edaspidisele õiguskuulekale käitumisele ning ühiskonnas aktsepteeritavate hoiakute ja
tõekspidamiste omaksvõtmisel. Kohus usub, et süüdimõistetu on nüüdseks teinud karistusest
vastavad järeldused ning oskab edaspidises elus käituda normikohaselt.
                                            4

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
