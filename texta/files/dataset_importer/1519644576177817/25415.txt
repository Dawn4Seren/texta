                             KOHTUMÄÄRUS
Kohus                             Viru Maakohus
Toimiku number                    1-14-5012
Määruse tegemise aeg ja koht      25. jaanuar 2016 Jõhvi kohtumajas
Kohtunik                          Deniss Minzatov
Kohtuistungi sekretär             Piret Juuse
Tõlk                              Svetlana Hamaza
Erakorraline ettekanne            Viru Vangla Kriminaalhooldusosakonna 7.01.2016
                                  erakorraline ettekanne Anton Bojarintsevile Viru Maakohtu
                                  4.02.2015 kohtuotsusega mõistetud ärakandmata karistuse osa
                                  täitmisele pööramiseks
Süüdimõistetu                     Anton Bojarintsev, isikukood 38602042232.
                                  elukoht: xxx
Kriminaalhooldusametnik           Malle Peterson
Kohtuistungi aeg                  25.01.2016
RESOLUTSIOON                      Juhindudes KarS § 76 lg 7, KrMS § 429 lg 1 p 2 ja § 432
                                  kohtunik

                                        M Ä Ä R A S:

1. Rahuldada kriminaalhooldusametniku taotlus Anton Bojarintsevile Viru Maakohtu
   4.02.2015 kohtuotsusega mõistetud ja Viru Maakohtu 9.11.2015 määruse alusel
   ärakandamata jäänud karistuse osa täitmisele pööramiseks ning pöörata karistuse
   ärakandmata osa 3 (kolm) kuud ja 19 (üheksateist) päeva vangistust, täitmisele.
   Saata süüdimõistetu vangistust kandma.

2. KrMS § 429 lg 1 p 2 alusel kohaldada Anton Bojarintsevi suhtes tõkend - vahistamine –
   alates kohtumääruse kuulutamisest kuni selle jõustumiseni ning vahistada Anton
   Bojarintsev kohtusaalis.

3. Karistuse kandmise algust arvestada alates Anton Bojarintsevi vahistamisest
   25.01.2016.

4. Määrus saata Viru Vangla kriminaalhooldusosakonda teadmiseks.

Edasikaebamise kord
Määruse peale saab esitada määruskaebuse Tartu Rinkonnakohtule läbi Viru Maakohtu Jõhvi
kohtumaja 15 päeva jooksul alates määrusest teada saamisest.

ASJAOLUD

Kriminaalhooldusametnik esitas kohtule taotluse, milles palub pöörata süüdimõistetule mõistetud
ning kandmata jäänud karistuse osa täitmisele, kuna Anton Bojarintsev rikub talle kohtu poolt
määratud kohustusi.


                                                                                          1(5)
Anton Bojarintsev tunnistati Viru Maakohtu 4.02.2015 kohtuotsusega KarS § 199 lg 2 p 8 ja
§184 lg 1 järgi ning KarS § 64 lg 1 alusel mõisteti liitkaristuseks 1 aasta 6 kuud vangistust.
KrMS § 238 alusel mõisteti karistuseks 1 aasta vangistust, millest KarS § 68 lg 1 alusel arvati
maha eelvangistus mõistes karistuseks 11 kuud 28 päeva vangistust.

Viru Maakohtu 9.11.2015 määrusega Anton Bojarintsev on ennetähtaegselt vabastatud
ülalnimetatud ärakandmata karistuse osa kandmisest katseajaga 6 kuud ühes elektroonilise valve
kohaldamisega koos allutamisega käitumiskontrollile.
Vastavalt KarS § 75-1 lg 3 p 2 elektroonilise valve pikkuseks määrati 3 kuud

Katseajal ta pidi täitma KarS § 75 lg 1 p 1-6 järgi ettenähtud kontrollnõudeid.
Peale seda KarS § 75 lg 2 p 2, 21, 4, 5, 8, 9 alusel on talle määratud kohustused:
-mitte tarvitama alkoholi;
-mitte omama või tarvitama narkootilisi või psühhotroopseid aineid;
-otsima endale töökoha või võtma ennast arvele Eesti Töötukassas 2 (kahe) nädala jooksul alates
vangistusest vabanemisest;
-alluma ettenähtud ravile peale elektroonilise valve lõppemist;
-osalema kriminaalhooldaja määratavas sotsiaalprogrammis;
-alluma elektroonilisele valvele, olles selleks eelnevalt nõusoleku andnud

Kriminaalhooldusosakonna erakorralise ettekande kohaselt rikkus Anton Bojarintsev talle kohtu
poolt määratud kohustusi mitte tarvitada narkootikume ega allu elektroonilisele valvele.

04.12.2015 kella 12.28 ajal teavitas elektroonilise järelevalve all olev isik Anton Bojarintsev
valveametnikku sellest, et peab minema arsti juurde ning lahkus kodust kell 12.35. Ajakava
liikumist ette ei näinud. Kella 14.35 ajal teavitas Tartu Vangla järelevalveosakonna valvur Hele
Opmann, et elektroonilise järelevalve all olev isik Anton Bojarintsev on viibinud liikumiskeelu
ajal väljas rohkem kui 2 tundi ning pole naasnud koju. Isikuga on püütud korduvalt ühendust
võtta koduseadme telefoni numbril xxx (keegi ei vasta) kui ka mobiiltelefoni (nr xxx) teel
(väljalülitatud). Kell 15.07 naases isik tagasi kodusele aadressile.

16.12.2015, peale kohtuistungit, mis lõppes vastavalt kohtuistungi protokollile kell 14:32, eirates
ametniku korraldust, läks Postkontori peatusest linnaliini transpordi nr. 29 peale ning väljus
bussist mitte ettenähtud peatuses. Kohtla-Järvel asuva Kalevi peatuse asemel väljus Järveküla
teel olevas peatuses (endine Dünamo) ning jõudis koju määratud ajagraafikust hiljem

05.01.2016 kell 15.25 paiku teatas Tartu Vangla järelevalveosakonna valvur, et elektroonilise
järelevalve all olev isiku, Anton Bojarintsevi (xxx) kohta saabus kell 15.25 jalavõru häire - rihm
rikutud, keha häire (s.t. jalavõrul on keha kontakt kadunud). Kella 15.56 paiku võeti isikuga
ühendust koduseadme telefoni ning mobiiltelefoni kaudu. Isik ei vastanud ning mobiiltelefon on
väljalülitatud.
Kriminaalhooldusametniku poolt kell 16:43 teostatud kodukülastus elukohta xxx tulemust ei
andnud, kriminaalhooldusalune ust ei avanud ning telefonidele ei vastanud.

Oma taolise käitumisega rikkus Anton Bojarintsev kohustust KarS § 75 lg 2 p 9 järgi - alluma
elektroonilisele valvele kui ta on selleks eelnevalt nõusoleku andnud

Peale seda 08.01.2016 Anton Bojarintsevil tuvastati narkojoove.
08.01.2016 kiirmenetluse otsusega Anton Bojarintsevile on NPALS § 15´1 lg 1 alusel määratud
rahatrahv 50 trahviühikut s.o. 200 eurot.



                                                                                              2(5)
Oma taolise käitumisega rikkus Anton Bojarintsev KarS § 75 lg 2 p 2-1 järgi määratud kohustust
mitte omama või tarvitama narkootilisi või psühhotroopseid aineid.
08.12.2015 kirjutas Anton Bojarintsev seletuses, et 02.12.2015 oli ta kriminaalhooldusametniku
vastuvõtul ning talle koostati ajagraafik kuni 08.12.2015. Kodust väljumist 04.12.2015 ta ei
taotlenud, kuna unustas, et tal lõppevad ravimid. 04.12.2015 helistas ta valveametnikule ja
selgitas, et vajab ravimeid.
Valveametnikult sai ta korralduse helistada kriminaalhooldusametnikule, ent telefoni teel ta
kriminaalhooldusametnikku kätte ei saanud. Seejärel võttis ta uuesti ühendust valveametnikuga
ning sõitis omavoliliselt ise ravimitele järgi, olles kodust ära ajavahemikul 12-30-15.00. Anton
Bojarintsev kinnitas, et mõistab, oli kodust ära liikumiskeelu ajal ning taolisel viisil rikkus
elektroonilise järelevalve ajakava. Ta saab aru, et väljumist oleks pidanud taotlema olles
registreerimisel 02.12.2015.a. Lubab, et edaspidiselt taolisi asju ei juhtu.
18.12.2015 kirjutas Anton Bojarintsev seletuses, et 16.12.2015, peale kohtuistungit läks ta
koheselt Jõhvis asuva Postkontori bussipeatusesse, istus linnaliini bussi nr. 29 ning sõitis Kohtla-
Järvele Dünamo peatuseni. Ta väljus varem, kuna lihtsalt tahtis hingata värsket õhku. Antud
põhjusel jõudis ta koju ajakavas määratud ajast hiljem. Anton Bojarintsev mõistab, et taolisel
viisil on ta rikkunud elektroonilise järelevalve ajakava. Lubab, et edaspidiselt täidab ajagraafikut.
05.01.2016 rikkumiste kohta ei olnud võimalik seletust võtta, kuna Anton Bojarintsev ei ole
vastanud koduvalveseadmele, helistamistel mobiilinumbritele on telefon olnud välja lülitatud.
05.01.2016 teostatud kodukülastusel aadressil xxx, koputamistele ei vastatud, mobiiltelefonid
olid välja lülitatud.
08.01.2016 seletuses Anton Bojarintsev kirjutas, et ühe jalaga riivas teise ning jalavõru läks ära.
Kusagile ei helistanud. Oli kodus. Telefonile ei vastanud kuna selle aku oli läbi ja ta ei kuulnud
helistamist aparaadile.
04.01.2016 tuli koju hiljem kuna jäi bussist maha. Kui jõudis koju kohe helistas.
Amfetamiini tarvitas 05.01.2016, mis ajal ei mäleta.


26.11.2015 toimunud esmakohtumisel Anton Bojarintsevile selgitati kriminaalhooldusaluse
õiguseid ja kohustusi, millest arusaamist kinnitas Anton Bojarintsev oma allkirjaga.
Vabanedes Anton Bojarintsev võttis end Töötuna arvele 26.11.2015, mille kohta esitas
Töötukassa otsuse. Elektrooniline järelevalveseade paigaldati 27.11.2015 kodukülastuse käigus.
Enne ajakava koostamisi kuulati ära Anton Bojarintsevi vajadused. Ajakavade koostamisel on
lähtutud asjaolust, et Anton Bojarintsev elab koos ema ja isaga (kes ei tööta) ning võivad
teostada tegevusi, mille puhul ei ole Anton Bojarintsevi enda kohaleminek kohustuslik.
Esimene ajakava rikkumine leidis aset, kuna Anton Bojarintsev otsustas ise ravimitele järgi
minna, seda vaatamata asjaolule, et ravimitel on võimalik järgi käia lähedastel.
Rikkumisele reageeriti hoiatusega.
Teine elektroonilise järelevalve ajagraafiku rikkumine leidis aset 16.12.2015.a. Antud kuupäeval
oli Anton Bojarintsevil kohtuistung väärteoasjas nr. 4-15-10758.
Seoses 16.12.2015.a. kell 14:15 algava kohtuistungiga täpsustas kriminaalhooldusametnik
telefoni teel kohtuistungi sekretärilt istungi kestvust. Aeg 14.15-15.00. Seejärel helistatud
A.Bojarintsevile, et rääkida läbi kodunt väljumine ja koju jõudmine. A.Bojarintsev selgitas, et
kavatses ise helistada 16.12.15, kuna ta enda teadmised busside aegade graafikutest on napid.
Selgitatud Anton Bojarintsevile, et 16.12.2015.a. väljumine kodunt lubatud kell 13:45. Bussi
peale läheb Kohtla-Järve Kalevi peatusest (bussi väljumisaeg antud peatusest kell 13:50, buss nr.
24) ning sõidab Jõhvi. Jõhvi Postkontori peatusesse jõuab kell 14:03 ja kohe suundub
kohtuistungile (istung 14:15-15:00, aadressil Kooli 2a, Jõhvi). Kohtuistungilt jalgsi
bussipeatusesse, sõit linnaliini transpordiga nr. 10, väljumisajaga Postkontori peatusest kell
15:06, sõit Kohtla-Järvele Kalevi peatuseni. Sealt koju jalgsi. Kodus peab olema kell 15:30.
A.Bojarintsev kinnitas, et pani endale ajad kirja. Lähtuvalt asjaolust, et tegu ühekordse
väljumisega, uut ajakava selle kohta ei koostatud.
                                                                                                3(5)
Vastavalt Viru Maakohtu Jõhvi kohtumaja kohtuistungi protokollile 16.12.2015.a.asja nr. 4-15-
10758, algas kohtuistung kell 14:15 ja lõppes kell 14:35.
Anton Bojarintsev jõudis koju määratud kellaajast hiljem, kell 15:43, kuna otsustas oma sõnul
värsket õhku hingata. Antud rikkumisele reageeriti teise hoiatusega.
05.01.2016.a. tulid Anton Bojarintsevi koduvalveseadmelt korduvad häired. Esialgselt püüti
Anton Bojarintseviga saada ühendust telefoni teel. Kuna Anton Bojarintsev ei vastanud
koduseadmele helistamistele, püüti temaga ühendust saada mobiiltelefoni teel, helistades
korduvalt mõlemale numbrile. Telefonid olid välja lülitatud. 05.01.2016.a. kell 16:43 teostati
Anton Bojarintsevi elukohta kodükülastus. Uksele koputamistele ei reageeritud, telefonid olid
välja lülitatud. Püüti saada ühendust ka Anton Bojarintsevi emaga ja kasuisa, ent ka need
telefonid olid välja lülitatud.
Anton Bojarintsev on korduvalt rikkunud talle pandud kohustust.

Juhindudes KrHS § 31 lg 1 ja KarS § 76 lg 7 kriminaalhooldaja tegi ettepaneku Anton
Bojarintsevile määratud ja ärakandmata karistus täitmisele pöörata.


Kohtuistungil

Kriminaalhooldusametnik jäi oma taotluse juurde ja palus kohaldada Anton Bojarintsevi
suhtes tõkendina vahistamine.

Anton Bojarintsev nõustus erakorralise ettekandega ja võttis omaks toimepandud rikkumised,
kuid jäi oma varasemas seletuses toodu juurde, et jalavõru ei võtnud ta maha sihipäraselt, vaid
see juhtus kogemata löögist. Tunnistas, et on tarvitanud narkootikume, kuid ei soovinud seda
pikemalt selgitada.


KOHTU SEISUKOHT

Tutvunud toimiku materjalidega, süüdimõistetu, kriminaalhooldusametniku ja prokuröri
seisukohtadega, leiab kohtunik, et kriminaalhooldusametniku taotlus on põhjendatud ja kuulub
rahuldamisele.

KrMS § 427 lg 2 kohaselt, vangistuse tingimisi kohaldamata jätmise tühistamise ja
süüdimõistetu saatmise KarS § 74 lõike 4, 5 või 6, § 76 lõike 7 või 8 või § 77 lõike 4 kohaselt
kohtuotsusega mõistetud karistust kandma otsustab süüdimõistetu elukoha järgse maakohtu
täitmiskohtunik oma määrusega.

KarS § 76 lg 7 kohaselt kui süüdlane katseajal ei järgi kontrollnõudeid, ei täida talle pandud
kohustusi või ei allu elektroonilisele valvele, võib kriminaalhooldusametnik teda kirjalikult
hoiatada või kohus määrata täiendavaid kohustusi vastavalt käesoleva seadustiku § 75 lõikes 2
sätestatule, pikendada käitumiskontrolli aega kuni katseaja lõpuni või pöörata kandmata jäänud
karistuse osa täitmisele.

Kohus leiab, et kriminaalhooldus Anton Bojarintsevi suhtes on ebaõnnestunud, kuna isik ei
suutnud järgida kontrollnõudeid ja kohustusi.

Anton Bojarintsev korduvalt eiras KarS § 75-1 alusel talle kohtu poolt määratud kohustust -
alluma elektroonilisele valvele 3 kuu jooksul.
8.01.2016 kodukülastuse lehelt nähtub, et Anton Bojarintsevi kodus tuvastati rikutud jalavõru,
klamber ja võru.
                                                                                          4(5)
Peale seda Anton Bojarintsev ei täida KarS § 75 lg 2 p 2-1 alusel talle kohtu poolt määratud
kohustust mitte omama või tarvitama narkootilisi või psühhotroopseid aineid.

8.01.2016 kiirmenetluse otsusest tuleneb, et 05.01.2016 Anton Bojarintsev tarvitas narkootilist
ainet ilma arsti ettekirjutuseta ning NPALS § 15´1 lg 1 alusel talle on määratud rahatrahv 50
trahviühikut s.o. 200 eurot.
08.01.2016 alkoholi või narkootikumide tarvitamise kontrollimise protokollist nähtub, et Anton
Bojarintsevil tuvastati 08.01.2016 narkootikumide tarvitamise tunnused.

Katseajal elektroonilisele valve nõuete eiramine ning keelatud sõltuvusainete tarvitamise
jätkamine näitab, et Anton Bojarintsev ei ole asunud paranemise teele ja tema karistusest
tingimisi vabastamine ei ole täitnud eesmärki. Vangistuse tingimisi kohaldamata jätmine kuulub
tühistamisele ning Anton Bojarintsev tuleb saata kinnipidamiskohta karistust kandma.

Kohus ei pea otstarbekaks Anton Bojarintsevile täiendavate kohustuste määramist või
käitumiskontrolli tähtaja pikendamist, sest ta ei suuda täita määratud kohustusi ning KarS § 76 lg
7 alusel tuleb Anton Bojarintsevile mõistetud ärakandmata karistus pöörata täitmisele.

Anton Bojarintsev kandis vangistust ajavahemikul 16.03.2015 – 25.11.2015 (8 kuud 9 päeva).
Seega ärakandmata osa on 3 kuud 19 päeva päeva vangistust.

Vastavalt KrMS § 429 lg 1 p 2 täitmiskohtunik võib vangla, kriminaalhooldusametniku või
kohtutäituri taotlusel või rahvusvaheliseks kriminaalmenetlusalaseks koostööks pädevalt
õigusasutuselt isiku välisriigis viibimise kohta teabe saamisel vahistada süüdimõistetu, kui see
hoidub või võib hoiduda kõrvale süüdimõistva kohtuotsuse täitmisest ning kohtul on piisav alus
eeldada, et tingimisi enne tähtaega vangistusest vabastamisel kandmata jäänud karistuse osa
pööratakse täitmisele.

Anton Bojarintsev vabanes karistuse kandmiselt 25.11.2015 ning juba 04.12.2015 pani toime
oma esimese rikkumise. Järgmise rikkumise pani toime vähem kui 2 nädala möödumisel. Ning
lõpuks üldse eemaldas elektroonilisele valvele võru.
Arvestades Anton Bojarintsev senist käitumist (mh uue süüteo toimepanemine) ja suhtumist
kohustuste täitmisesse pole välistatud tema poolt uute õigusrikkumiste toimepanemine.

Kuna Anton Bojarintsev oma käitumisega näitas, et ei suuda kinni pidada kehtestatud reeglitest
ja täita kohustusi, on vähetõenäoline, et ta vabatahtlikult ilmub karistuse kandmisele, hoidudes
seega kohtuotsuse täitmisest, millest tulenevalt kohus peab otstarbekaks kohaldad tema suhtes
vahistamist.



/allkirjastatud digitaalselt/
Deniss Minzatov
kohtunik




                                                                                             5(5)
