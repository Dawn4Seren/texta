                                                           Kriminaalasi nr 1-16-201




                          KOHTUOTSUS
                       Eesti Vabariigi nimel

Kohus                         Tartu Maakohus

Kohtuotsuse tegemise aeg ja   02.mail 2016.a Jõgeva kohtumaja

koht

Kriminaalasja number          1-16-201

Kohtunik                      Ülle Raag

Kohtuistungisekretär          Margit Veike

Tõlk                          Nadežda Bõstrova

Kriminaalasi                  Igor Vnukov’i süüdistus KarS § 424 järgi

Prokurör                      Ringkonnaprokurör Anneli Hinto

Süüdistatav                   Igor Vnukov, isikukood 36601272234, emakeel- vene
                              keel, Venemaa kodanik,
                              Elukoht:
                              xxxxxxxxxxxxxxxxxxxxxxxxxxxxxxxxxxxxxxxxxxxxxx
                              x, kes-eriharidus, töökoht- ei tööta, arvel Tööbüroos,,
                              kriminaalkorras karistatud kaheksal korral:
                              1)09.03.20015 Ida- Viru Maakohtu otsusega KarS § 424
                              järgi vangistusega 6 kuud katseajaga 2 aastat 6 kuud;
                              2)21.04.2005 Tallinna Linnakohtu otsusega KarS § 424
                              järgi KarS § 65 lg.1 alusel vangistusega 6 kuud
                              katseajaga 3 aastat; 3)
                              30.03.2007 Viru Maakohtu otsusega KarS § 424 järgi
                              KarS § 65 lg.2 alusel vangistusega 13 kuud; 4)
                              15.05.2009 Viru Maakohtu otsusega KarS § 424 järgi
                              vangistusega 4 kuud, asendatud üldkasuliku tööga mahus
                              240 tundi, täitmistähtajaga 12 kuud, lisakaristusena
                              sõiduki juhtimisõiguse äravõtmine 11 kuuks;
                              5)28.09.2009 Viru Maakohtu otsusega KarS § 329 järgi
                              vangistusega 2 kuud, asendatud üldkasuliku tööga mahus
                              120 tundi täitmise tähtajaga 8 kuud; 6)15.04.2010 Viru

                                                                                  1
                                    Maakohtu otsusega KarS 329, § 424 järgi vangistusega 6
                                    kuud, asendatud üldkasuliku tööga mahus 240 tundi
                                    täitmistähtajaga 12 kuud; 7) 27.05.2011 Harju Maakohtu
                                    otsusega KarS § 424 järgi vangistusega 8 kuud,
                                    lisakaristusena mootorsõiduki juhtimisõiguse äravõtmine
                                    2 aastaks 6 kuuks; 8)06.03.2014 Viru Maakohtu otsusega
                                    KarS§ 329 järgi vangistusega 2 kuud, vabanes karistuse
                                    kandmiselt 13.06.2014;
                                     Väärteokaristusi arhiveeritud 8.

                                    Tõkend - elukohast lahkumise keeld alates 04.11.2015.

 Kaitsja                            Vandeadvokaat Lembit Nirgi Rakvere
                                    Advokaadibüroo, asukoht Lai t. 11 Rakvere, telefon
                                    3243347, e-post: lembitnirgi@hot.ee


 RESOLUTSIOON


1. Süüdi tunnistada Igor Vnukov KarS § 424 järgi ja karistuseks mõista 1(üks) aasta 6
(kuus) kuud vangistust.

KarS § 68 lg.1 alusel kahtlustatavana kinnipidamise aeg 03.11.2015 kuni 04.11.2015, s.o. 2
päeva arvata karistusaja hulka. Kandmata karistus on 1 (üks) aasta 5 (viis) kuud 28
(kakskümmend kaheksa) päeva vangistust.

Karistuse kandmise algust lugeda alates Igor Vnukovi kinnipidamiskohta saabumisest.

Tõkend- elukohast lahkumise keeld jätta muutmata kuni kohtuotsuse täitmiseni ja Igor
Vnukovi ilmumisel karistuse kandmisele isik vahistada.


2.Kohaldada Igor Vnukovi suhtes lisakaristust ja KarS § 50 lg.1 p.1      alusel võtta Igor
Vnukov’ilt ära sõiduki juhtimise õigus 3(kolmeks) aastaks.

KrMS § 414 lg.1 alusel saadab kohus kohtuotsuse täitmisele pööramisel süüdimõistetule
teatise selle kohta, mis ajaks ja millisesse vanglasse ta peab karistuse kandmiseks ilmuma.
Määratud ajaks vanglasse ilmumata jäämise korral kohaldatakse isikule sundtoomist või
vahistatakse vangla taotlusel.

Kriminaalmenetluse kulud:

 Igor Vnukovi menetluskulud on:
1) sundraha 645 eurot;
2) tasu riigi õigusabi eest kohtueelses menetluses ja kohtumenetluses kokku   350,40 eurot;

Kokku on Igor Vnukovi menetluskulud 995,40 eurot.
Määrata, et Igor Vnukovi tasumisele kuuluv menetluskulude hüvitis on 995,40 (üheksasada
üheksakümmend viis eurot 40 senti) eurot.

                                                                                         2
Kohtuotsusega koos antakse välja maksedokument menetluskulu tasumise kohta riigi tuludesse
Rahandusministeeriumi kontole.

Määrata, et menetluskulud tuleb Igor Vnukovil tasuda kolmekümne päeva jooksul alates
kohtuotsuse jõustumisest. Kui menetluskulud ei ole täielikult tasutud kohtu määratud tähtaja
jooksul,    saadetakse kohtuotsus 10 päeva jooksul              kohtutäiturile sundtäitmiseks
täitemenetluses sätestatud korras.

Edasikaebamise kord

Kohtuotsusele võib esitada apellatsioonkaebuse Kriminaalmenetluse seadustiku
kokkuleppemenetlust reguleerivate sätete rikkumise peale või kui kokkuleppes kirjeldatud tegu
ei ole kuritegu või see on KarS-i järgi ebaõigesti kvalifitseeritud või kui on mõistetud karistus,
mida seadus selle eest ette ei näe, Tartu Maakohtu Jõgeva kohtumaja kaudu Tartu
Ringkonnakohtule. Kaebuse esitamise soovist tuleb kohtule kirjalikult teatada 7 päeva jooksul
arvates kohtuotsuse kuulutamisest. Apellatsioonkaebus esitatakse 15 päeva jooksul arvates
päevast, mil kohtuotsus on kohtu kantseleis tutvumiseks kättesaadav


ASJAOLUD JA MENETLUSE KÄIK

 13.01.2016.a. saabus kohtule menetlemiseks üldmenetluses Igor Vnukovi süüasi KarS § 424
järgi. Pärast kohtunik R.Pärna taandumist määrati asi kohtunik Ü.Raagi menetlusse. Kohus
andis Igor Vnukovi 04.03.2016 määrusega kohtu alla üldmenetluses.

Igor Vnukov´it süüdistatakse selles, et tema 09.07.2015 kell 18.43 paiku Jõgeva maakonnas
Põltsamaa vallas Põltsamaa-Võhma tee 5. kilomeetril juhtis mootorsõidukit Scania
registreerimismärgiga xxxxxI, olles      joobeseisundis, kus alkoholisisaldus tema poolt
väljahingatavas õhus oli mõõtmisel 1,28 mg/l kohta;

Peale selle tema 03.11.2015 juhtis Tartu linnas Ringtee tänaval kuni sõiduki kinnipidamiseni
kella 12.27 paiku Ringtee 75 asuva Lõunakeskuse ees mootorsõidukit MAN reg.märgiga
xxxxxxx olles joobeseisundis, kus alkoholisisaldus tema poolt väljahingatavas õhus oli
mõõtmisel 1,19 mg/l kohta;

Sellega rikkus Igor Vnukov Liiklusseaduse § 69 lg 1 nõuet, mille kohaselt juht ei tohi olla
joobeseisundis ja Liiklusseaduse § 69 lg 2 p 1 nõuet, mille kohaselt alkoholijoobes olevaks
loetakse mootorsõidukijuht, kelle ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.

Seega mootorsõiduki juhtimisega joobeseisundis, pani Igor Vnukov toime KarS § 424
järgi kvalifitseeritava kuriteo.

Üldmenetluseks määratud kohtuistungil 02.05.2016 esitas prokurör kohtule kokkuleppe, mis
on süüdistatava, tema kaitsja ja prokuröri poolt allkirjastatud. Prokurör taotles asjas menetluse
jätkamist kokkuleppemenetlusena.

Kohtule esitati kokkulepe ja kriminaalasja toimik. Menetlusosalised taotlesid minna üle asja
lahendamisele kokkuleppemenetluses.

                                                                                                3
Kohus määras: jätkata asja lahendamist kokkuleppemenetluses ja anda Igor Vnukov kohtu
alla kokkuleppemenetluses.

Prokurör selgitas kokkuleppe sõlmimise käigus käsitletut, põhjendas kokku lepitud karistust
ja taotles kohtuotsuse tegemist sõlmitud kokkuleppe alusel. On lepitud kokku põhikaristus ja
lisakaristus. Isiku süü toimepandus on väga suur. Menetluskulude hüvitamine toimub seaduses
sätestatud tähtaja jooksul.

Süüdistatav Igor Vnukov vastas kohtu küsimustele, et ta saab aru, milles teda süüdistatakse,
on kokkuleppest aru saanud ja nõustub sellega. Ta on toime pannud need teod, milles teda
süüdistatakse. Kokkuleppe sõlmimine on olnud tema vaba tahe, ta osales
kokkuleppeläbirääkimistel. Ta on ka varem vangistust kandnud, terviseprobleemide tõttu on
talle vangistuses otsitud erinevaid lahendusi. Ta laseb endale teha alkoholist hoidumist toetava
süsti. Süüdistatav soovib, et menetlus lõpeks kohtulahendi tegemisega sõlmitud kokkuleppe
alusel.
Süüdistatava kaitsja vandeadvokaat Lembit Nirgi kinnitas, et süüdistatav on osalenud
kokkuleppe sõlmimisel oma vabal tahtel. Karistuse kokku leppimisel on arvestatud
süüdistatava terviseseisundi kohta esitatud dokumentidega. Sõlmitud kokkulepe on seaduslik
ja kaitsja palub kokkuleppe alusel teha kohtuotsuse. Kaitsja on selgitanud kaitsealusele
karistuse kandmise korda ja kohtuotsuse täitmise edasilükkamise korda.

Kokkulepe

Kohtule esitati kriminaalasja toimik.

Süüdistatava Igor Vnukov’i, tema kaitsja ja prokuröri vahel on sõlmitud kokkulepe, mille
kohaselt Igor Vnukov’ile mõista karistuseks KarS § 424 järgi 1 aasta 6 kuud vangistust.
karS § 68 lg.1 alusel lugeda karistuse hulka kahtlustatavana kinnipidamine 03.11.205-
04.11.2015, s.o. 2 päeva. Karistust jääb kanda 1 aasta 5 kuud 28 päeva vangistust.
KarS § 50 lg.1 p.1 alusel Igor Vnukovilt võtta ära sõiduki juhtimise õigus 3 (kolmeks) aastaks.

 On esitatud menetluskulud: hüvitamisele kuulub kaitsjatasu      350,40 eurot ja sundraha 645
eurot.

Kohtu seisukoht


Vastavalt KrMS § 248 lg 1 p 5, § 249 p1 ja § 306 lg 1 leiab kohus, et Igor Vnukov tuleb
süüdi tunnistada temale esitatud süüdistustes KarS § 424 järgi sätestatud kuriteo
toimepanemises ning prokuröri, süüdistatava ja kaitsja osavõtul sõlmitud kokkuleppe alusel
teha kohtuotsus.

Süüdistuses märgitud kuriteo kvalifikatsiooni ja faktilisi asjaolusid kinnitavad toimikus
olevad tõendid, tegu on kvalifitseeritud õigesti. Hinnates toimikus olevaid tõendeid KrMS §
306 nõuete alusel, saab konstateerida, et on olemas alused isiku süüdi tunnistamiseks kahes
episoodis temale esitatud süüdistuses. Kohus peab kokkuleppekohast karistust põhjendatuks.
Igor Vnukov on varem karistatud sama kvalifikatsiooniga süüteo eest kuuel korral, s.h. reaalse
vangistusega kahel korral. Kahel korral on ta varem karistatud KarS § 329 alusel. Karistuse
määra valikul on arvestatud vajalikul määral süüdistatava süüd ja rahalise karistuse või muu
leebema karistusliigi kohaldamist ei pea kohus põhjendatuks.

                                                                                              4
Kohus peab valitud karistusliiki – vangistus, mis tuleb reaalselt ära kanda- ja määra-
sanktsiooni keskmine määr- kohaseks. Kohtuotsus on võimalik teha sõlmitud kokkuleppe
alusel.

Kriminaalmenetluse kulud

KrMS § 189 lg.2 järgi kriminaalmenetluse kulude hüvitamine otsustatakse kohtumäärusega
või kohtuotsusega ja KrMS § 192 lg.1 alusel määrab kohus kuluhüvitise suuruse.
Menetluskulud jäävad KrMS § 180 lõike 1 kohaselt süüdimõistetu kanda ning need tuleb välja
mõista süüdistatavalt.
Tegemist on teise astme kuriteoga, mistõttu sundraha on KrMS § 179 lg.1 p.2 alusel 1,5
kuupalga alammäära, s.o. 645 eurot. Igor Vnukov’i riigi õigusabi tasu ja kulud kohtueelses
ja kohtumenetluses on kokku 350,40 eurot. Kokku Igor Vnukov’i menetluskulud 995,40
eurot.



/allkirjastatud digitaalselt/
Kohtunik
Ülle Raag




                                                                                        5
