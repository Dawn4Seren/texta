                              KOHTUOTSUS
                                    EESTI VABARIIGI NIMEL

Kohus                               Viru Maakohus
Otsuse tegemise aeg ja koht         30. mail 2016 Jõhvi kohtumajas

Kriminaalasja number                1-16-4296 (16244000225)

Kohtunik                            Inna Kirsipuu
Kohtuistungi sekretär, tõlk         Merike Erisalu, tõlk Valentina Michelson-Ipbüker

Kriminaalasi                        Mihhail Igonini süüdistuses KarS § 121 lg 2 p 2 järgi
                                    kokkuleppemenetluses
Prokurör                            Viru Ringkonnaprokuratuuri abiprokurör Natalja Firsova
                                    Mihhail Igonin, isikukood 37207272243, kodakondsus puudub,
                                    keskeriharidus, emakeel vene keel, töökoht xxx, elukoht xxx, varem
Süüdistatav                         kriminaalkorras karistatud:
                                    08.08.1996 Ida-Viru Maakohtu otsusega KrK § 141 lg 2 p 2, 3 - §
                                    17 lg 6 ja § 101 p 1, 8 – 17 lg 6 järgi vangistusega 15 aastat.
                                    Tõkendit ei ole kohaldatud.
                                    Oli kahtlustatavana kinni peetud 20.02.2016 – 22.02.2016, s.o 3
                                    päeva.

RESOLUTSIOON                        Juhindudes KrMS § 249, kohus


O T S U S T A S:

MIHHAIL IGONIN süüdi tunnistada KarS § 121 lg 2 p 2 järgi.

Mõista karistuseks 1 (üks) aasta vangistust.
KarS § 68 lg 1 alusel arvata karistusaja hulka eelvangistuses viibitud aeg 20.02.2016 – 22.02.2016,
s.o 3 (kolm) päeva ning lõplikuks karistuseks mõista 11 (üksteist) kuud 27 (kakskümmend seitse)
päeva vangistust.

Lähtudes KarS § 74 lg 1,3 jätta vangistus Mihhail Igonini suhtes kohaldamata ning täitmisele
pööramata, kui Mihhail Igonin ei pane katseaja kestel toime uut kuritegu ja täidab KarS § 75 lg 1
p 1-6 ettenähtud kontrollnõudeid.

Katseajaks määrata 1 (üks) aasta.

Katseaja algus alates 30.05.2016, välja arvatud KrMS §-s 75 sätestatud käitumiskontrolli nõuete
osas, mille kohaldamist alustatakse pärast kohtulahendi jõustumist.
                                                                                                 1
KarS § 75 lg 1 p 1-6 tulenevalt kohustada Mihhail Igoninit käitumiskontrolli ajal järgima järgmisi
kontrollnõudeid:
    1. elama kohtu määratud alalises elukohas aadressil xxx
    2. ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    3. alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    4. saama kriminaalhooldusametnikult eelneva loa elukohast lahkumiseks kauemaks kui
        viieteistkümneks päevaks;
    5. saama kriminaalhooldusametnikult eelneva loa elu-, töö- või õppimiskoha vahetamiseks;
    6. saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks;
ning KarS § 75 lg 2 p 2 sätestatud kohustust:
- mitte tarvitama alkoholi.

Määrata Mihhail Igonin katseajaks Viru Vangla kriminaalhooldusosakonna juhataja määratava
kriminaalhooldusametniku järelevalve alla.

Välja mõista Mihhail Igoninilt riigituludesse kriminaalmenetluskulud:
58,08 eurot kaitsjatasu kohtueelses menetluses osutatud õigusabi eest,
645 eurot sundraha.

KrMS § 180 lg 3 alusel lubada Mihhail Igoninile menetluskulude summa kokku 703,08 eurot
maksmine 12 (kaheteistkümne) kuu jooksul alates kohtuotsuse jõustumisest.

Mihhail Igonini menetluskulud tuleb tasuda Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003
Maksekorraldusele märkida viitenumber 99916700039395 ning selgitus „Mihhail Igonin 1-16-
4296 kriminaalmenetluse kulud“. Kui rahalised nõuded pole täies ulatuses tähtaegselt tasutud
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Edasikaebamise kord

Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas, teatades apellatsiooniõiguse kasutamise soovist
Viru Maakohtule kirjalikult seitsme päeva jooksul alates kohtuotsuse kuulutamisest ehk hiljemalt
06.06.2016
Apellatsioon esitatakse Tartu Ringkonnakohtule kirjalikult viieteistkümne päeva jooksul alates
päevast mil kohtuotsus on kohtukantseleis menetlusosalistele tutvumiseks kättesaadav.
Kohtuotsus on kättesaadav vahetult peale selle väljakuulutamist.
Kohtuotsus jõustub 15-päevase tähtaja möödumisel alates kohtuotsuse kättesaadavusest ehk
15.06.2016 juhul, kui ükski menetluspool ei ole kohtuotsuse peale apellatsiooni esitanud.

Kohtu tuvastatud asjaolud



                                                                                                2
Mihhail Igonin on kohtu alla antud ja teda süüdistatakse selles, et tema 12.02.2016 ajavahemikul
alates kell 00.00 kuni 03.30, viibides oma elukohajärgses korteris, asukohaga xxx, omavaheliste
suhete pinnal tekkinud tüli käigus lõi oma ema xx xx rusikate ja jalgadega näo ja keha piirkonda,
tekitades sellega kannatanule füüsilist valu ja kehavigastusi.

Seega pani Mihhail Igonin toime teise inimese valu tekitava kehalise väärkohtlemise, mis on toime
pandud lähisuhtes, s.o KarS § 121 lg 2 p 2 kvalifitseeritava kuriteo.

Süüdistatav tunnistas end täielikult süüdi ja jäi kokkulepe juurde, mille kohaselt: Mihhail Igoninile
KarS § 121 lg 2 p 2 järgi kvalifitseeritava kuriteo toimepanemise eest järgi nõuab prokurör kohtus
süüdistatavale karistuseks 1 aasta vangistust. KarS § 68 lg 1 alusel arvata karistuse hulka
kinnipidamise aega 20.02.2016 – 22.02.2016, s.o 3 päeva, ning lõplikuks karistuseks mõista 11
kuud 27 päeva vangistust. Seejuures kohaldada KarS § 74 sätteid ning mitte pöörata vangistust
ärakandmisele, kui Mihhail Igonin ei pane 1 aastase katseaja kestel toime uut kuritegu ja täidab
temale KarS § 75 lg 1 ja lg 2 alusel käitumiskontrolli ajaks pandud kontrollnõudeid ja kohustusi:
•       elama kohtu määratud alalises elukohas;
•       ilmuma kriminaalhooldaja määratud ajavahemike järel kriminaalhooldusosakonda
registreerimisele;
•       alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
•       saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
•       saama kriminaalhooldusametnikult eelneva loa elu-, töö- või õppimiskoha vahetamiseks;
•       saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
•       mitte tarvitama alkoholi.

Kriminaalasja arutamisel jõudis kohus järeldusele, et süüdistatava süüditunnistamine ja kokkulepe
sõlmimine on olnud süüdistatava tõelise tahte avaldus ja kriminaalasja menetlemisel on järgitud
KrMS sätteid.

Kohtu meetmed

Kohus leiab, et Mihhail Igonin tuleb süüdi tunnistada KarS § 121 lg 2 p 2 järgi ning karistada teda
vastavalt kokkulepele. Asitõendid ja tsiviilhagid puuduvad.
Menetluskulud tuleb jätta Mihhail Igonini kanda. Lubada menetluskulude tasumine osade kaupa
12 kuu jooksul.


/allkirjastatud digitaalselt/

Inna Kirsipuu
kohtunik




                                                                                                   3
