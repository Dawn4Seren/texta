                        KOHTUOTSUS
                              EESTI VABARIIGI NIMEL




Kohus                            Harju Maakohus

Otsuse tegemise aeg ja koht      08.03.2016.a Liivalaia kohtumaja, Tallinn

Kriminaalasja number             1-16-1174 (14230109615)

Kohtunik                         Aulike Salo

Sekretär                         Liilia Rehhovskaja

Tõlk                             Eevi Pant

Prokurör                         Elle-Mai Velling

Kaitsja                          Kristina Isokoski

Menetluse liik                   kokkuleppemenetlus

Süüdistatav:
Vadim Tsabii: isikukood 37501170064; määratlemata kodakondsusega; emakeel: vene keel;
põhiharidusega; töökoht: XXX AS; elukoht: XXX; kriminaal- ja väärteokorras karistatud
Tõkendina kohaldatud alates 01.12.2015.a elukohast lahkumise keeldu.

süüdistuses KarS § 199 lg 2 p 4, 8 järgi

RESOLUTSIOON

Tunnistada süüdi Vadim Tsabii KarS § 199 lg 2 p 4, 8 järgi ning karistada teda vangistusega 4
(neli) kuud.

KarS § 69 lg 1 alusel asendada mõistetud vangistus 4 (neli) kuud päeva üldkasuliku tööga,
arvestades, et ühele päevale vangistusele vastab 1 (üks) tund üldkasulikku tööd, s.o 120 (ükssada
kakskümmend) tundi üldkasulikku tööd.

KarS § 69 lg 4 alusel on Vadim Tsabii kohustatud täitma üldkasuliku töö tegemise ajal KarS §
75 lg 1 nimetatud kontrollnõudeid:

-       elama alalises elukohas XXX;
-       ilmuma kriminaalhooldaja määratud ajavahemike järel kriminaalhooldusosakonda
registreerimisele;
-       alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
-       saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui 15 (viieteistkümneks) päevaks;
-       saama kriminaalhooldusametnikult eelneva loa elu-, töö- või õppimiskoha vahetamiseks;
-       saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Üldkasuliku töö tegemise tähtajaks määrata 6 (kuus) kuud ning allutada Vadim Tsabii
üldkasuliku töö tegemise ajaks elukohajärgse kriminaalhooldusosakonna juhataja poolt määratud
kriminaalhooldusametniku järelevalve alla.

Vadim Tsabii suhtes 01.12.2015.a kohaldatud tõkend elukohast lahkumise keeld tühistada
kohtuotsuse jõustumisel.

KrMS § 175, § 179 alusel välja mõista Vadim Tsabiilt riigituludesse:

   -   sundraha 1,5 palga alammääras – 645 eurot
   -   määratud kaitsjale makstud tasu – 80 eurot
   -   ekspertiisitasu – 285 eurot

KrMS § 180 lg 3 alusel määrata, et kriminaalmenetluse kulud tuleb tasuda 12 kuu jooksul
igakuiste maksetena, ühes kuus kuulub tasumisele mitte vähem kui 84.17 eurot, kohtuotsuse
jõustumisest arvates Maksu- ja Tolliameti arveldusarvele EE351010052031000004 SEB Pank,
EE502200221014193355          Swedbank,     EE873300333499990003           Danske     Bank    või
EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi kaudu
koos lahendiga. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

Tsiviilhagi

XXX esitatud tsiviilhagi summas 180 eurot rahuldada täies ulatuses ning VÕS § 1043 ja § 1045
lg 1 p 5, TsMS § 440 lg 1 alusel välja mõista Vadim Tsabiilt XXX kasuks 180 eurot, mis tuleb
kanda kannatanu LHV Pank AS arveldusarvele nr XXXXXXXXXXXXX märkides selgitusena
„Vadim Tsabii, 1-16-1174, tsiviilhagi“.

EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS §
318 lg 4 sätestatud juhtudel. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia kohtumajale.

                                                                                                2
SÜÜDISTUS JA KOKKULEPPE SISU

Vadim Tsabiid süüdistatakse selles, et tema , omades kehtivat karistust varguse toimepanemise
eest pani uuesti toime varguse ja nimelt: ajavahemikul 16.08.2014 kella 11.00-st kuni 17.08.2014
kella 12.00-ni tungis akna lahti murdmise teel sisse aadressil XXX asuvasse majja ning võttis
majast võõra vallasasja ebaseadusliku omastamise eesmärgil XXX kuuluvad järgmised esemed:
naelapüstoli Duofast väärtusega 150 eurot, muruniiduki Cod Nord väärtusega 120 eurot,
kompressori Mecafer väärtusega 104 eurot, sülearvuti Dell Latitude E6400 väärtusega 800 eurot
koos sinist värvi kotiga, millel kirje Pepsi väärtusega 1 eurot, musta värvi seljakoti Nike
väärtusega 10 eurot, kiivrikoti koos varunoka, noka vahetuse tööriistade ja sooja kraega
talvesukaga koguväärtusega 100 eurot, jope Peak Perfomance windstopper väärtusega 160 eurot,
käekella Samurai Led väärtusega 15 eurot, käekella Tissot pr 50 Titanium väärtusega 300 eurot,
neli pudelit veini koguväärtusega 40 eurot, viina Boom väärtusega 12 eurot, müntides sularaha
kogusummas 20 eurot, kaheastmelise noateritaja väärtusega 22 eurot, assortiikommid Thorontos
väärtusega 15 eurot, lehepuhuri Skil väärtusega 50 eurot, erinevad väiksemad tööriistad –
näpitsad, mutrivõtmed, põrutus- ja veekindel lood, koguväärtusega 100 eurot, kokku XXX
kuuluvat vara väärtuses 2019 eurot.

Seega Vadim Tsabii pani toime võõra vallasasja äravõtmise selle ebaseadusliku omastamise
eesmärgil sissetungimisega ja korduvalt, so KarS § 199 lg 2 p 4, 8 järgi kvalifitseeritava
kuriteo.

Vastavalt kokkuleppele nõuab prokurör KarS § 199 lg 2 p 4, 8 järgi süüdistatava karistamist
vangistusega 4 kuud. KarS § 69 lg 1, 3 alusel määrata, et mõistetud vangistus asendada
üldkasuliku töö tegemisega 120 tundi, mille tegemise tähtajaks määrata 6 kuud. KaS § 69 lg 4
alusel määrata, et üldkasuliku töö tegemise ajal järgib Vadim Tsabii KarS § 75 lg 1 ettenähtud
kontrollnõudeid.

Toimunud kokkuleppemenetluse läbirääkimiste käigus prokuratuur, süüdistatav ja tema kaitsja
jõudsid KrMS § 245 lg 1 sätestatud tingimustes kokkuleppele.

Vadim Tsabii nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör ning kaitsja taotlesid kohtult sõlmitud kokkuleppe kinnitamist.

KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri ja kaitsja arvamuse kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et süüdistatav
on kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.

Arvestades eeltoodut tuleb Vadim Tsabii temale esitatud süüdistuses KarS § 199 lg 2 p 4, 8 järgi
süüdi mõista ja talle karistus mõista vastavalt kokkuleppele. Taotletud karistus vastab Vadim
Tsabii süü suurusele ning karistuse eesmärkidele.
Kohtueelses menetluses on kannatanu XXX esitanud tsiviilhagi summas 180 eurot. VÕS § 1043
ja § 1045 lg 1 p 5 alusel mõistab kohus tekitatud kahju välja Vadim Tsabiilt kannatanu kasuks.

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Seega tuleb Vadim Tsabiilt välja mõista sundraha 645 eurot, määratud kaitsjale
                                                                                              3
makstud tasu summas 80 eurot ning ekspertiisitasu summas 285 eurot. Kohus nõustub
kokkuleppes märgituga, et menetluskulud tuleb tasuda ositi 12 kuu jooksul võrdsetes osades
igakuiste maksetena.

Kohus juhindus KrMS § 248 lg 1 p 5; § 249; § 311; 313 sätetest.


Aulike Salo
Kohtunik




                                                                                        4
