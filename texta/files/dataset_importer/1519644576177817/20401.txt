                                                                                            1




                                   KOHTUOTSUS
                             EESTI VABARIIGI NIMEL

Kohtuasja number                  2-15-17759

Otsuse tegemise aeg ja koht          24 märts 2016.a, Jõhvi

Kohus                             Viru Maakohus

Kohtunik                          Olev Mihkelson

Kohtuasi                          Kiviõli Soojus AS hagi A. K. (endine K.) vastu võlgnevuse
                                  ja lisanduva viivse nõudes
                                  Hagihind 4642 eurot

Kohtuistungi toimumise aeg        16.märts 2016
                                  Hageja:            AS Kiviõli Soojus (RK xxx, asukoht:
Menetlusosalised     ja   nende
esindajad                                            Aasa 19, Kiviõli)

                                  Hageja
                                  esindaja:          Inna Bodagovskaja


                                  Kostja:            A. K. (IK xxx, elukoht: xxx)



RESOLUTSIOON

   1. Jätta Kiviõli Soojus AS hagi A. K. (endine K.) vastu võlgnevuse ja lisanduva
      viivse nõudes rahuldamata.
   2. Jätta menetluskulud täies ulatuses Kiviõli Soojus AS kanda.

Edasikaebamise kord

Apellatsioonkaebuse võib esitada vahetult Tartu Ringkonnakohtule 30 päeva jooksul alates
otsuse apellandile kätte toimetamisest, kuid mitte hiljem kui viie kuu möödumisel Viru
Maakohtu kohtuotsuse avalikult teatavakstegemisest. Tartu Ringkonnakohus võib
apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil. Apellatsioonkaebuse esitamisel tasutakse riigilõivu sama palju, kui tuleb
tasuda esialgsel esitamisel maakohtule, arvestades kaebuse ulatust ja seda, kas kaebus
esitatakse elektrooniliselt veebilehe www.e-toimik.ee kaudu.
                                                                                           2
Menetluskulude jaotuse kohta tehtud kohtulahendit saab vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Kui koos
menetluskulude jaotusega määrati kindlaks hüvitatavate menetluskulude suurus, saab
hüvitatavate menetluskulude suurust vaidlustada selle kohtulahendi peale edasi kaevates.
Menetluskulude kindlaksmääramise määruse või selle täiendamise määruse peale võib esitada
määruskaebuse menetluskulude kindlaksmääramist taotlenud ja menetluskulusid kandma
kohustatud isik, kui kaebuse hind ületab 200 eurot.

ASJAOLUD

1. Kiviõli Soojus AS esitas 21.11.2015 hagi A. K. (endine K.) vastu põhivõla summas 3505,97
eurot ja viivise summas 854,41 nõudes. Hagiavalduse kohaselt kuulus kostjale korteriomand
asukohaga: xxx. Hageja võrguettevõtjana on nimetatud elamut keskküttega varustanud, s.h
varustanud keskküttega kostja omandisse kuulunud korteriomandit ja esitanud korteriomanikele
arveid. Kostja võlgnevus on tekkinud ajavahemikul 01.06.2003 kuni kuni 31.10.2012.

2. Kostja vaidles hagile vastu. Vastuse kohaselt on sama hagieseme osas samadel alustel juba
olemas kohtulahend tsiviilasjas 2-14-32642.

KOHTUOTSUSE PÕHJENDUSED

3. Kohus, tutvunud hagiavaldusega, leiab, et hagi tuleb jätta rahuldamata.

4. Hagi ese: Kostja kui korteriomaniku võlgnevus keskkütte teenuse eest, mis on tekkinud
ajavahemikul 01.06.2003 kuni kuni 31.10.2012.

5. Pooled ei vaidle selle üle, et:
1) kostja oli 12.10.2012 korteriomandi asukohaga: Soo 15-22 Kiviõli linnas omanikuks ja omas
võlgnevust keskkütte teenuse eest hageja ees.
2) kostja võõrandas korteriomandi 12.10.2012 S. R.;
3) 12.10.2012 korteriomandi müügilepingu ja asjaõiguslepingu p-s 2.2.7 teavitas kostja
müüjana korteriomandi ostjat oma võlgnevusest hagejale summas 3600 eurot.
4) 12.10.2012 korteriomandi müügilepingu ja asjaõiguslepingu p-s 4.1 müüs kostja lepingu
eseme ostjale hinnaga 3600 eurot, millise summa tasumisena võtab ostja endale üle müüjaga
(kostjaga) sõlmitud kokkuleppe alusel müüja (kostja kohustuse) lepingu alapunktis 2.2.7
nimetatud võlgnevuse tasumise osas. Nimetatud kokkuleppe täitmiseks kohustus ostja tasuma
nimetatud võlgnevuse AS-le Kiviõli Soojus viie päeva jooksul, arvates korteriomandi müügi- ja
asjaõiguslepingu sõlmimise päevast.
5) tsiviilasjas 2-14-32642 asendas Viru Maakohus kostjana A. K.a (K.) kostjaga S. R..
Määrusest nähtub, et AS Kiviõli Soojus esitas 22.10.2014 maksekäsu kiirmenetluse avalduse
A. K. vastu xxx asuva korteromandiga seotud kulude võlgnevuse nõudes, A. K. esitas
makskäsule vastuväite, et ta on võõrandanud talle kuuluva korteriomandi koos kohustusega
tasuda sellel lasuv võlgnevus 3600 eurot. Hageja esitas kohtule taotluse asendada kostja A. K.
kostja S. R.. (40-42).

6. Hageja esitas kostja vastuväidetega seoses kohtuistungil järgmised väited:
    1) kohustuse üleminekuks korteriomandi ostjale puudus hageja nõusolek;
    2) hagi alus oli tsiviilasjas 2-14-32642 teine (käsundita asjaajamine);
    3) hageja vähendas oma nõuet kolme aasta eest (loobus nõudest mis on arvestatud perioodi
       eest kuni aprillini 2010) ja nõuab võlgnevuse tasumist summas 1142,61 eurot.

7. Kostja poolt viidatud tsiviilasjast 2-14-32642 nähtub, et hageja esitas korteriomandi
asukohaga: xxx omaniku vastu kaks nõuet:
                                                                                             3
    1) korteriomandi soojusenergiaga varustamise eest perioodini kuni 12.10.2012
       (korteriomandi müügilepingu ja asjaõiguslepingu sõlmimise kuupäev) summas 3600
       eurot vastavalt korteriomanikuga sõlmitud müügilepingule;
    2) uue korteriomanikuga 31.10.2012 sõlmitud müügilepingu alusel perioodi eest november
       2012 kuni oktoober 2014.

Viru Maakohus rahuldas tsiviilasja nr 2-14-32642 Kiviõli Soojus AS hagi S. R.vastu täies
ulatuses, so mõlema nõude osas.

8. Maakohus on seisukohal, et eeltooduga on tõendamist leidnud, et Kiviõli Soojus AS, esitades
korteriomandi asukohaga: Soo 15-22 Kiviõli linnas soojusenergiaga varustamise eest perioodi
osas kuni 12.10.2012 nõude S. R. vastu, on ta aktsepteerinud 12.10.2012 korteriomandi
müügilepingu ja asjaõiguslepingu p-i 4.1, kus Sergei Ratšitski ostjana võttis endale üle
kostjaga sõlmitud kokkuleppe alusel A. K. kohustuse lepingu alapunktis 2.2.7 nimetatud
võlgnevuse summas 3600 eurot tasumise osas.

9. Tõendamist on leidnud ka kostja vastuväide, et käesolevas tsiviilasjas esitatud nõude osas on
juba lahend tehtud, millega kohus mõistis hageja kasuks Sergei Ratšitskilt välja võlgnevuse xxx
soojusenergiaga varustamise eest perioodi osas kuni 12.10.2012. Kohtuotsus on jõustunud.

10. Väärad on hageja väited, et kohustuse üleminekuks korteriomandi ostjale puudus hageja
nõusolek ja hagi alus oli tsiviilasjas 2-14-32642 teine (käsundita asjaajamine).

MENETLUSKULUD

11. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.

Maakohus on seisukohal, et menetluskulud tuleb jätta hageja kanda. Kostja kohtule
menetluskulude kindlaksmääramise nõuet ei esitanud.


/allkirjastatud digitaalselt/


Olev Mihkelson
Kohtunik
