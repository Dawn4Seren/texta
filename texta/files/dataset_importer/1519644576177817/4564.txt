                               KOHTUMÄÄRUS

Kohus                               Tartu Maakohus

Määruse tegemise aeg ja koht        20.oktoobril 2016. a, Tartu kohtumaja

Väärteoasja number                  4-16-6103

Kohtunik                            Peet Teidearu

Sekretär                            Kelly Kasepuu


Väärteoasi                          Politsei- ja Piirivalveameti Lõuna Prefektuuri taotlus
                                    Kalmer      Paidele    asenduskaristuse  määramiseks
                                    väärteoasjas nr 2602,13,001526
Süüdlane/trahvivõlgnik              Kalmer Paide
                                    Ik: 36810 222749; elukoht: XXXX
Menetlustoiming                     karistuse asendamine

Juhindudes väärteomenetluse seadustiku (VTMS) §-st 211, KarS § 72, kohtunik

                                       määras:
Asendada Politsei- ja Piirivalveameti Lõuna Prefektuuri 24.03.2013 otsusega
väärteoasjas nr. 2602,13,001526 Kalmer Paidele määratud rahatrahv 75 trahviühikut ,
s.o. 300 eurot 15 (viieteistkümne) tunni üldkasuliku tõöga.
Üldkasulik töö teha Kalmer Paidel ühe kuu jooksul kohtumääruse jõustumisest.
Määruse jõustumisel pöörduda Kalmer Paidel Lõuna Prefektuuri üldkasuliku töö
tegemiseks.

Üldkasuliku töö tegemine toimub Politsei- ja Piirivalveameti Lõuna Prefektuuri kaudu ning
seda koordineerib Lõuna Prefektuuri menetlusteenistuse liiklusjärelevalvetalituse
korrakaitsebüroo spetsialist Anžela Murumägi (telefon: 7 308 786 või 57 705 922; asukoht:
Tartu, Riia 132-A216; e-post: anzela.murumagi@politsei.ee).

Kui üldkasulik töö jääb tähtaegselt tegemata, asendab kohus selle arestiga.


Määrus edastada Kalmer Paidele , Politsei- ja Piirivalveameti Lõuna Prefektuurile.
Edasikaebamise kord
Määruse peale on kohtumenetluse pooltel, samuti menetlusvälisel isikul, kui kohtumäärusega
on piiratud tema või kaitstava isiku õigusi või seaduslikke huve, õigus esitada määruskaebus
vaidlustatava kohtumääruse koostanud kohtule. Kohtumenetluse pool võib esitada
määruskaebuse viieteistkümne (15) päeva jooksul alates kohtumääruse tegemisest või kui
kohtumäärus tehti kirjalikus menetluses, siis alates päevast, millal ta sai vaidlustatavast
kohtumäärusest teada või pidi teada saama. Menetlusväline isik võib esitada määruskaebuse
viieteistkümne (15) päeva jooksul alates päevast, millal ta sai vaidlustatavast kohtumäärusest
teada või pidi teada saama.

Asjaolud ja menetluse käik
Politsei- ja Piirivalveameti Lõuna Prefektuuri on esitanud Tartu Maakohtule taotluse
asendada Politsei- ja Piirivalveameti Lõuna Prefektuuri 24.03.2013 otsusega väärteoasjas nr.
2602,13,001526 Kalmer Paidele määratud rahatrahv 75 trahviühikut , s.o. 300 eurot arestiga,
sest Kalmer Paidelt on olnud võimatu trahvi sisse nõuda.
Lisana on kohtule saadetud karistusotsus (tl.3-4) ja kohtutäituri Jane Rumjantseva teade
Politsei-ja Piirivalveameti Lõuna Prefektuurile rahatrahvi sissenõudmise võimatusest(tl. 2).
Kohtuistungil 20.oktoobril 2016 taotles Kalmer Paide rahatrahvi asendamist üldkasuliku
tööga; tervislikke vastunäidustusi üldkasuliku töö tegemiseks ei ole.

Kohtuniku seisukoht
VTMS § 211 lg 1 kohaselt, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, teeb maakohus sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72.
KarS § 72 lg 1 kohaselt, kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. Sama sätte lõike 2 kohaselt vastab rahatrahvi kümnele trahviühikule üks
päev aresti ning KarS § 69 lg 1 kohaselt vastab ühele päevale arestile kaks tundi üldkasulikku
tööd. Väikseim määratud üldkasuliku töö aeg on 5 tundi.
Lähtudes eeltoodust ja taotlusest, asendab kohus Politsei- ja Piirivalveameti Lõuna
Prefektuuri 24.03.2013 otsusega väärteoasjas nr. 2602,13,001526 Kalmer Paidele määratud
rahatrahv 75 trahviühikut , s.o. 300 eurot 15 (viieteistkümne) tunni üldkasuliku tõöga.
Üldkasulik töö teha Kalmer Paidel ühe kuu jooksul kohtumääruse jõustumisest.
Määruse jõustumisel pöörduda Kalmer Paidel Lõuna Prefektuuri üldkasuliku töö tegemiseks.
 Kui üldkasulik töö jääb tähtaegselt tegemata, asendab kohus selle arestiga.

Peet Teidearu
Kohtunik
/allkirjastatud digitaalselt/s
