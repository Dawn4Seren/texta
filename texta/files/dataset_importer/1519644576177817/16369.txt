                        KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    5. mai 2016.a, Võru kohtumaja

Kriminaalasja nr                  1-16-1675 (16286000048)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Hannes Rammo süüdistuses        KarS   §   424 järgi
                                  kokkuleppemenetluses

Prokurör                          M. J.

Süüdistatav                       Hannes Rammo, isikukood: xxxxxxxxxxx; Eesti
                                  Vabariigi kodanik; emakeel: eesti keel; elukoht:
                                  xxxxxxxxxxxxxxxxxxxxxxxxxxxxxxxxxxxxxxx;
                                  keskharidus; ei tööta, töövõimetuspensionär 40 %;
                                  kriminaalkorras karistamata.
                                  Tõkend – ei ole kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Hannes Rammo KarS § 424 järgi ning karistuseks mõista 4 (neli)
    kuud vangistust.

    KarS § 68 lg 1 alusel arvestada Hannes Rammo eelvangistuses viibitud aeg
    16.02.2016.a, so 1 (üks) päev karistusaja hulka ning lugeda Hannes Rammo
    kandmata karistuseks 3 (kolm) kuud ja 29 (kakskümmend üheksa) päeva vangistust.

    KarS § 73 lg 1 ja 3 alusel jätta 3 (kolm) kuud ja 29 (kakskümmend üheksa) päeva
    vangistust Hannes Rammo suhtes tingimisi kohaldamata ja täielikult täitmisele
    pööramata, kui Hannes Rammo ei pane 1 (ühe) aasta pikkuse katseaja kestel toime
    uut tahtlikku kuritegu.

    KarS § 78 p 1 alusel hakkab katseaeg kulgema kohtuotsuse kuulutamisest.
   KarS § 50 lg 1 p 1 alusel võtta lisakaristusena Hannes Rammolt ära mootorsõiduki
   juhtimise õigus 4 (neljaks) kuuks.

   Lisakaristuse kandmise aeg hakkab kulgema alates kohtuotsuse jõustumisest. Juhul, kui
   kohtumenetluse pooled ei kasuta apellatsiooniõigust, jõustub kohtuotsus 21. mail 2016.a.

   Liiklusseaduse § 127 kohaselt on isik, kelle suhtes on jõustunud juhtimisõiguse
   äravõtmise otsus, kohustatud 5 (viie) tööpäeva jooksul otsuse jõustumisest arvates
   loovutama oma juhiloa Maanteeameti liiklusregistri büroosse.

2. Menetluskulud:

KrMS § 180 lg 3 alusel jätab kohus Hannes Rammo sundrahast pool, so 322,50 eurot
riigi kanda.

KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista Hannes Rammolt
välja menetluskulu järgmiselt:

           sundraha 322,50 eurot ;
           kaitsjatasu 74,40 eurot.

KrMS § 180 lg 3, § 313 lg 1 p 7, 12 alusel määrata, et Hannes Rammol on õigus tasumisele
kuuluv menetluskulu kokku 396,90 (kolmsada üheksakümmend kuus eurot ja
üheksakümmend senti) eurot tasuda vabatahtlikult 12-ne kuu jooksul alates kohtuotsuse
jõustumisest järgmiselt: 11-ne kuu jooksul tasuda igakuiselt vähemalt 33,07 eurot ning
12-ndal kuul tasuda 33,13 eurot.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700030815 ning selgituse
“Hannes Rammo, otsus nr 1-16-1675, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru

                                              2 (4)
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Hannes Rammot süüdistatakse selles, et tema 16.veebruaril 2016a. kella 01:35 ajal
xxxxxxxxxxxxxxxxxxxxxxxxxx mootorsõidukit xxxxxxxx-xxxxxxxxxxxxx xxxxxxxx
alkoholijoobes so alkoholisisaldus H.Rammo väljahingatavas õhus tõendusliku alkomeetriga
mõõdetuna oli 1,15 mg/l (-/+ 0,10 mg/l) kohta. Antud teoga rikkus Hannes Rammo
Liiklusseaduse § 33 lg 11 p 2; § 69 lg 1 nõudeid, mille kohaselt juht ei tohi olla alkoholijoobes.

Seega pani Hannes Rammo toime KarS § 424 järgi kvalifitseeritava kuriteo –
mootorsõiduki juhtimise joobeseisundis.

Kokkuleppe sisu

Prokurör taotleb kohtus Hannes Rammo süüditunnistamist KarS § 424 järgi ja karistamist 4-
kuulise vangistusega. KarS § 68 lg 1 alusel arvata eelvangistus 16.02.2016.a, so 1 päev Hannes
Rammol kantud karistusaja hulka. KarS § 73 alusel jätta 3 kuu ja 29 päevane vangistuskaristus
Hannes Rammo suhtes tingimisi kohaldamata ja seda ei pöörata täielikult täitmisele, kui
Hannes Rammo ei pane 1-aastasel katseajal tahtlikult toime uut kuritegu.

KarS § 50 lg 1 alusel lisakaristusena võtta Hannes Rammolt ära mootorsõiduki juhtimise õigus
4 kuuks.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Hannes Rammo aru kokkuleppe sisust ja nõustus sellega. Kohtuistungil kinnitas
süüdistatav Hannes Rammo, et kokkuleppe sõlmimine oli tema vaba tahe. Süüdistatav nõustus
nii toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Hannes Rammo süüdi
tunnistada KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas


                                              3 (4)
Hannes Rammo menetluskuluks on määratud kaitsjale kohtueelses menetluses makstud tasu
74,40 eurot (tl 20-24). Samuti on menetluskuluks süüdimõistva kohtuotsusega kaasnev
sundraha, milleks on teise astme kuriteo toimepanemises süüdimõistmise korral 1,5 kuupalga
alammäära, s.o 645 eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Hannes Rammo on nõus vabatahtlikult menetluskulud tasuma ning taotles menetluskulude
tasumise ajatamist ja vähendamist. Kohus leiab, et kõigi menetluskulude hüvitamine korraga
ja täismahus, arvestades et süüdistatav ei tööta ja on töövimetuspensionär 40 % ulatuses, käib
Hannes Rammole ilmselgelt üle jõu. KrMS § 180 lg 3 alusel jätab kohus sundrahast pool, so
322,50 eurot riigi kanda.

Kohus on seisukohal, et arvestades Hannes Rammo varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 396,90 eurot 12 kuu jooksul alates
kohtuotsuse jõustumisest.



/allkirjastatud digitaalselt/
Marju Persidskaja
kohtunik




                                            4 (4)
