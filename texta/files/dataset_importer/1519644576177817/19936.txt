                              KOHTUOTSUS
                             E ES TI V AB AR I I G I N I M EL
                                        Tagaseljaotsus
Kohus                                      Harju Maakohus, Kentmanni kohtumaja
Kohtunik                                   Marget Henriksen
Otsuse avalikult tegemise aeg ja koht      30. märts 2016. a, Tallinn
Tsiviilasja number                         2-15-117586
Tsiviilasi                                 Placet Group OÜ hagi XXXvastu võlgnevuse
                                           nõudes
Tsiviilasja hind                           107,38 eurot
Menetlusosalised ja nende esindajad        Hageja: Placet Group OÜ (reg.kood: 11198910;
                                           asukoht: F.R.Kreutzwaldi tn 4, Tallinn 10120)
                                           Hageja lepinguline esindaja: Riho Siil (e-post:
                                           jurist@itminkasso.ee)
                                           Kostja: XXX(XXX elukoht: XXX; e-post:
                                           XXX; tegelik elukoht teadmata)
Asja läbivaatamine                         Kirjalikus menetluses
RESOLUTSIOON
         1.      Rahuldada Placet Group OÜ hagi XXX vastu võlgnevuse nõudes
                 tagaseljaotsusega.
         2.      Mõista XXX Placet Group OÜ kasuks välja 101,42 eurot s.o põhinõue 74
                 eurot, intress 19,50 eurot, sissenõutavaks muutunud viivised 4,92 eurot ja
                 lepingutasu 3 eurot. Välja mõistetud summad kanda ITM Inkasso
                 pangakontole nr EE172200221026942756, selgitusse märkida võlgniku
                 nimi, isikukood ja tsiviilasja number.
         3.      Mõista XXX Placet Group OÜ kasuks välja viivis alates hagiavalduse
                 esitamisest (03.12.2015) VÕS § 113 lg 1 teises lauses sätestatud määras
                 kuni põhinõude täitmiseni (kuid mitte rohkem, kui 74 eurot).
         4.      Menetluskulude jaotus ja kindlaksmääramine:
              4.1.     Jätta menetluskulud kostja kanda.
              4.2.     Välja mõista XXX menetluskulu 145 eurot (75 eurot riigilõiv + 70
                       eurot õigusabikulu). Välja mõistetud summad kanda ITM Inkasso
                       pangakontole , selgitusse märkida võlgniku nimi, isikukood ja
                       tsiviilasja number.
              4.3.     Tagaseljaotsus on tagatiseta viivitamata täidetav.
         5.      Toimetada tagaseljaotsus kostjale kätte avalikult, otsuse väljavõtte
               avaldamisega väljaandes Ametlikud Teadaanded.
Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule
(Pärnu mnt 7, Tallinn, menetlusposti aadress talrk.menetlus@kohus.ee) 30 päeva jooksul
alates otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Apellatsioonkaebuse esitamisel tuleb tasuda riigilõiv, mille suurus sõltub
tsiviilasja hinnast. Kostjal on õigus esitada tagaseljaotsuse peale kaja menetluse taastamiseks
Harju        Maakohtule       (Kentmanni        13,     Tallinn,     menetlusposti       aadress
hmkkentmanni.menetlus@kohus.ee)            30    päeva      jooksul    alates    tagaseljaotsuse
kättetoimetamisest, kui tema poolt hagiavaldusele vastamata jätmine oli tingitud mõjuvatest
põhjustest. Kui tagaseljaotsus toimetatakse kätte avalikult, võib kaja esitada 30 päeva jooksul
alates päevast, kui kostja sai tagaseljaotsusest või selle täitmiseks algatatud täitemenetlusest
teada. Kaja võib esitada sõltumata mõjuva põhjuse olemasolust, kui hagile vastamata jätmise
puhul oli hagi kostjale või tema esindajale kätte toimetatud muul viisil kui isiklikult allkirja
vastu üleandmisega või elektrooniliselt, kui kohtuistungile ilmumata jäämise puhul oli
kohtukutse toimetatud kostjale või tema esindajale kätte teisiti kui isiklikult allkirja vastu
üleandmisega või kohtuistungil või kui tagaseljaotsust ei võinud seaduse kohaselt teha. Kajale
tuleb lisada kõik asja ettevalmistamise lõpuleviimiseks vajalik. Kajalt tuleb tasuda kautsjon
summas, mis vastab riigilõivule poolelt hagihinnalt, kuid mitte vähem kui 100 eurot ja mitte
rohkem kui 1500 eurot. Kautsjon tasuda Rahandusministeeriumi arvelduskontole nr
EE571010220229377229 AS-is SEB Pank, nr EE062200221059223099 Swedbank AS-is, nr
EE513300333522160001 Danske Bank A/S Eesti filiaalis või nr EE221700017003510302
Nordea Bank AB Eesti filiaalis. Maksekorralduse selgitusse märkida tsiviilasja number. Koos
kajaga tuleb esitada andmed kautsjoni tasumise kohta.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi
taotleja tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab
kohus mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.
Kohtu põhjendused
Tsiviilkohtumenetluse seadustiku (TsMS) § 407 lg 1 kohaselt võib kohus hageja nõusolekul
hagi tagaseljaotsusega rahuldada hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud, isegi kui hagi toimetati kostjale kätte välisriigis või kui see toimetati
kätte avalikult. Sel juhul loetakse hageja esitatud faktilised väited kostja poolt omaksvõetuks.
Kohus võttis antud tsiviilasjas hagiavalduse menetlusse 04.12.2015 kohtumäärusega. Kuivõrd
kohtul ei õnnestunud kostjale menetlusdokumente kätte toimetada kohtule teadaolevatel
aadressidel, siis toimetas kohus hagiavalduse koos tsiviilasja menetlusse võtmise
kohtumäärusega kätte avalikult 23.02.2016 Ametlike Teadaannete kaudu. Kohus luges
menetlusdokumendid kostjale kätte toimetatuks 09.03.2016 s.o 15 päeva möödumisel
väljavõtte Ametlikes Teadaannetes ilmumise päevast.
Kostja ei ole kohtule tähtaegselt vastust esitanud, seega rahuldab kohus TsMS § 407 lg 1
alusel hagi tagaseljaotsusega hagiavalduses märgitud ja asjaoludega õiguslikult põhjendatud
ulatuses.


                                                                                           2 (3)
Kohus mõistab XXX Placet Group OÜ kasuks välja 101,42 eurot s.o põhinõue 74 eurot,
intress 19,50 eurot, sissenõutavaks muutunud viivised 4,92 eurot ja lepingutasu 3 eurot ning
TsMS § 367 alusel viivise alates hagiavalduse esitamisest (03.12.2015) VÕS § 113 lg 1 teises
lauses sätestatud määras kuni põhinõude täitmiseni (kuid mitte rohkem, kui 74 eurot).
TsMS § 162 lg 1 sätestab, et hagimenetluse kulud, sealhulgas kohtumenetluse tõttu tekkinud
vajalikud kohtuvälised kulud, kannab pool, kelle kahjuks otsus tehti. TsMS § 138 lg 1
kohaselt on menetluskulud menetlusosaliste kohtukulud ja kohtuvälised kulud. TsMS § 138 lg
2 kohaselt on kohtukulud riigilõiv, kautsjon ning asja läbivaatamise kulud. TsMS § 144 p 1
kohaselt on kohtuvälised kulud menetlusosaliste esindajate ja nõustajate kulud.
Kuna kohus rahuldab hagi täies ulatuses, tuleb asja menetlemisega kaasnenud võimalikud
menetluskulud jätta kostja kanda. Hageja menetluskuluks on TsMS § 138 lg 2 kohaselt
riigilõiv 75 eurot ja TsMS § 144 p 1 kohaselt õigusabikulud 70 eurot (lisandub käibemaks).
TsMS § 174 lg 10 kohaselt peab menetluskuludelt arvestatava käibemaksu hüvitamiseks
menetlusosaline kinnitama, et ta ei ole käibemaksukohustuslane või ei saa muul põhjusel
tekkinud kuludelt käibemaksu tagasi arvestada. Hageja on käibemaksukohustuslasena
registreeritud alates 30.10.2006 .
Kohus mõistab kostjalt hageja kasuks välja riigilõivu 75 eurot ja õigusabikulud 70 eurot.
/allkirjastatud digitaalselt/
Marget Henriksen
kohtunik




                                                                                            3 (3)
