                                                                               1-16-1588




                        KOHTUOTSUS
                              EESTI VABARIIGI NIMEL



Kohus                             Harju Maakohus
Otsuse tegemise aeg ja koht       27. aprill 2016, Tallinn
Kriminaalasja number              1-16-1588 (16230100057)
Kohtunik                          Märt Toming
Kohtuistungi sekretär             Eda Loor
Kriminaalasi                      Veiko Mäeotsa süüdistus KarS § 184 lg 1 ja § 424 järgi
                                  Kokkuleppemenetluses
Prokurör                          Grete Vahtra
Süüdistatav                       Veiko Mäeots
                                  Ik: 37704180228, EV kodanik; keskharidus; töökoht:
                                  XXX OÜ; elukoht: XXX.
                                  Tõkend: elukohast lahkumise keeld alates 26.01.2016.
                                  Varasem karistatus: Kriminaalkorras karistamata.
                                  Kehtivaid väärteo karistusi 6.
Kaitsja                           Advokaat Leelo Viil
RESOLUTSIOON
1. Veiko Mäeots süüdi tunnistada KarS § 184 lg-s 1 ettenähtud kuriteo toimepanemises ja
   mõista talle karistuseks tähtajaline vangistus 1 (üks) aasta ja 8 (kaheksa) kuud.
2. Veiko Mäeots süüdi tunnistada KarS §-s 424 ettenähtud kuriteo toimepanemises ja
   mõista talle karistuseks tähtajaline vangistus 6 (kuus) kuud.
3. KarS § 64 lg 1 alusel üksikkaristustest raskeima suurendamise teel mõista kuritegude
   kogumis liitkaristuseks tähtajaline vangistus 2 (kaks) aastat.
4. KarS § 73 lg 1 ja 3 alusel jätta Veiko Mäeotsale mõistetud ja ärakandmata karistus, s.o
   tähtajaline vangistus 2 (kaks) aastat Veiko Mäeotsa suhtes kohaldamata, jättes selle
   karistuse täies ulatuses täitmisele pööramata tingimusel, et Veiko Mäeots temale
   määratud 3 (kolm) aastase katseaja kestel ei pane toime uut tahtlikku kuritegu.
5. KarS § 78 p 1 kohaselt arvestada Veiko Mäeotsale määratud 3 aastase katseaja
   kulgemist alates kohtuotsuse kuulutamisest, s.o alates 27.04.2016.
6. Veiko Mäeotsa suhtes kohtueelsel menetlusel kohaldatud tõkend elukohast lahkumise
   keeld tühistada kohtuotsuse jõustumisel.
7. Veiko Mäeotsalt välja mõista KrMS § 173 lg 1 p 1 ja lg 2; § 175 lg 1 p-de 3 ja 9, § 179
   lg 1 p 1 ja § 180 lg-te 1 ja 3 alustel:

                                           1
      •      esimese astme kuriteos süüdimõistva kohtuotsusega kaasnev sundraha 1075
             (tuhat seitsekümmend viis) eurot;
       •     narkootilise aine ekspertiisi nr 15E-AN1414 teostamise kulu summas 84
             (kaheksakümmend neli) eurot;
       •     joobe tuvastamise kulud summas 131 (sada kolmkümmend üks) eurot,
     s.o kokku menetluskulu 1290 (tuhat kakssada üheksakümmend) eurot, mis tuleb
     kohtuotsuse jõustumisest 12 kuu jooksul tasuda kohtuotsuse lisana koostatavas
     makseinfos märgitud Maksu- ja Tolliameti arveldusarvele, märkides kohustusliku
     viitenumbri ja selgituse: „Veiko Mäeots, 1-16-1588, menetluskulud, ositi tasumine“.
     Makseinfo koos viitenumbriga edastatakse kohtuistungil kätteandmise võimatusel
     Veiko Mäeotsale tema poolt avaldatud elukoha aadressile tavapostiga. Menetluskulude
     tähtaegse tasumata jätmise korral loetakse maksetähtaeg saabunuks ja kogu nõue
     suunatakse täitemenetluse läbiviimiseks kohtutäiturile täitemenetluse seadustikus
     sätestatud korras.
8.   Asitõend: Ekspertiisist järele jäänud vedelik, mis on jäetud EKEI keemiaosakonda,
     konfiskeerida kui süüteo toimepanemise vahetuks objektiks olnud aine KarS § 191
     alusel ja hävitada NPALS § 7 lg 3 sätestatud korras.
9.   Asitõend: 1 roheline plastmassist kolb kollase keeratava korgiga pikkusega 10cm,
     milles oli psühhotroopne aine gammabutürolaktoon (GBL), mis asub kriminaalasja
     juures toimiku tagakaanel, konfiskeerida kui süüteo toimepanemise vahend KarS § 83
     lg 1 alusel ja hävitada KrMS § 126 lg 3 p 4 alusel kui väärtusetu asi.

Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioonkaebuse esitamise
soovist teatatakse otsuse teinud kohtule kirjalikult seitsme päeva jooksul, alates
kohtuotsuse resolutiivosa kuulutamisest. Apellatsiooniõiguse kasutamise soovist võib
teatada ka elektrooniliselt. Apellatsioon esitatakse ringkonnakohtule kirjalikult 15 päeva
jooksul alates otsuse avalikult teatavakstegemisest. Vahistatud süüdistatav või tema kaitsja
võib esitada apellatsiooni 15 päeva jooksul alates süüdistatavale kohtuotsuse koopia
kätteandmisele järgnevast päevast. Apellatsioon jäetakse läbi vaatamata ja tagastatakse
kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest
eraldi, s.o määruskaebemenetluse korras vastavalt KrMS § 387 lg-le 1, esitades
määruskaebuse 15 päeva jooksul, alates päevast, mil isik sai vaidlustatavast
kohtumäärusest teada või pidi teada saama, vaidlustatava kohtumääruse teinud kohtule.
Kriminaalasja kohtulikul uurimisel kohus tuvastas:
Veiko Mäeotsa süüdistatakse selles, et tema omandas ebaseaduslikult eeluurimisel täpselt
tuvatamata ajal, kuid enne 29.11.2015.a täpselt tuvastamata kohas ja isikult suures koguses
narkootilist ainet gammabutürolaktooni (GBL) koguses 20,02 grammi (vastavalt
21.12.2015.a koostatud ekspertiisiaktile nr 15E-AN1414), s.o narkootilist ainet koguses,
mis on mõeldud narkootilise joobe tekitamiseks vähemalt 10-le inimesele.
Ebaseaduslikult omandatud narkootilist ainet gammabutürolaktooni (GBL) hoidis ta enda
juures kuni 29.11.2015.a kella 01.40-ni kui ta aadressil Kolde pst 65, Tallinn kinni peeti
ning tema jope voodri vahelt leiti ja võeti ära üks roheline kollase korgiga plastmassist
mahuti, milles oli 20,02 grammi gammabutürolaktooni (GBL).


                                            2
Narkootiliste ja psühhotroopsete ning nende lähteainete seaduse § 3 lg 1 järgi on
narkootiliste ja psühhotroopsete ainete käitlemine keelatud, välja arvatud meditsiinilisel
või teaduslikul eesmärgil ning narkootiliste ainetega seotud kuritegude ennetamiseks,
avastamiseks ning tõkestamiseks või nimetatud seaduses ettenähtud õppeotstarbel
kasutamise eesmärgil. Eelnimetatud seaduse § 3¹ lg 1 alusel kehtestatud määruse V
nimekirjas loetletud ainete käitlemine on keelatud üksnes siis, kui selle eesmärk on isikule
narkojoobe tekitamine.
Gammabutürolaktoon (GBL) kuulub narkootiliste ja psühhotroopsete ainete ning nende
lähteainete seaduse § 3¹ lõike 1 ja § 4 lõike 15 alusel kehtestatud ja sotsiaalministri
18.05.2005.a määrusega nr 73 vastu võetud „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse
tingimused ja kord ning narkootiliste ja psühhotroopsete ainete nimekirjad“ lisa 1
narkootiliste ja psühhotroopsete ainete V nimekirja.
Vastavalt narkootiliste ja psühhotroopsete ainete ning nende lähteainete seaduse § 3¹ lg 3
loetakse narkootilise aine suureks koguseks aine kogus, millest piisab joobe tekitamiseks
kümnele inimesele.
Kümnele inimesele piisab narkojoobe tekitamiseks arstliku kohtutoksikoloogia
ekspertiisiaktist nr 14E-LÕX0004 nähtuvalt gammabutürolaktooni (GBL) puhul
keskmiselt 10 grammist GBL-st (mille protsentuaalset sisaldust ei määrata). Seega käitles
Veiko Mäeots GBL-i koguses, millest piisaks narkojoobe tekitamiseks vähemalt 20
inimesele.
Seega suures koguses narkootilise aine (GBL) ebaseadusliku käitlemisega
(omandamisega, mille eesmärgiks oli isikule narkojoobe tekitamine) pani Veiko
Mäeots toime KarS § 184 lg 1 järgi kvalifitseeritava kuriteo.
Samuti süüdistatakse Veiko Mäeotsa selles, et tema tahtlikult juhtis 16.09.2015.a kella
01.49 ajal Harjumaal, Tallinnas, Kopli tänav 4 maja juures mootorsõidukit (mopeedi)
QINGQI QM50QT-6, registreerimismärgiga XXX, olles joobeseisundis (narkootilise aine
metamfetamiini joove). Sellise käitumisega rikkus Veiko Mäeots liiklusseaduse § 69 lg 1
ja korrakaitseseaduse § 36 lg 1, s.o juht ei tohi olla joobeseisundis. Joobeseisund on
alkoholi, narkootilise või psühhotroopse aine või muu joovastava aine tarvitamisest
põhjustatud terviseseisund, mis avaldub väliselt tajutavas häiritud või muutunud kehalistes
või psüühilistes funktsioonides ja reaktsioonides, nõudeid.
Seega Veiko Mäeots pani toime KarS § 424 järgi kvalifitseeritava kuriteo s.o
mootorsõiduki joobeseisundis juhtimise.
Juhindudes KrMS § 245 sätetest on 26.04.2016 sõlminud Põhja Ringkonnaprokuratuuri
abiprokurör Grete Vahtra, süüdistatav Veiko Mäeots ja tema kaitsja Leelo Viil järgneva
kokkuleppe:
Prokurör taotleb kohtus Veiko Mäeotsa süüditunnistamist KarS § 184 lg 1 järgi
kvalifitseeritava kuriteo toimepanemises ja tema karistamist vangistusega 1 (üks) aasta 8
(kaheksa) kuud.
Prokurör taotleb kohtus Veiko Mäeotsa süüditunnistamist KarS § 424 järgi
kvalifitseeritava kuriteo toimepanemises ja tema karistamist vangistusega 6 (kuus) kuud.
KarS § 64 lg 1 alusel mõista liitkaristus mitme kuriteo eest üksikkaristustest raskeima
suurendamise teel ning mõista Veiko Mäeotsale liitkaristuseks vangistus 2 aastat.
KarS § 73 lg 1, 3 alusel määrata, et mõistetud ärakandmata karistust ei pöörata koheselt
täitmisele, kui Veiko Mäeots ei pane 3-aastase katseaja jooksul toime uut tahtlikku
kuritegu.
                                          3
Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri ja kaitsja arvamused kokkuleppe kohta
ning veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel ja juhindudes
KrMS § 173 lg 1 p-st 1 ja lg-st 2; § 175 lg 1 p-dest 3 ja 9; § 179 lg 1 p-st 1; § 180 lg-test 1
ja 3; § 248 lg 1 p-st 5; §-st 249; §-st 311; §-st 313; KarS §-st 424; §-st 184 lg-st 1; § 73 lg-
test 1 ja 3; §-st 78 asub kohus seisukohale, et Veiko Mäeots kuulub temale KarS §-s 424 ja
§ 184 lg-s 1 ettenähtud kuritegude toimepanemises esitatud süüdistuses süüdimõistmisele
ja temale tuleb mõista karistus sõlmitud kokkuleppe kohaselt.
Menetluskulud
KrMS § 180 lg 1 kohaselt hüvitab menetluskulud süüdimõistetu. Menetletavas
kriminaalasjas on kokkuleppes määratud süüdistatava menetluskuludeks absoluutsummas
1290 eurot, mille moodustavad süüdimõistva otsusega kaasnev sundraha esimese astme
kuriteo toimepanemise eest summas 1075 eurot, narkootilise aine ekspertiisi teostamise
kulud summas 84 eurot ning joobe tuvastamise kulud summas 131 eurot.
Menetluskulud tuleb kokkuleppe kohaselt tasuda kohtuotsuse jõustumisest 12 kuu jooksul
(KrMS § 180 lg 3 ja KrMS § 313 lg 1 p-des 7 ja 12) igakuiste maksetena Maksu- ja
Tolliameti arveldusarvele. Kohus selgitab ka, et kohtu määratud 12-kuulise tähtaja
ületamisel loetakse maksetähtaeg saabunuks ja kogu nõue suunatakse täitemenetluse
läbiviimiseks kohtutäiturile täitemenetluse seadustikus sätestatud korras.




Märt Toming
kohtunik
/allkirjastatud digitaalselt/




                                             4
