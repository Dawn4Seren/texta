                           KOHTUOTSUS
                             RESOLUTIIVOSA
                               EESTI VABARIIGI NIMEL

Kohus                      Harju Maakohus (Liivalaia kohtumaja)

Otsuse tegemise aeg ja     16.11.2016 Tallinn

koht

Kriminaalasja number       1-16-7247 (16231600586)

Kohtukoosseis              Kohtunik Janika Kallin

Kohtuistungi sekretär      Martin Kalamees

Kohtuistungi tõlk          Julia Zautina

Kriminaalasi               Eduard Dmitrijevi süüdistuses karistusseadustiku (KarS) § 199 lg 2 p
                           7, 9 järgi üldmenetluses
Prokurör                   Natalja Lebed

Süüdistatav                Eduard Dmitrijev
                           isikukood: 37312050303; Eesti Vabariigi kodanik; emakeel: vene
                           keel; ei tööta; elukoht: kindla elukohata; kohaldatud tõkend
                           vahistamine alates 06.05.2016, kahtlustatavana kinni peetud
                           05.05.2016; viibimiskoht: Tallinna Arestimaja.
Kaitsja                    Eva Rivis

RESOLUTSIOON
Juhindudes Kriminaalmenetluse seadustiku (KrMS) § 238 lg 1 p 4 ja lg 2, § 179 lg 1 p 2, § 180
lg 1, § 306, § 309 lg 3 kohus o t s u s t a s:

   1. Süüdi mõista Eduard Dmitrijev KarS § 199 lg 2 p 7, 9 järgi ja karistada vangistusega
      1 (üks) aasta.
   2. Vähendada mõistetud karistust 1/3 võrra. Eduard Dmitrijevil tuleb ära kanda 8
      (kaheksa) kuu pikkune vangistus.
   3. KarS § 68 lg 1 alusel lugeda Eduard Dmitrijevi eelvangistus karistusaja hulka.
      Kinnipidamisasutusel arvestada karistusaja algust alates 05.05.2016.

   4. Eduard Dmitrijevi suhtes kohaldatud tõkend vahistamine jätta muutmata ja tühistada
      kohtuotsuse jõustumisel või karistuse ära kandmisel.
                                                  2

     5. Kannatanu OÜ Voski tsiviilhagi rahuldada. Välja mõista Eduard Dmitrijevilt OÜ
        Voski kasuks 470,00 eurot. Tsiviilhagi katteks välja mõistetud kahjuhüvitis tuleb
        kanda OÜ Voski arveldusarvele nr XXXXXXXXXXXXX Swedbank pangas.

     6. XXXX tsiviilhagi rahuldada. Välja mõista Eduard Dmitrijevilt XXXXkasuks 520,00
        eurot. Tsiviilhagi katteks välja mõistetud kahjuhüvitis tuleb kanda XXXX
        arveldusarvele nr XXXXXXXXXX LHV Pangas.

     7. Välja mõista Eduard Dmitrijevilt sundraha 645,00 eurot. Jätta kaitsjatasu 600,00 eurot
        ja ekspertiisitasu 350,63 eurot riigi kanda. Kriminaalmenetluse kulud tasuda
        kohtuotsuse jõustumisest arvates 12 (kaheteistkümne) kuu jooksul. Väljamõistetud
        menetluskulud tasuda Maksu- ja Tolliameti arveldusarvele EE351010052031000004
        SEB pangas, EE502200221014193355 Swedbankis, EE873300333499990003 Danske
        Bankis või EE401700017002872300 Nordea pangas, märkides selgitusena „Eduard
        Dmitrijev, 1-16-7247, menetluskulud“. Menetluskulude tasumiseks vajaminev
        viitenumber edastatakse makseinfona süüdimõistetu postiaadressile. Samuti on
        makseinfo koos kohtuotsusega kättesaadav e-toimiku süsteemi kaudu. Kui rahalised
        nõuded ei ole täies ulatuses tähtaegselt tasutud, suunatakse nõuded täitemenetluse
        läbiviimiseks kohtutäiturile täitemenetluse seadustikus sätestatud korras ning
        süüdimõistetul tuleb kanda ka kohtuotsuse täitmisega seonduvad kulud.
     8. Asitõend:
        - CD plaadid, mis asuvad toimiku materjalide juures- jätta KrMS § 126 lg 3 p 1 alusel
            kriminaalasja materjalide juurde.
        - Mobiiltelefon Meizu MX (asub PPA asitõendite hoiuruumis Rahumäe tee 6)
            tagastada kohtuotsuse jõustumisel Laenuäri OÜ-le.

 Edasikaebamise kord
 Kohtuotsuse peale saab kaevata.
 Kohtuotsuse peale võivad süüdistatav, kaitsja ja kannatanu esitada apellatsiooni.
 Apellatsiooniõiguse kasutamise soovist tuleb kohtule teatada kirjalikult Harju Maakohtu
 Liivalaia kohtumajale 7 (seitsme) päeva jooksul, alates kohtuotsuse resolutiivosa
 kuulutamisest. Kirjalik apellatsioonkaebus esitatakse otsuse teinud kohtule kirjalikult 15
 (viieteistkümne) päeva jooksul alates päevast, mil kohtuotsus on kohtumenetluse pooltele
 kohtus tutvumiseks kättesaadav. Vahistatud süüdistatav või tema kaitsja võivad esitada
 apellatsiooni süüdistatavale kohtuotsuse koopia kätteandmisele järgnevast päevast 15
 (viieteistkümne) päeva jooksul. Kohtuotsus on edasikaebe õigusest teatamise korral
 kättesaadav alates 09.12.2016

 Kohtu selgitus:
 Selgitada, et kaebetähtaja mööda laskmise korral jäetakse kohtumääruse alusel apellatsioon
 läbi vaatamata ja tagastatakse.

Esitatud süüdistus:
Eduard Dmitrijev`i süüdistatakse selles, et tema, olles viimati 17.02.2016.a. Harju Maakohtu
otsusega karistatud KarS § 199 lg 2 p 9 järgi kvalifitseeritava kuriteo toimepanemise eest
vangistusega, mille kandmiselt vabanes 08.04.2016.a., uuesti 15.04.2016.a. kella 17.00 ajal Tallinnas,
aadressil Sõle 42b asuvast Voski OÜ-le kuuluvast pandimajast, võõra vallasasja äravõtmisega selle
ebaseadusliku omastamise eesmärgil varastas mobiiltelefoni Meizu MX2 32MB maksumusega 320
eurot ning mobiiltelefoni Samsung S4 mini maksumusega 150 eurot, tekitades kokku vargusega kahju
summas 470 eurot.
Samuti tema, olles isikuks, kes paneb vargusi toime süstemaatiliselt, uuesti 20.04.2016.a.
                                                3

ajavahemikul kella 14.20st kuni kella 14.33ni Tallinnas, aadressil Endla 45 asuva Kristiine Keskuse
peasissepääsu eest võõra vallasasja äravõtmisega selle ebaseadusliku omastamise eesmärgil varastas
kannatanule XXXXkuuluva jalgratta GT Avalanche 1.0 maksumusega 520 eurot, millega lahkus
sündmuskohalt.
Samuti tema, olles isikuks, kes paneb vargusi toime süstemaatiliselt, uuesti
21.04.2016.a.ajavahemikul kella 16.10st kuni 18.05ni Tallinnas, aadressil Hobujaama 5 asuva Coca-
Cola Plaza ees asuvast jalgrattaparklast, tegutsedes grupis koos Julija Moloditšenkoga, võõra
vallasasja äravõtmisega selle ebaseadusliku omastamise eesmärgil varastas kannatanule Heleri
Soolmannile kuuluva musta värvi naiste linnaratta Bottechia maksumusega 253.86 eurot ning
kannatanule XXXX kuuluva sinist värvi meeste maanteeratta maksumusega 260.80 eurot. Peale seda,
kui Eduard Dmitrijev oli mõlemaid jalgrattaid ühendava rattaluku avanud, sõitis ühe jalgrattaga
sündmuskohalt minema Eduard Dmitrijev, teisega Julija Moloditšenko.
Seega Eduard Dmitrijev, võõra vallasasja äravõtmisega selle ebaseadusliku omastamise
eesmärgil, mis on toime pandud grupi poolt ning süstemaatiliselt, pani toime KarS § 199 lg 2 p
7, 9 järgi kvalifitseeritava kuriteo.

Kohtu seisukoht:
KrMS § 315 lg 4 kohaselt võib kohus kohtuotsuse kuulutamisel kuulutada üksnes selle resolutiivosa,
selgitades selle kuulutamisel suuliselt kohtuotsuse olulisemaid põhjendusi.




/allkirjastatud digitaalselt/
