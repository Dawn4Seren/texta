                         KOHTUOTSUS
                              EESTI VABARIIGI NIMEL

Kohus                          Tartu Maakohus Tartu kohtumaja

Otsuse tegemise aeg ja koht    19. juuli 2016. a Tartus, Kalevi 1


Kriminaalasja number           1-16-6217


Kohtukoosseis                  kohtunik Rutt Teeveer

Kohtuistungi sekretär          Helju Rebane

                               ANDRES-LEMBIT PRUUS
Kriminaalasi                   süüdistus KarS § 4231 järgi kokkuleppemenetluses, menetletud
                               kiirmenetluses
Prokurör                       Lõuna Ringkonnaprokuratuuri abiprokurör Alar Häidberg

Süüdistatav                    Andres -Lembit Pruus

                               elu- või asukoht ja aadress: XXXX
                               isikukood või sünniaeg: 39403217013
                               kodakondsus: XXXX
                               haridus: XXXX
                               emakeel: XXXX
                               töökoht või õppeasutus: XXXX
                               karistatus: kriminaalkorras karistatud kaks korda
                               Tõkend: ei ole
                               Kohtusse kaitsjat ei soovinud, kokkuleppe sõlmimisel määratud
Kaitsja
                               korras advokaat Anu Pärtel

RESOLUTSIOON
Süüdi tunnistada ANDRES-LEMBIT PRUUS KarS § 4231 järgi ja mõista karistuseks 3 (kolm)
kuud vangistust.
KarS § 68 lg 1 alusel arvata eelvangistuses viibitud aeg, s.o 17.-19.07.2016 (3 päeva) karistusaja
hulka, millest tulenevalt mõista ärakandmisele kuuluvaks karistuseks 2 (kaks) kuud ja 27
(kakskümmend seitse) päeva vangistust.

KarS § 74 lg-te 1 ja 3 alusel määrata, et vangistus jäetakse tingimisi kohaldamata ning ei
pöörata täielikult täitmisele, kui Andres-Lembit Pruus ei pane 1 (ühe) aasta pikkuse katseaja
jooksul toime uut kuritegu ja täidab KarS § 75 lg-s 1 sätestatud kontrollnõudeid.
Süüdimõistetu on katseajal kohustatud:
1) elama kohtu määratud alalises elukohas – XXXX;
 2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
 3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
 5) saama kriminaalhooldusametnikult eelneva loa elu-, töö- või õppimiskoha vahetamiseks;
 6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

KarS § 74 lg 2 p 8 alusel kohustada Andres-Lembit Pruusi katseaja jooksul osalema
liiklusohutuse alases sotsiaalprogrammis.

Määrata Andres-Lembit Pruus katseajaks kriminaalhooldusametniku järelevalve alla.
KarS § 78 p 1 alusel hakkab katseaeg kulgema kohtuotsuse kuulutamisest.

KrMS §-de 175 lg 1 p -de 4, 9; § 179 lg 1 p 2; 180 lg 1, § 2565 lg 2 alusel mõista välja Andres-
Lembit Pruusilt menetluskulu järgmiselt:
   • sundraha 322 (kolmsada kakskümmend kaks) eurot 50 senti;
   • määratud kaitsjale väljamakstav tasu summas 24 (kakskümmend neli) eurot.
KrMS § 180 lg 3, § 313 lg 1 p 7 alusel määrata, et Andres- Lembit Pruusil on õigus tasumisele
kuuluv menetluskulu tasuda vabatahtlikult 6 (kuue) kuu jooksul alates kohtuotsuse
jõustumisest.

Menetluskulu makseinfo
Menetluskulud 346,50 €
Maksetähtaeg 04.02.2017
Viitenumber 99916700052916
Selgitus Menetluskulud kriminaalasjas nr 1-16-6217
Saaja Maksu- ja Tolliamet
SEB PANK EE351010052031000004 SWEDBANK EE502200221014193355
NORDEA PANK EE401700017002872300 DANSKE BANK EE873300333499990003
Selgitus: Palume makse tegemisel kindlasti märkida summa juurde kuuluv viitenumber.
Menetluskulu on võimalik vabatahtlikult tasuda kohtuotsuses määratud tähtaja jooksul. Kui rahaline
kohustus pole täies ulatuses tähtaegselt tasutud suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul alates
päevast, mil kohtumenetluse poolel on võimalik tutvuda kohtuotsusega.




                                                                                            2
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Tartu Maakohtule 10 päeva jooksul alates
päevast, mil isik sai vaidlustatavast lahendist teada või pidi teada saama.

KOHTUOTSUSE PÕHIOSA
I Kokkuleppe sisu
Kuriteo asjaolud: Andres-Lembit Pruusi süüdistatakse selles, et tema, isikuna, kes on viimase aasta
jooksul kahel korral juhtinud mootorsõidukit ilma vastava kategooria mootorsõiduki juhtimise
õiguseta, juhtis 17.07.2016 kella 14.37 paiku Tartus Narva mnt-l mootorsõidukit Audi reg nr XXXX
ilma vastava kategooria mootorsõiduki juhtimise õiguseta.
Kuriteo kvalifikatsioon: Sellega pani Andres-Lembit Pruus toime KarS § 4231 järgi kvalifitseeritava
kuriteo, s.o. süstemaatilise mootorsõiduki juhtimise vastava kategooria juhtimisõiguseta.
Kuriteoga tekitatud kahju laad ja suurus: kahju puudub.

Menetluskulud: kokku 346,50 € (sundraha 322,50 € ja kaitsjatasu 24 €).
KrMS § 180 lg 3 alusel määrata, et menetluskulud tasub Andres-Lembit Pruus ositi, kuue kuu jooksul
pärast kohtuotsuse jõustumist.

Karistuse liik ja määr:
KarS § 4231 järgi ettenähtud kuriteo toimepanemise eest nõuab prokurör kohtus süüdistatavale
karistuseks kolm kuud vangistust.
KarS § 68 lg 1 alusel lugeda kantuks kolm päeva ja ärakandmisele kuuluvaks kaks kuud ja 27 päeva
vangistust.
KarS § 74 lg 1 alusel määrata, et seda karistust täielikult täitmisele ei pöörata kui Andres-Lembit
Pruus ei pane üheaastase katseaja kestel toime uut kuritegu ja täidab KarS § 75 lg 1 sätestatud järgmisi
käitumiskontrolli nõudeid:
 1) elab kohtu määratud alalises elukohas;
 2) ilmub       kriminaalhooldaja    määratud     ajavahemike       järel   kriminaalhooldusosakonda
     registreerimisele;
 3) allub kriminaalhooldaja kontrollile oma elukohas ning esitab talle andmeid oma kohustuste
     täitmise ja elatusvahendite kohta;
 4) saab kriminaalhooldusametnikult eelneva loa elukohast lahkumiseks Eesti territooriumi piires
     kauemaks kui viieteistkümneks päevaks;
 5) saab kriminaalhooldusametnikult eelneva loa elu-, töö- või õppimiskoha vahetamiseks;
 6) saab kriminaalhooldusametnikult eelneva loa Eesti territooriumilt lahkumiseks ja väljaspool Eesti
     territooriumi viibimiseks.
 KarS § 74 lg 2 p 8 alusel määrata, et Andres-Lembit Pruus osaleb katseaja jooksul liiklusohutuse
 alases sotsiaalprogrammis.

II Kohtu seisukoht kokkuleppe osas
Kokkulepe oli süüdistatavale arusaadav ja ta jäi kohtus selle juurde. Prokurör jäi sõlmitud kokkuleppe
juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on veendumusel, et süüdistatav on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Andres-Lembit Pruus süüdi tunnistada KarS
§ 4231 järgi ja mõista talle karistus vastavalt kokkuleppele.




                                                                                               3
III Kohtu seisukoht menetluskulu osas
KrMS § 180 lg 1 sätestab, et süüdimõistva kohtuotsuse korral hüvitab menetluskulud süüdimõistetu.
Käesolevas kriminaalasjas tuleks süüdimõistetult välja mõista menetluskuluna sundraha, milline
summa on vastavalt KrMS §-le 179 lg 1 p-le 2 II astme kuriteo toimepanemises süüdimõistmise korral
1,5 palga alammäära, s.o. 645 eurot. Samas annab KrMS § 2565 lg 2 kohtule õiguse kiirmenetluses
lahendatud kriminaalasjas vähendada sundraha suurust poole võrra. Eeltoodust tulenevalt peab kohus
põhjendatuks välja mõista vaid pool sundrahast, so 322,50 eurot. KrMS § 175 lg 1 p 4 alusel peab
kohus põhjendatuks välja mõista süüdimõistetult määratud kaitsjale väljamaksmisele kuuluva tasu
summas 24 eurot. KrMS § 180 lg 3 ja § 313 lg 1 p-de 7, 12 alusel peab kohus põhjendatuks juba
kohtuotsuses määrata vastavalt kokkuleppele, et tulenevalt sissetuleku suurusest, on süüdimõistetul
õigus tasumisele kuuluv menetluskulu tasuda 6 kuu jooksul alates kohtuotsuse jõustumisest
igakuuliste maksetena.



/allkirjastatud digitaalselt/
Rutt Teeveer
Kohtunik




                                                                                          4
