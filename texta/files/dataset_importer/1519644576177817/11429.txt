                                                                                      1-16-4979




                            KOHTUOTSUS
                                 EESTI VABARIIGI NIMEL



 Kohus                           Harju Maakohus, Liivalaia kohtumaja

 Otsuse tegemise aeg ja koht     30. juunil 2016.a Tallinn

 Kriminaalasja number            1-16-4979 /16230200169/

 Kohtukoosseis                   Kohtunik Leili Raedla

 Kohtuistungi sekretär           Jane Põldoja

 Tõlk                            Maria Azman

 Kohtuistungi aeg                30. juunil 2016.a

 Kriminaalasi                    Rustam Ibadovi süüdistuses KarS § 424 järgi kokku-
                                 leppemenetluses
 Abiprokurör                     Katrin Tron

 Kaitsja                         kaitsjat kohtuistungile ei soovi


Süüdistatav
RUSTAM IBADOV - elukoht ja aadress: XXX; isikukood: 38203210317; kodakondsus: Eesti
Vabariigi; haridus: keskeriharidus; emakeel: vene keel; töökoht: XXX OÜ; karistatus: kriminaalkorras
karistatud, viimati 28.12.2009 Harju Maakohtu poolt KarS § 199 lg 2 p7, 8, 9 järgi vangistusega 1
aasta 6 kuud; korduvalt väärteokorras karistatud; tõkendit kohaldatud ei ole.


RESOLUTSIOON

Mõista Rustam Ibadov süüdi KarS § 424 järgi ja karistada teda 6 (kuue) kuu pikkuse vangistusega.

KarS § 74 lg 1, 3 alusel jätta nimetatud karistus tingimuslikult täitmisele pööramata, kui Rustam
Ibadov ei pane 1 (ühe) aasta pikkuse katseaja jooksul toime uut kuritegu ja täidab Tallinna vangla
kriminaalhooldusosakonna kriminaalhooldaja järelevalve all KarS § 75 lg-ga 1 ettenähtud
kontrollnõudeid ja kohustusi:
   1. Elab kohtu määratud alalises elukohas (XXX);
1-16-4979
    2. Ilmub kriminaalhooldaja määratud ajavahemike järel kriminaalhooldusosakonda
       registreerimisele;
    3. Allub kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4. Saab kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui viieteistkümneks päevaks;
    5. Saab kriminaalhooldusametnikult eelneva loa elu-, töö- või õppimiskoha vahetamiseks.
    6. Saab kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

KarS § 78 p 1 alusel arvestada Rustam Ibadovile määratud 1 (ühe) aasta pikkuse katseaja kulgemist
alates kohtuotsuse kuulutamisest, s.o alates 30.06.2016.a.

KarS § 50 lg 1 p 1 alusel võtta süüdistatavalt ära mootorsõiduki juhtimise õigus 3 (kolmeks) kuuks.

Liiklusseaduse § 127 alusel tuleb süüdimõistetul 5(viie) tööpäeva jooksul kohtuotsuse
jõustumisest arvates oma juhiluba loovutada Maanteeametile.

Mõista Rustam Ibadovilt välja KrMS § 175, § 179 ja § 180 alusel menetluskuludena riigituludesse:
  - sundraha II astme kuriteo toimepanemise 645 € (kuussada nelikümmend viis eurot);
  - ekspertiisi kulud summas 38 € (kolmkümmend kaheksa eurot);
  - kaitsjatasu 96 € (üheksakümmend kuus eurot).

KrMS § 180 lg 3 alusel menetluskulud summas 779 € tasuda kohtuotsuse jõustumisest arvates 12
(kaheteistkümne) kuu jooksul igakuiste maksetena, seega kuulub igakuiselt tasumisele mitte
vähem kui 64,91 eurot. Väljamõistetud menetluskulud tasuda Maksu- ja Tolliameti arveldusarvele
EE351010052031000004             SEB      pangas,     EE502200221014193355           Swedbankis,
EE873300333499990003 Danske Bankis või EE401700017002872300 Nordea pangas, märkides
selgitusena „Rustam Ibadov, 1-16-4979, menetluskulu“. Menetluskulude tasumiseks vajaminev
viitenumber edastatakse makseinfona süüdimõistetule tema poolt avaldatud meili- või
postiaadressile. Samuti on makseinfo koos kohtuotsusega kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Asitõend:
- CD plaat videosalvestusega, mis asub toimikumaterjalide juures KrMS § 126 lg 3 p 1 alusel jätta
kriminaalasja materjalide juurde.


EDASIKAEBAMISE KORD

Kohtuotsuse peale on õigus apellatsioonikorras edasi kaevata Tallinna Ringkonnakohtule juhul,
kui on tegemist KrMS 9. ptk. 2. jao sätete, KrMS § 339 lg 1 rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast (KrMS § 319).




2
                                                                                         1-16-4979
SÜÜDISTUS JA KOKKULEPPE SISU
Rustam Ibadovit süüdistatakse selles, et tema juhtis tahtlikult 15.02.2016 kella 03.54 ajal
Tallinnas, Paldiski mnt 44 juures mootorsõidukit Volkswagen Passat registreerimismärgiga
XXX, olles joobeseisundis( EKEI ekspertiisiakti nr 318T kohaselt uuritaval oli uuringu
läbiviimiseks võetud veres etanoolisisaldus 2,07 mg/g+/- 0,06 mg/g, alkoholisisaldus veres
mitte vähem kui 2,01 mg/g.).
Sellise käitumisega rikkus Rustam Ibadov liiklusseaduse § 69 lg 1 ja korrakaitseseaduse § 36 lg
1 /Juht ei tohi olla joobeseisundis. Joobeseisund on alkoholi, narkootilise või psühhotroopse aine
või muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1 /alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Seega pani Rustam Ibadov toime KarS § 424 järgi kvalifitseeritava kuriteo, s.o mootorsõiduki
juhtimise joobeseisundis.

Vastavalt kokkuleppele nõuab prokurör kohtus süüdistatava karistamist vangistusega 6 (kuus)
kuud.
Kohaldades KarS § 74 lg. 1 ja lg. 3 sätteid, määrata, et mõistetud vangistust ei pöörata täitmisele,
kui Rustam Ibadov ei pane 1 / ühe/ aastase katseaja jooksul toime uut kuritegu ja täidab talle
KarS §-s 75 lg. 1 p. 1-6 sätestatud käitumiskontrolli ajaks pandud kontrollnõudeid, kohustudes:
    • elama kohtu määratud alalises elukohas aadressil:XXX;
    • ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    • alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    • saama kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui viieteistkümneks päevaks;
    • saama kriminaalhooldusametnikult eelneva loa elu-, töö- või õppimiskoha vahetamiseks.
    • saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

Katseaja algust lugeda kohtuotsuse kuulutamise päevast.
KarS § 50 lg 1 alusel võtta R. Ibadov´ilt mootorsõiduki juhtimise õigus 3 /kolmeks/       kuuks.
Kriminaalmenetluse kulud:Ekspertiisikuulud summas 38 eurot; kaitsjatasu summas 96 eurot;
süüdimõistva kohtuotsusega kaasnev sundraha 645 eurot. Kohtumenetluse kulud:
kohtumenetluses tekkivad kohtumenetluse kulud jäävad süüdistatava kanda, kuid eesseisvas
kohtumenetluses tekkida võivate kulude täpne suurus pole kokkuleppe sõlmimise ajal teada.
Süüdistataval tuleb tasuda kriminaalmenetluse kulud - kohtueelses menetluses kogusummas 779
eurot, millele lisanduvad kohtumenetluses tekkivad, kuid kokkulepe sõlmimise ajal veel teadmata
kulud, 12 kuu jooksul alates kohtuotsuse jõustumisest.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga, tekitatud kahju laadi ja suurusega ning jõudsid kokkuleppele prokuröri
poolt kohtus nõutava karistuse liigis ja määras.

Rustam Ibadov nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.

KOHTU SEISUKOHT


                                                                                                  3
1-16-4979
Kohus, tutvunud kohtusse saadetud kriminaaltoimikuga, ära kuulanud süüdistatava Rustam
Ibadovi selgituse ja prokuröri arvamuse kokkuleppe kohta ning veendunud, et menetlusosalised
jäävad kokkuleppe juurde, asub seisukohale, et süüdistatav Rustam Ibadov on sõlmitud
kokkuleppest aru saanud ning sellega nõustunud ja kokkulepet sõlmides on süüdistatav
väljendanud oma tõelist tahet, kokkulepe on sõlmitud kriminaalmenetluse sätteid järgides.
Arvestades eeltoodut tuleb Rustam Ibadov temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Rustam Ibadovi
süü suurusele ning karistuse eesmärkidele.

KrMS § 126 lg 3 p 1 alusel kuriteojäljega asi, dokument või kuriteojäljest valmistatud jäljend või
tõmmis võidakse jätta kriminaalasja juurde, võtta kriminaaltoimikusse või säilitada asitõendite
hoidlas või muus menetleja valduses olevas ruumis või ekspertiisiasutuses. Juhindudes KrMS §
126 lg 3 p 1 alusel otsustab kohus kriminaalasjas oleva asitõendiga - CD-plaat videosalvestusega,
mis asub kriminaalasja juures ümbrikus - jätta kriminaalasja materjalide juurde.

Kokkuleppe kohaselt kuuluvad menetluskulud kogusummas 779 eurot väljamõistmisele
süüdistatavalt ning seda 12 kuu jooksul igakuiste maksetena. Kohtu hinnangul arvestades
kohtukulude suurust ei ole süüdistataval võimalik tasuda kohtukulusid 1 kuu jooksul. Kohtukulude
kohese tasumise kohustus tooks süüdistatavale kaasa täitemenetluse, millega kaasnevad
süüdistatavale lisakulud. Kohtu hinnangul on oluline, et menetluskulud saaksid riigile mõistliku
aja jooksul hüvitatud. Eeltoodut arvesse võttes tuleb süüdistataval menetluskulud summas 779 €
tasuda kohtuotsuse jõustumisest arvates 12 (kaheteistkümne) kuu jooksul igakuiste maksetena,
seega kuulub igakuiselt tasumisele mitte vähem kui 64,91 eurot.



/allkirjastatud digitaalselt/
Leili Raedla
Kohtunik




4
