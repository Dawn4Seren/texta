                                                                        Tsiviilasi nr 2-15-123306




                            KOHTUOTSUS
                                 EESTI VABARIIGI NIMEL
                                       Tagaseljaotsus
Kohus                             Tartu Maakohus
Kohtunik                          Hiie Lindmets
Otsuse avalikult teatavaks- 7. juuni 2016, Tartu kohtumaja
tegemise aeg ja koht
Tsiviilasja number                2-15-123306
Tsiviilasi                        Osaühing Aktiva Finants hagi Ats Niidumaa vastu
                                  793,41 euro nõudes
Tsiviilasja hind                  793,41 eurot
Menetlusosalised ja nende hageja Osaühing Aktiva Finants (rk 10746479; asukoht
esindajad                 A. Weizenbergi 20, 10150 Tallinn), esindaja Kadri Timuska,
                          e-post jurist@julianus.ee;
                          kostja Ats Niidumaa (ik XXX; elukoht XXX)
Kohtuistungi toimumise aeg        kirjalik menetlus
RESOLUTSIOON
    1. Rahuldada Osaühing Aktiva Finants hagi Ats Niidumaa vastu osaliselt.
    2. Välja mõista Ats Niidumaalt Osaühing Aktiva Finants kasuks 462,98 eurot, millest
        397,20 eurot on põhinõue ja 65,78 eurot sissenõutavaks muutunud viivis 29.10.2015
        seisuga.
    3. Tunnistada tagaseljaotsus tagatiseta viivitamata täidetavaks.
Menetluskulude jaotus ja kindlaksmääramine
    1. Jätta menetluskulud 58% ulatuses Ats Niidumaa kanda ja 42% ulatuses
        Osaühing Aktiva Finants kanda.
    2. Määrata tsiviilasjas nr 2-15-123306 Osaühing Aktiva Finants menetluskulude
        rahaliseks suuruseks 275 eurot, millest 175 eurot on riigilõiv ning 100 eurot lepingulise
        esindaja kulud põhjendatud ja vajalikus ulatuses TsMS § 175 lg 1 mõttes.
    3. Välja mõista Ats Niidumaalt Osaühing Aktiva Finants kasuks menetluskulud
        159,50 eurot.
    4. Välja mõista Ats Niidumaalt Osaühing Aktiva Finants kasuks viivis menetluskulult
        159,50 eurot alates käesoleva tagaseljaotsuse jõustumisest kuni menetluskulude
        täitmiseni VÕS § 113 lg 1 teises lauses sätestatud määras.
Kaja esitamine
Hagimaterjalid ja kirjaliku vastuse nõue on kostjale kätte toimetatud elektrooniliselt
20.05.2016. Kostja, kellele kohus andis kirjaliku vastuse esitamise tähtaja, ei ole tähtaegselt
kohtule vastanud.
Kostja võib kohtuotsuse peale esitada kaja Tartu Maakohtule 30 päeva jooksul alates
tagaseljaotsuse kättetoimetamisest. Kostja võib esitada tagaseljaotsuse peale kaja, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest.
Menetlusabi taotlemisel peab menetlusabi taotleja seaduses sätestatud tähtaja järgimiseks
 tegema tähtaja kestel ka menetlustoimingu, mille tegemiseks ta menetlusabi taotleb, eelkõige
 esitama kaja.
 Apellatsioonkaebuse esitamine
 Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
 jooksul alates otsuse apellandile kättetoimetamisest, kuid mitte hiljem kui viie kuu
 möödumisel otsuse avalikult teatavakstegemisest. Apellatsioonkaebus võidakse lahendada
 kirjalikus menetluses, kui kaebuses ei taotleta selle lahendamist istungil.
 Kohtu selgitused
 TsMS § 444 lg 3 alusel jätab kohus käesolevast otsusest välja kirjeldava ja põhjendava osa.
 Kohus selgitab, et lähtus viivise arvutamisel Riigikohtu lahendis nr 3-2-1-25-16 märgitust, et
 tarbijat ebamõistlikult kahjustav viivisemäär on tühine, tehes viivise arvestuse ajavahemiku
 19.10.2013 kuni 29.10.2015 kohta viivisekalkulaatorit (www.viivisekalkulaator.ee) kasutades.
 Kohus märgib selgituseks kostjale, et poolte kokkuleppel on võimalik ka kohtuotsuse täitmine
 osamaksetena (maksegraafiku alusel), et vältida sundtäitmisega kaasnevaid täitekulusid, kuid
 selleks peab kostja pöörduma hageja poole kokkuleppe sõlmimiseks.
 TsMS § 163 lg 1 järgi kannavad pooled hagi osalise rahuldamise korral menetluskulud
 võrdsetes osades, kui kohus ei jaota menetluskulusid võrdeliselt hagi rahuldamise ulatusega
 või ei jäta menetluskulusid täielikult või osaliselt poolte endi kanda. Kohus, rahuldades hagi
 osaliselt, so ~58% ulatuses nõudest, jätab menetluskulud 58% ulatuses kostja kanda ja 42%
 ulatuses hageja kanda.
 Kohus määrab hageja menetluskulude rahaliseks suuruseks 275 eurot, millest 175 eurot on
 riigilõiv ja 100 eurot lepingulise esindaja kulud põhjendatud ja vajalikus ulatuses TsMS § 175
 lg 1 mõttes.
 Kohus, rahuldades hagi osaliselt, mõistab hageja taotlusel kostjalt välja menetluskuluna
 159,50 eurot (58% 275 eurost).
 Hageja taotlusel mõistab kohus TsMS § 177 lg 4 alusel kostjalt välja viivise menetluskulult
 159,50 eurot käesoleva kohtuotsuse jõustumisest alates kuni menetluskulude tasumiseni VÕS
 § 113 lg 1 teises lauses sätestatud määras.

/allkirjastatud digitaalselt/
kohtunik




                                             2(2)
