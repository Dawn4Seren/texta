                            KOHTUOTSUS
                                 EESTI VABARIIGI NIMEL
                                    RESOLUTIIVOSA

Kohus                                Harju Maakohus

Otsuse tegemise aeg ja koht          21. septembril 2016.a, Tallinn (Liivalaia kohtumaja)

Kriminaalasja number                 1-16-8012 (16230200797)

Kohtunik                             Leili Raedla

Sekretär                             Jane Põldoja

Kriminaalasi                         Kuldar Härma süüdistuses KarS § 424 järgi
                                     lühimenetluses (kiirmenetluse korras)

Prokurör                             Paul Pikma

Süüdistatav                          Kuldar Härma, isikukood 38808100263; elukoht: XXXX;
                                     kodakondsus: Eesti Vabariigi; haridus: kõrgharidus,
                                     emakeel: eesti keel; töökoht: puudub; kriminaalkorras
                                     karistamata, kehtivaid väärteokaristusi ei ole.
                                     Kahtlustatavana kinnipeetud ei ole.
Kaitsja                              Agne Koks

RESOLUTSIOON

Süüdi tunnistada Kuldar Härma KarS § 424 järgi ja mõista talle karistuseks 4(neli) kuud
vangistust.
KrMS § 238 lg 2 alusel vähendada Kuldar Härmale mõistetavat põhikaristust 1/3 võrra.
Lõplikuks karistuseks mõista Kuldar Härmale 2 (kaks) kuud ja 20 (kakskümmend ) päeva
vangistust.
KarS § 73 lg-te 1, 3 sätteid kohaldades jätta mõistetud karistus täitmisele pööramata, kui Kuldar
Härma ei pane 1-(ühe) aastase katseaja kestel toime uut tahtlikku kuritegu.
Katseaja algust lugeda kohtuotsuse kuulutamise päevast s.o. 21. septembrist 2016.
KarS § 50 lg 1 p 1 alusel võtta Kuldar Härmalt lisakaristusena ära mootorsõiduki juhtimise
õigus 1 (üheks) kuuks.
Liiklusseaduse § 127 alusel on Kuldar Härma kohustatud 5 tööpäeva jooksul otsuse
jõustumisest arvates loovutama juhiloa Maanteeametile.

Menetluskulud
Kuldar Härmalt välja mõista KrMS § 173 lg 1 p 1 ja lg 2; § 175 lg 1 p 9; § 179 lg 1 p 2; § 180
lg 1 ja § 2565 lg 2 alusel:
•       sundraha 322.50 eurot
Kuldar Härmalt välja mõista KrMS § 173 lg 1 p 1 ja lg 2; § 175 lg 1 p 3 ja § 180 lg 1 alusel
•       joobeseisundi tuvastamisega tekkinud kulu 201.00 eurot.
KrMS § 180 lg 3 alusel määrata, et väljamõistetud kriminaalmenetluse kulud kogusummas
523.50 eurot tuleb tasuda 12 kuu jooksul igakuiste maksetena, ühes kuus kuulub tasumisele
mitte vähem kui 43.62 eurot, kohtuotsuse jõustumisest arvates, Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
Menetluskulude tasumiseks vajaminev viitenumber edastatakse makseinfona süüdimõistetule
tema poolt avaldatud meili- või postiaadressile. Samuti on makseinfo koos kohtuotsusega
kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul
tuleb kanda ka kohtuotsuse täitmisega seonduvad kulud.

Edasikaebamise kord
Kohtuotsuse peale on õigus esitada apellatsioon Tallinna Ringkonnakohtule, teatades kirjalikult
apellatsiooniõiguse kasutamise soovist Harju Maakohtu Liivalaia Kohtumajale 7 päeva jooksul
alates kohtuotsuse resolutiivosa kuulutamisest ning esitades apellatsiooni 15 päeva jooksul,
alates päevast, mil kohtuotsus on kohtumenetluse pooltele kohtus tutvumiseks kättesaadav.
Kohtuotsus tervikuna koostatakse ja see on kohtumenetluse pooltele kohtus kättesaadav
apellatsiooniteate esitamisest 15 päeva pärast.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 10 päeva jooksul. Määruskaebus tuleb esitada Harju
Maakohtu Liivalaia Kohtumajale.

Süüdistus
Kuldar Härma’t süüdistatakse KarS § 424 järgi selles, et tema juhtis tahtlikult 13.08.2016 kella
09:29 paiku Harjumaal Tallinnas Tammsaare tee 51 maja juures mootorsõidukit Citroen C5
registreerimismärgiga XXXX, olles joobeseisundis ((narkojoove) (EKEI uuringuakti nr
1717T kohaselt uuritaval Kuldar Härma ´l on uuringu läbiviimiseks võetud uriinist tuvastatud
ained: kokaiin, GHB-d), millega rikkus liiklusseaduse § 69 lg 1 ja korrakaitseseaduse § 36 lg
1 nõudeid.
LS § 69 lg 1 - Juht ei tohi olla joobeseisundis. Joobeseisundi või käesoleva paragrahvi lõikes 3
nimetatud piirmäära ületamine tuvastatakse korrakaitseseaduses sätestatud korras.
KorS § 36 lg 1 - Joobeseisund on alkoholi, narkootilise või psühhotroopse aine või muu
joovastava aine tarvitamisest põhjustatud terviseseisund, mis avaldub väliselt tajutavas häiritud
või muutunud kehalistes või psüühilistes funktsioonides ja reaktsioonides.
Seega Kuldar Härma pani toime mootorsõiduki juhtimise joobeseisundis, s.o kuriteo, mis on
kvalifitseeritav KarS § 424 järgi.

/allkirjastatud digitaalselt/
Kohtunik


                                                                                               2
3
