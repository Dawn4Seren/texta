                                                                              2-15-126243




                          KOHTUOTSUS
                                EESTI VABARIIGI NIMEL
                                      Tagaseljaotsus

Kohus                             Viru Maakohus
Kohtunik                          Pille Aver
Otsuse tegemise aeg ja koht       26. aprill 2016, Narva kohtumaja
Tsiviilasja number                2-15-126243
Tsiviilasi                        AS MiniCredit hagi A T vastu võlgnevuse nõudes

Tsiviilasja hind                  906 eurot

Menetlusosalised ja esindajad     Hageja: AS MiniCredit (rk 11551909)
                                  Hageja esindaja: Ingrid Nook (volikirja alusel)
                                  Kostja: A T (IK XXX)
Asja lahendamise viis             Kirjalik menetlus


RESOLUTSIOON
   1. Rahuldada AS MiniCredit hagi A T vastu tagaseljaotsusega osaliselt.

   2. Välja mõista A T AS MiniCredit kasuks põhivõlg 400 (nelisada) eurot, intress 2
      (kaks) eurot 25 senti, sissenõutavaks muutunud viivis 98 (üheksakümmend
      kaheksa) eurot 62 senti ja võla meeldetuletuse tasu summas 26 (kakskümmend
      kuus) eurot, kokku 526 (viissada kakskümmend kuus) eurot 87 senti.

   3. Välja mõista A T AS MiniCredit kasuks viivised alates 15. veebruarist 2016 kuni
      põhinõude täitmiseni võlaõigusseaduses (VÕS § 113 lg 1) toodud viivisemääras.

   4. Määrata kindlaks menetluskulud

        4.1 Jätta A T menetluskulud tema enda kanda.

        4.2 Jätta hageja menetluskulud 18% ulatuses hageja kanda ja 82% ulatuses kostja
            kanda.

        4.3 Välja mõista A T MiniCredit kasuks menetluskulud summas 385 (kolmsada
            kaheksakümmend viis) eurot 40 senti.




                                                                                     1(6)
                                                                                  2-15-126243

   5. Tagaseljaotsus on tagatiseta viivitamata täidetav (TsMS § 468 lg 1 p 2).
   6. Toimetada käesolev kohtuotsus menetlusosalistele kätte.

EDASIKAEBAMISE KORD

Tsiviilkohtumenetluse seadustiku (TsMS) § 420 lg 1 järgi hageja, kelle avalduse alusel on
tehtud tagaseljaotsus või kelle avaldust kostja vastu tagaseljaotsuse tegemiseks ei rahuldata ja
jäetakse tema hagi rahuldamata, võib esitada otsuse peale apellatsioonkaebuse. TsMS § 632 lg 1
alusel esitatakse kaebus Tartu Ringkonnakohtule 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest. Kaebus võidakse lahendada kirjalikus menetluses, kui kaebuses
ei taotleta selle lahendamist istungil.

Kostjal on õigus esitada tagaseljaotsuse peale kaja menetluse taastamiseks. TsMS § 415 lg 2
alusel võib kaja esitada tagaseljaotsuse kättetoimetamisest alates 30 päeva jooksul. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast,
kui kostja sai tagaseljaotsusest või selle täitmiseks algatatud täitemenetlusest teada. Koos
kajaga tuleb kohtule esitada kõik asja ettevalmistamise lõpuleviimiseks vajalik, s.t TsMS § 394
nõuetele vastav kirjalik vastus ning tasuda kajalt kautsjon.

TsMS § 142 lg 2 kohaselt tasutakse kajalt kautsjon, mis vastab riigilõivule poolelt hagihinnalt,
kuid mitte vähem kui 100 eurot ja mitte rohkem kui 1500 eurot. Kautsjon tuleb tasuda
Rahandusministeeriumi arveldusarvele: SEB Pank EE571010220229377229 või Swedbank
EE062200221059223099 või Danske Bank EE513300333522160001 või Nordea Bank
EE221700017003510302.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või
kaebuses esineva sellise puuduse kõrvaldamiseks, mis on seotud menetlusabi taotlemisega,
annab kohus sellisel juhul mõistliku tähtaja pärast menetlusabi andmise taotluse lahendamist,
kui nimetatud taotlus ei olnud esitatud põhjendamatult või tähtaja pikendamise eesmärgil. See
ei välista menetlustähtaja ennistamist.

ASJAOLUD

Hageja esitas hagi kostja vastu võlgnevuse nõudes. Hagiavalduse kohaselt sõlmisid osapooled
laenulepingu, mille alusel kanti kostjale 07.01.2013 üle laenusumma 400 eurot. Kostja taotles
laenu perioodiks 30 päeva. Laenusumma ja intresside tasumise tähtajaks oli 06.veebruar
2013.a. Kostja ei ole tähtaegselt oma kohustusi täitnud ega laenu tagastanud.

Hageja arvestab intressi vastavalt lepingus kokkulepitud intressimäärale 791% aastas, seega
laenu perioodiga 30 päeva puhul summas 80 eurot. Hageja arvestab viiviseid vastavalt
lepingus kokkulepitud viivisemäärale 1,5% päevas alates arvete maksetähtajale järgnevast
päevast kuni hagiavalduse koostamise päevani, s.o alates 07.veebruarist 2013 kuni 14.
veebruarini 2016, summas 6612 eurot. Hageja vähendab vabatahtlikult viivise summat 400
euroni. Hageja palub kostjalt välja mõista võlgnevuse 400 eurot, intressi 80 eurot,
sissenõutavaks muutunud viivise 400 eurot, lisanduvad viivised, kuid mitte rohkem kui 400
eurotvõla sissenõudmisekulud 26 eurot, menetluskulud.




                                                                                          2(6)
                                                                                    2-15-126243

KOHTU PÕHJENDUSED

Kohus, tutvunud tsiviilasja materjalidega, leiab, et hagi tuleb rahuldada tagaseljaotsusega
osaliselt.

Kohus on saatnud hagimaterjalid kostjale koos kirjaliku vastuse esitamise kohustusega
hiljemalt 14 päeva jooksul hagimaterjalide kättetoimetamisest. Hagimaterjalid on kostjale
isiklikult kätte toimetatud TsMS § 326 alusel /tl. 48/. Kohus hoiatas kostjat, et hagile vastuse
esitamata jätmise korral võib kohus hagi rahuldada tagaseljaotsusega. Kostja kohtule
hagiavalduse vastust ei esitanud.

Vastavalt tsiviilkohtumenetluse seadustiku (edaspidi TsMS) § 407 lg 1 võib kohus hageja
nõusolekul hagi tagaseljaotsusega rahuldada hagiavalduses märgitud ja asjaoludega
õiguslikult põhjendatud ulatuses. TsMS § 407 lg 6 alusel kui hageja on nõus tagaseljaotsuse
tegemisega, kuid hagi ei ole hagiavalduses märgitud ulatuses ja asjaoludega õiguslikult
põhjendatud, teeb kohus otsuse, millega jätab hagi rahuldamata.

Kohus leiab, et hagi ei ole täies ulatuses õiguslikult põhjendatud ning tuleb rahuldada
osaliselt. Osas, milles hagi ei ole õiguslikult põhjendatud, teeb kohus vastavalt TsMS § 407 lg
6 otsuse, millega jätab hagi rahuldamata.

Tulenevalt TsMS § 438 lõikest 1 ja § 436 lõikest 7 on kohtul tarbija vastu esitatud nõude
lahendamisel kohustus kontrollida nõude õiguslikku alust sõltumata sellest, kas tarbija ise on
nõudele vastuväiteid esitanud või mitte.

Riigikohus on leidnud, et kui pooled ise ei ole tehingu tühisuse alustele tuginenud, peab kohus
omal algatusel arvestama tehingu tühisuse alustega ( RKTKo nr 3-2-1-122-08, p 19; RKTKo
nr 3-2-1-116-10, p 40; RKTKo 3-2-1-106-13, p 24; RKTKo 3-2-1-32-06, p 14). Kohtul on
seega kohustus kontrollida tehingu tühisuse aluseid sõltumata sellest, kas kostja on tehingu
tühisusele tuginenud või mitte, sh tagaseljaotsuse tegemisel.

Poolte vahel lepingu sõlmimise ajal kehtinud tsiviilseadustiku üldosa seaduse (edaspidi TsÜS)
§ 86 lg 1 kohaselt on heade kommetega vastuolus olev tehing tühine. TsÜS § 86 lg 2 kohaselt
on tehing heade kommetega vastuolus muu hulgas, kui pool teab või peab teadma tehingu
tegemise ajal, et teine pool teeb tehingu tulenevalt oma erakorralisest vajadusest,
sõltuvussuhtest, kogenematusest või muust sellisest asjaolust, ja kui: 1) tehing on tehtud teise
poole jaoks äärmiselt ebasoodsatel tingimustel või 2) pooltele tulenevate vastastikuste
kohustuste väärtus on heade kommete vastaselt tasakaalust väljas.

Lepingu sõlmimise ajal kehtinud TsÜS § 86 lg 3 kohaselt kui TsÜS § 86 lõike 2 punktis 2
nimetatud vastastikuste kohustuste väärtus on heade kommete vastaselt ebamõistlikult
tasakaalust väljas, siis eeldatakse, et pool teadis või pidi teadma teise poole erakorralisest
vajadusest, sõltuvussuhtest, kogenematusest või muudest sellistest asjaoludest.
Tarbijakrediidilepingute puhul eeldatakse, et pooltele tulenevate vastastikuste kohustuste
väärtus on heade kommete vastaselt tasakaalust väljas muu hulgas, kui tarbija poolt
tasumisele kuuluva krediidi kulukuse määr ületab krediidi andmise ajal Eesti Panga viimati
avaldatud keskmist krediidiasutuste poolt eraisikutele antud tarbimislaenude kulukuse määra
enam kui kolm korda. Käesolevas lõikes nimetatud krediidi kulukuse määra igakuise
avaldamise korraldab Eesti Pank oma veebilehel.




                                                                                           3(6)
                                                                                    2-15-126243

Võlaõigusseaduse (edaspidi VÕS) § 402 kohaselt on tarbijakrediidileping krediidileping,
millega oma majandus- või kutsetegevuses tegutsev krediidiandja annab või kohustub andma
tarbijale krediiti või laenu.

Hageja on andnud kostjale laenu oma majandus- või kutsetegevuse raames ja kostja on tarbija
VÕS § 1 lg 5 tähenduses.

Poolte vahel sõlmitud laenulepingu alusel väljastas hageja kostjale 07. jaanuaril 2013 laenu
summas 400 eurot 30 päevaks intressiga 80 eurot /tl 24/. Eesti Panga poolt avaldatud
keskmine eraisikutele antud tarbimislaenude kulukuse määr 2013 oli 37,21%. Hagile lisatud
tarbijakrediidi standardinfo teabelehest nähtuvalt oli aastane krediidi kulukuse määr 791 % /tl
26/. Seega ületas krediidi kulukuse määr Eesti Panga avaldatud keskmist krediidiasutuste
poolt eraisikutele antud tarbimislaenude kulukuse määra enam kui 4 korda.

Seega on kohtu hinnangul tuvastatud, et kostja kohustuste väärtus on heade kommete vastaselt
tasakaalust väljas. Kuivõrd krediidi kulukuse määr ületas Eesti Panga avaldatud keskmist
krediidiasutuste poolt eraisikutele antud tarbimislaenude kulukuse määra enam kui 4 korda,
tuleb lugeda, et kohustuste vahekord on erakordselt suures ulatuses tasakaalust väljas. Sellest
tulenevalt ei pea kohus lepingu tühisuse tuvastamiseks täiendavalt laenusaaja sundolukorda
hindama (Riigikohtu lahend tsiviilasjas nr 3-2-1-186-13 p 22).

Kohus leiab, et poolte vahel sõlmitud laenuleping on vastuolu tõttu heade kommetega TsÜS §
86 lõigete 1 ja 2 alusel tühine, mistõttu ei ole hagejal õigus nõuda kostjalt lepingus sätestatud
määras intressi ja viivist.

Lepingu sõlmimise ajal kehtinud TsÜS § 86 lg 4 näeb ette, et kui tehing on heade kommete
vastase intressi tasumise kohustuse tõttu tühine, siis on intressi või muud sellesarnast laenu
kasutamise ajast sõltuvat tasu maksma kohustatud poolel õigus tühise tehingu järgi saadu
tagastada selleks tähtpäevaks, milleks ta pidi laenu tervikuna tagasi maksma tühise tehingu
järgi. Sellisel juhul tuleb laenu kasutamise aja eest maksta intressi VÕS § 94 lõikes 1
sätestatud suuruses.

Seega kuulub kostjalt hageja kasuks väljamõistmisele tagastamata laenusumma (00 eurot) ja
laenu kasutamise aja eest intress VÕS § 94 lg 1 sätestatud määras.

VÕS § 94 lg 1 sätestab, et kui kohustuselt tuleb vastavalt seadusele või lepingule tasuda
intressi,     on       intressimääraks      poolaasta      kaupa      Euroopa       Keskpanga
põhirefinantseerimisoperatsioonidele kohaldatav viimane intressimäär enne iga aasta 1.
jaanuari ja 1. juulit, kui seaduses või lepinguga ei ole ette nähtud teisiti. VÕS § 94 lõikes 1
nimetatud Euroopa Keskpanga põhirefinantseerimisoperatsioonidele kohaldatav viimane
intressimäär enne 1. juulit 2014 - 0,15 % .

Hageja nõuab laenu kasutamise eest tasu (intressi) 30 päeva eest (07. jaanuar 2013 kuni 06.
veebruar 2013). Intress 400 euro suuruse laenu kasutamise aja eest VÕS § 94 lg 1 sätestatud
suuruses 30 päeva eest on 2,55 eurot.

VÕS § 101 lg 1 p 6 kohaselt võib võlausaldaja võlgnikupoolse kohustuste rikkumise korral
nõuda rahalise kohustuse rikkumise korral viivist. VÕS § 113 lg 1 kohaselt võib võlausaldaja
rahalise kohustuse täitmisega viivitamise korral nõuda võlgnikult viivitusintressi (viivis),
arvates kohustuse sissenõutavaks muutumisest kuni kohase täitmiseni. Viivise määraks




                                                                                            4(6)
                                                                                    2-15-126243

loetakse sama seaduse §-s 94 sätestatud intressimäär, millele lisandub kaheksa protsenti
aastas.

Kuivõrd laenuleping on tühine, saab hageja nõuda viivist VÕS § 113 lg 1 teises lauses
sätestatud määras alates laenu tervikuna tagastamise tähtajast, s.o alates 07. veebruarist 2013.

Hageja on arvestanud viivist võlgnevuselt (400 eurot) perioodil 07. veebruarist 2013 kuni 14.
veebruarini 2016.

Viivise seadusjärgne määr VÕS § 113 lg 1 kohaselt alates 07. veebruarist 2013 kuni 30.
juunini 2015 oli 8,5% aastas; alates 01. juulist 2013 kuni 31. detsembrini 2013 oli 8,25%
aastas, alates 01. jaanuarist 2014 kuni 30. juunini 2014 oli 8,15% aastas; alates 01. juulist
2014 kuni 31. detsembrini 2014 oli 8,05% aastas, alates 01. jaanuarist 2015 kuni 30. juunini
2015 8,05% aastas, alates 01. juulist 2015 kuni 31. detsembrini 2015 oli 8,05% aastas ning
alates 01. jaanuarist 2016 kuni 14. veebruarini 8,05 % aastas.

Kostjalt tuleb välja mõista viivis alljärgnevalt:
07.02.2013 -30.06.2013 summas 12,98 eurot;
01.07.2013 -31.12.2013 summas 17,05 eurot;
01.01.2014 -30.06.2014 summas 16,27 eurot;
01.07.2014 -31.12.2014 summas 16,34 eurot;
01.01.2015 -31.12.2015 summas 32,11 eurot;
01.01.2016 -14.02.2016 summas 3,87 eurot.
Kokku summas 98,69 eurot.

VÕS § 113 lg 5 sätestab, et sõltumata viivise maksmisest võib võlausaldaja nõuda võlgnikult
viivitusest põhjustatud mõistlike võla sissenõudmiskulude hüvitamist.

Hageja nõuab kostjalt võla meeldetuletusega seotud kulude hüvitamist summas 26 eurot.
Kohus leiab, et nõue võla sissenõudmisega seotud kulude väljamõistmiseks on põhjendatud.
Kostjalt tuleb hageja kasuks välja mõista võla meeldetuletuse tasu summas 26 eurot.

Eeltoodust tulenevalt tuleb kostjalt hageja kasuks välja mõista tagastamata laenusumma 400
eurot, intress summas 2,25 eurot, viivis perioodi eest 07. veebruar 2013 kuni 14. veebruar
2016 summas 98,62 eurot ja võla meeldetuletus tasu summas 26 eurot, kokku 500,87 eurot,
millele lisanduvad viivised alates 15. veebruarist 2016 kuni põhinõude täitmiseni VÕS § 113
alusel.

Menetluskulud

TsMS § 163 lg 1 kohaselt kannavad pooled hagi osalise rahuldamise korral menetluskulud
võrdsetes osades, kui kohus ei jaota menetluskulusid võrdeliselt hagi rahuldamise ulatusega
või ei jäta menetluskulusid täielikult või osaliselt poolte endi kanda. Kuivõrd kohus rahuldab
hagi osaliselt, jaotab kohus menetluskulud võrdeliselt hagi rahuldamise ulatusega.

Võttes arvesse, et hagiavalduse järgi on hagihind 906 eurot, aga kohus rahuldas hagi ulatuses,
mis vastab hagihinnale 750 eurot, seega 55% hagihinnast, seega leiab kohus, et
menetluskulud tuleb 18% ulatuses jätta hageja ja 82% ulatuses kostja kanda.

Kooskõlas TsMS § 174 lg 1 ja lg 2 määrab kohus kindlaks menetluskulude rahalise suuruse.




                                                                                           5(6)
                                                                                2-15-126243

Hageja on esitanud menetluskulude nimekirja, mille kohaselt on tasutudriigilõivu maksekäsu
kiirmenetluses summas 45 eurot, hagiavalduse esitamisel 155 eurot, kokku 200 eurot ning
õigusabikulud summas 270 eurot. Kokku moodustavad menetluskulud 470 eurot. Kohus
leiab, et hageja menetluskulud on põhjendatud. Kohus jättis menetluskulud 82% ulatuses
kostja kanda, mis teeb summaarselt385,40 eurot.

Kostja menetluskulud jätab kostja kanda.

Kohtuotsuse täitmise viis ja kord

Kooskõlas TsMS § 445 lg 1 määrab kohus hageja taotlusel kindlaks kohtuotsuse täitmise viis
ja korra ning kohustab kostjat maksma kohtuotsusega välja mõistetud summad hageja
arvelduskontole.

Viivitamatu täitmine

Vastavalt TsMS § 468 lg 1 p 2 kuulub tagaseljaotsus täitmisele viivitamatult.

/allkirjastatud digitaalselt/

Pille Aver
Kohtunik




                                                                                       6(6)
