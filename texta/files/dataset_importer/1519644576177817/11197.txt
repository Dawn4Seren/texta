                                                                                           1
                                                                            2-15-125908




                                KOHTUOTSUS
                          EESTI VABARIIGI NIMEL
                                    (Tagaseljaotsus)


Kohtuasja number                2-15-125908

Otsuse tegemise aeg ja koht     04. juuli 2016, Jõhvi

Kohus                           Viru Maakohus

Kohtunik                        Helgi Vinni
                                AS Starman hagi A. K.`i vastu võlgnevuse 366,68 euro ja
Kohtuasi
                                lisanduva viivise nõudes.
                                Hagihind 407,08 eurot.
                                Kirjalik menetlus
Kohtuistungi toimumise aeg
                                Hageja:             AS Starman (RK 10069659)
Menetlusosalised   ja   nende
esindajad
                                Hageja esindaja: Kadri Timuska (volikirja alusel, e-post
                                                 jurist@julianus.ee )

                                Kostja:             A. K. (IK xxx, registrijärgne elukoht xxx,
                                                    e-post xxx, tegelik elukoht teadmata)

RESOLUTSIOON

   1. AS Starman hagi rahuldada tagaseljaotsusega.

   2. Välja mõista A. K.`ilt AS Starman kasuks 22.03.2012 lepingust nr.          L-
      6483291 tulenev koguvõlgnevus summas 366 (kolmsada kuuskümmend kuus)
      eurot ja 68 senti, sh põhivõlgnevus 221,39 eurot ja viivised 145,29 eurot.

   3. Välja mõista kostjalt A. K.`ilt AS Starman kasuks alates 23.02.2016 viivis
      protsendina põhivõlgnevuselt (221,39 eurot) kuni põhivõlgnevuse täieliku
      täitmiseni 0,05% päevas.

   4. Jätta menetluskulud täies ulatuses kostja A. K.`i kanda ja välja mõista A. K.`ilt
      AS Starman kasuks menetluskulud kogusummas 278 (kakssada seitsekümmend
      kaheksa) eurot 95 eurot, sh riigilõiv summas 100 eurot ja õigusabikulud 178,95
      eurot.
                                                                                            2
   5. Välja mõista kostjalt A. K.`ilt AS Starman kasuks viivis menetluskuludelt (278,95
      eurot) alates käesoleva kohtuotsuse jõustumisest kuni nõude täitmiseni VÕS §
      113 lg 1 teises lauses sätestatud määras.

   6. Toimetada kohtuotsuse (tagaseljaotsuse) ärakiri kostjale, A. K.`ile, kätte avalikult,
      avaldades selleks tagaseljaotsuse resolutsiooni väljaandes Ametlikud Teadaanded
      vastavalt TsMS § 317 lg 3. Sellisel juhul loetakse käesolev tagaseljaotsus kostjale,
      A. K.`ile, avalikult kättetoimetatuks 15 päeva möödumisel tagaseljaotsuse
      resolutsiooni väljaandes Ametlikud Teadaanded ilmumise päevast.

   7. Tagaseljaotsus kuulub viivitamatult täitmisele TsMS § 467 - § 474 ettenähtud
      korras.

Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Apellatsioonkaebuse võib esitada vahetult Tartu Ringkonnakohtule
30 päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest. Tartu Ringkonnakohus
võib apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil. Apellatsioonkaebuse esitamisel tasutakse riigilõivu sama palju, kui tuleb
tasuda esialgsel esitamisel maakohtule, arvestades kaebuse ulatust.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus
kindlaks määrati. Menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot. Menetluskulude kindlaksmääramise
vaidlustamisel tekkinud kulusid ei hüvitata.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302           kautsjoni 100 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.



ASJAOLUD

Viru Maakohtu menetluses AS Starman hagi A. K.`i vastu võlgnevuse 366,68 euro, sh sh
põhivõlgnevuse 221,39 euro, viivise 145,29 euro ja täiendava viivise (0,05% päevas
põhinõudelt) ning 278,95 euro menetluskulude nõudes. Hagiavalduse aluseks on hageja ja
kostja vahel 22.03.2012 sõlmitud liitumisleping nr. L-648329 mille alusel hageja kohustus
pakkuma kostjale telekommunikatsiooniteenust ning kostja kohustus saadud teenuste ja/või
kaupade eest vastavalt esitatud arvetele õigeaegselt tasuma. Kostja jättis teenuste eest
tasumata. Kostja võlg hageja ees moodustab 221,39 eurot ja viivised 145,29 eurot. Lepingu
                                                                                               3
kohaselt kohustus kostja arve tähpäevaks mittetasumisel tasuma summalt viivist 0,05% iga
maksmisega viivitatud päeva eest.
Peale võlgnevuse summas 366,68 eurot palus hageja kostjalt välja mõista lisanduva viivise
põhinõudelt alates hagi esitamisest 0,05% päevas kuni põhinõude täitmiseni, menetluskulud,
sh, hagi esitamisel tasutud riigilõiv 55 eurot, maksekäsu kiirmenetluse esitamisel tasutud
riigilõiv 45 eurot ja õigusabikulud 178,95 eurot ja viivise menetluskuludelt alates käesoleva
kohtuotsuse jõustumisest kuni nõude täitmiseni VÕS § 113 lg 1 teises lauses sätestatud
määras.

ASJA KÄIK

Hagiavalduses märkis hageja kostja elukohaks xxx. Rahvastikuregistri andmetel elab kostja
samal aadressil. Kohtul ei õnnestunud kostjale menetlusdokumente kätte toimetada. Ida
Prefektuuri 29.02.2016 teate kohaselt on kostja A. K.`i tegelik asukoht teadmata. Maksu- ja
Tolliameti väljatrüki kohaselt kostja ei tööta. Kohus üritas kostjale hagimaterjale kätte
toimetada aadressil xxx, kuid tulemusteta. Kohtule tagastatud väljastusteate kohaselt elab
kostja Saksamaal.

Hageja esitas hagiavalduses kohtule dokumentide kättetoimetamiseks avalikult, väljaande
Ametlikud Teadaanded kaudu.

Seoses sellega, et kostja A. K.`i tegelik asukoht oli teadmata, toimetati hagimaterjalid kostjale
kätte avalikult, avaldamisega Ametlikes Teadaannetes 16. mail 2016.a. Kostjale selgitati
hagimaterjalide kättesaamise ja kohtule vastamise võimalust. Kostja kohtule vastanud ja
vastuväiteid hagile esitanud ei ole.

Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.

KOHTUOTSUSE PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas TsMS § 407 lg 1 rahuldamisele tagaseljaotsusega.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud VÕS § 76 lg 1, § 82 lg1,
§ 100, § 101 lg1 p 1 ja p 6, § 108 ning § 113.

Eeltoodu alusel ja juhindudes TsMS § 407 lg 1, lg 3, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus kogusummas 366,68 eurot, samuti
alates 23.02.2016 viivis protsendina põhivõlgnevuselt (221,39 eurot) kuni põhivõlgnevuse
täieliku täitmiseni 0,05% päevas.
                                                                                               4

Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas
TsMS § 162 lg 1 kannab hagimenetluse kulud pool, kelle kahjuks otsus tehti. Kuna hagi
rahuldatakse, siis jätab kohus menetluskulud täies ulatuses kostja A. K.`i kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka
siis, kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esitas hagiavalduses taotluse menetluskulude, so riigilõivu kogusummas 100 eurot ja
õigusabikulude, summas 178,95 eurot, kokku 278,95 eurot väljamõistmiseks. Kohus leiab, et
hageja taotlus menetluskulude väljamõistmiseks kostjalt on põhjendatud täies ulatuses.

Hageja esindaja palus kostjalt välja mõista menetluskulud ja viivise menetluskuludelt alates
kohtulahendi jõustumisest kuni täitmiseni VÕS § 113 lg 1 sätestatud määras vastavalt TsMS
§ 177 lg 4.

TsMS § 177 lg 4 kohaselt, kohus märgib menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist võlaõigusseaduse § 113 lõike 1 teises lauses ettenähtud ulatuses.

Seega kuulub kostjalt hageja kasuks väljamõistmisele menetluskulu summas 278,95 eurot,
samuti viivis menetluskuludelt (278,95 eurot) alates kohtulahendi jõustumisest kuni
täitmiseni VÕS § 113 lg 1 teises lauses sätestatud määras.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.



/allkirjastatud digitaalselt/
Helgi Vinni
Kohtunik
