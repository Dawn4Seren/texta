                                 K O H T U O T S U S
                                       Eesti Vabariigi nimel
                                                                                          4-16-5771
15. detsembril 2016.a.
Tallinnas Liivalaia kohtumaja
Harju Maakohtu kohtunik Karin Olentšenko, sekretär Maris Karna juuresolekul, kohtuvälise
menetleja – PPA Põhja prefektuuri korrakaitsebüroo liiklusjärelevalvekeskuse liiklusmenetlustalituse
esindaja Enel Kuiv osavõtul arutanud läbi avalikul kohtuistungil

Aivar Otsep, ik 36510160278, EV kodanik, elukoht: XXXX, töökoht: XXXX OÜ, elektrik, 1 kehtiv
kriminaalkaristus, 4 kehtivat väärteokaristust -
- väärteoasja LS § 201 lg 2 järgi.

Vastavalt 13.07.2016 koostatud väärteoprotokollile nr 20160713342601 (2303,16,000823)
13.07.2016 kell 14:08 Tallinnas, Paadi 5 liikudes Lootsi tänava suunas juhtis Aivar Otsep
mootorsõidukit Volkswagen Golf reg.nr XXXX omamata vastava kategooria mootorsõiduki
juhtimise õigust. Juht oli varem sõiduki juhtimiselt kõrvaldatud. Sellega rikkus Aivar Otsep LS § 90
lg 1 p 1,3 nõudeid ning pani toime LS § 201 lg 2 järgi kvalifitseeritava väärteo.

Kohtuistungil kohtuvälise menetleja esindaja taotles Aivar Otsepale karistuseks LS § 201 lg 2 järgi
15 päeva aresti, mille pidas võimalikuks asendada üldkasuliku tööga.
Menetlusalune isik tunnistas ennast süüdi, kahetses ja palus asendada arest üldkasuliku tööga.

Kohtule on esitatud väärteoasjas järgmised tõendid:
- Tunnistaja Kerli Pilv ütluste kohaselt täites 13.07.2016 tööülesandeid kell 14:08 peatas
  kontrolliks sõiduauto Volkswagen Golf Variant (nr XXXX), mis liikus Tallinnas, Paadi 5 tänava
  juurest Lootsi tänava suunas. Mootorsõidukit juhtis Aivar Otsep (ik.36510160278), kelle puudus
  vastava kategooria mootorsõiduki juhtimise õigus.
- Maanteeameti liiklusregistri väljavõttest nähtub, et Aivar Otsepal juhtimisõigus puudub.
- Sõiduki juhtimiselt kõrvaldamise otsused, mille kohaselt kõrvaldati Aivar Otsep sõiduki
  juhtimiselt 13.07.2016, sest ta juhtis sõidukit Volkswagen Golf reg.nr XXXX omamata vastava
  kategooria mootorsõiduki juhtimise õigust. Samuti kõrvaldati Aivar Otsep sõiduki juhtimiselt
  03.06.2016.
- Karistusregistri väljavõttest nähtuvalt on Aivar Otsepal 1 kehtiv kriminaalkaristus ja 4 kehtivat
  väärteokaristust, viimati karistati teda väärteokorras 22.06.2016 LS § 201 lg 2 järgi rahatrahviga,
  mis on tasumata.

Kohus leiab, et eelpool loetletud tõendid langevad omavahel kokku ning Aivar Otsepa süü rikkumises
on tõendatud: ta juhtis mootorsõidukit omamata vastava kategooria mootorsõiduki juhtimise õigust.
Juht oli varem sõiduki juhtimiselt kõrvaldatud. Aivar Otsepa käitumine sisaldab LS § 201 lg 2
väärteokoosseisu ja tema tegu on õigusvastane. Õigusvastasust välistavaid asjaolusid ei ole
tuvastatud. Aivar Otsepa käitumine oli süüline, ta tegutses tahtlikult.

Karistamise aluseks on KarS § 56 kohaselt isiku süü. Karistuse mõistmisel kohtu poolt arvestatakse
kergendavaid ja raskendavaid asjaolusid, võimalust mõjutada süüdlast edaspidi hoiduma süütegude
toimepanemisest ja õiguskorra kaitsmise huvisid. Karistuse valikul tuleb lähtuda ka võimalusest, et
karistus sunnib isikut edaspidi loobuma uute süütegude toimepanemisest. Raskendavaid asjaolusid ei
ole tuvastatud. Kergendavaks asjaoluks on puhtsüdamlik kahetsus. Väärteoasjas leiduvatest
karistusregistri andmetest nähtuvalt on Aivar Otsep varem neli korda karistatud mootorsõiduki
juhtimise eest juhtimisõiguseta (LS § 201 lg 2 ja LS § 741 lg 2). Sellise käitumisega on Aivar Otsep
näidanud enda lugupidamatut ja ükskõikset suhtumist õiguskorda isegi olukorras, kus tema
õigusvastasele käitumisele on juba tähelepanu juhitud. Eelnevalt on Aivar Otsepa väärteokorras
karistatud arestiga ja rahatrahvidega, mis ei ole mõjutanud isikut edaspidi süütegude toimepanemisest
hoiduma, vastupidi, ta on jätkanud liiklusrikkumiste toimepanemist, mis näitab, et varasemad
karistused ei ole isikule mõju avaldanud.
Kohus leiab, et arvestades Aivar Otsepa süü suurust ning asjaolu, et teda on varem korduvalt
väärteokorras karistatud mootorsõiduki juhtimise eest juhtimisõiguseta, on põhjendatud teda
toimepandud väärteo eest karistada arestiga. Aivar Otsepa puhul ei ole rahatrahv karistusena
põhjendatud, sest see ei mõjuta teda edaspidi hoiduma väärtegude toimepanemisest. Kohus leiab, et
Aivar Otsepale tuleb LS § 201 lg 2 rikkumiste eest mõista käesoleval juhul põhikaristusena arest
sanktsiooni keskmäära ulatuses, mille kohus asendab üldkasuliku tööga: A.Otsep on nõus üldkasuliku
töö tegemisega ning see mõjutab teda edaspidi süütegude toimepanemisest hoiduma.

Arvestades eeltoodut ja juhindudes KarS § 56, VTMS §-de 107 lg 1 p 1, 136-139 kohus
                                          o t s u s t a s:

Süüdi tunnistada Aivar Otsep LS § 201 lg 2 järgi ning põhikaristuseks mõista arest 15 päeva.

KarS § 69 lg 1 alusel asendada mõistetud arest üldkasuliku tööga 15 tunni ulatuses (ühele päevale
arestile vastab 1 tund üldkasulikku tööd). KarS § 69 lg 3 alusel määrata üldkasuliku töö tegemise
tähtajaks 4 (neli) kuud alates kohtuotsuse jõustumisest. KarS § 69 lg 4 alusel määrata Aivar Otsep
üldkasuliku töö tegemise ajaks Politsei- ja Piirivalveameti Põhja Prefektuuri (tel 6124962) järelevalve
alla.

Kohtuotsuse peale võib esitada apellatsioonikaebuse Tallinna Ringkonnakohtule 15 päeva jooksul
alates otsuse kuulutamise päevast, teatades kirjalikult apellatsiooni esitamisest Harju Maakohtule 7
päeva jooksul kuulutamisest.


Kohtunik
/allkirjastatud digitaalselt/




                                                                                                     2
