                         KOHTUMÄÄRUS
Kohus                                   Tallinna Halduskohus
Kohtunik                                Janek Laidvee
Määruse tegemise aeg ja koht            7. juuni 2016. a, Tallinn
Haldusasja number                       3-16-694
Haldusasi                               Politsei- ja Piirivalveameti taotlus V.M.T.i kinnipi-
                                        damiskeskuses kinnipidamise tähtaja pikendamiseks
Menetlusosalised                        Taotleja – Politsei- ja Piirivalveamet, volitatud esindaja
                                        Lii Mahlberg
                                        Isik, kelle suhtes taotletakse haldustoiminguks loa and-
                                        mist – V.M.T.
Asja läbivaatamine                      06.06.2016

RESOLUTSIOON

Rahuldada Politsei- ja Piirivalveameti taotlus ja anda luba V.M.T.i kinnipidamiskeskuses
kinnipidamise tähtaja pikendamiseks kuni kinnipidamise aluse äralangemiseni, kuid mit-
te kauemaks kui 06.10.2016 (k.a).

EDASIKAEBAMISE KORD
Määruse peale saab esitada Tallinna Halduskohtu kaudu määruskaebuse Tallinna Ringkonna-
kohtule 15 päeva jooksul määruse kättetoimetamisest arvates (HKMS § 265 lg 5, § 204 lg-d 1
ja 2).

ASJAOLUD

1. Politsei- ja Piirivalveamet (PPA) esitas 03.06.2016 Tallinna Halduskohtule taotluse V.M.T.i
kinnipidamiskeskuses (KPK) kinnipidamise tähtaja pikendamiseks nelja kuu võrra VSS § 15 lg
1, lg 2 p 1 ja § 25 lg 1 alusel, kuna isiku suhtes ei saa kohaldada leebemaid järelevalvemeet-
meid põgenemise ohu tõttu. Taotluse põhjendused on lühidalt järgnevad:
1) Vietnami Sotsialistliku Vabariigi kodanik V.M.T. peeti kinni koos seitsme teise samast ko-
dakondsusest isikuga 08.04.2016 Valga linnas. Isikul puudus seaduslik alus Eestisse sisenemi-
seks ja Eestis viibimiseks ning teda kahtlustatakse ebaseaduslikus piiri ületamises. Ta peeti
samas väljasõidukohustuse ja sissesõidu keelu seaduse (VSS) § 15 lg 1, lg 2, lg 3 ja § 19 lg 1
alusel kinni. Järgmisel päeval võeti ta Eestis ebaseaduslikult viibiva isikuna arvele, talle vor-
mistati koheselt sundtäidetav lahkumisettekirjutus ja kohaldati sissesõidukeeldu viieks aastaks.
2) Isikul on kehtiv pass, milles on Venemaa Föderatsiooni viisa kehtivusajaga 30 päeva ajava-
hemikul 18.02.2016–18.03.2016 ning piiriületustempel Šerementjovo lennujaamast kuupäeva-
ga 20.02.2016. Isik oli nõus tegema PPA-ga koostööd, et väljasaatmist kiirendada. Isikul on
Vietnamis pere ning ta töötas seal kalamehena.
                                                                                        3-16-694

3) Tartu Halduskohtu 10.04.2016 määrusega paigutati isik KPK-sse kaheks kuuks. Isikut ei
olnud võimalik saata tagasi Venemaa Föderatsiooni, kuna tema viisa oli kehtivuse kaotanud.
Dokumentide hankimine ja lennureisi korraldamine võtab aega.
4) Isiku väljasaatmine on pooleli. PPA on välja selgitanud isiku meelsuse Vietnamisse tagasi
pöörduda, tema dokumendid on edastatud operatiivteenistusele, kes väljasaatmist korraldab.
Isik planeeritakse välja saata kahe nädala jooksul. Samal ajal kinni peetud isikutest on PPA
välja saatnud kuus isikut.

2. Kohtuistungil selgitas PPA, et põgenemise ohu koosseisu täidab illegaalne piiriületus. Samu-
ti osutab põgenemise ohule asjaolu, et isik ei soovinud Eestisse tulla, vaid tema eesmärk oli
jõuda Saksamaale või Poola. Isiku väljasaatmine on planeeritud selle nädala lõpuks, hiljemalt
järgmise nädala alguses.

3. V.M.T. kohtuistungil väljasaatmisele vastu ei vaielnud, vaid soovis teada, miks tema välja-
saatmine on viibinud, samas kui teised temaga koos kinni peetud vietnamlased on juba välja
saadetud. Isik soovib võimalikult kiiresti koju jõuda.


KOHTU PÕHJENDUSED

4. V.M.T. peeti kinni 08.04.2016 ning seisuga 07.06.2016 on isik KPK-s viibinud ca kaks
kuud. PPA taotleb isiku KPK-sse paigutamist VSS § 15 lg 1, lg 2 p 1 ja § 25 lg 1 alusel, kuna
põgenemise ohu tõttu ei ole võimalik kohaldada leebemaid järelevalvemeetmeid.

5. VSS § 15 lg 1 ja lg 2 p 1 kohaselt võib välismaalast pidada kinni KPK-s, kui muu hulgas
põgenemise ohu tõttu ei ole leebemate järelevalvemeetmete kohaldamine võimalik. Kuivõrd
kinnipidamine riivab intensiivselt isikuvabaduse põhimõtet, peab see olema kooskõlas proport-
sionaalsuse põhimõttega, niisamuti tuleb arvestada igal üksikjuhtumil välismaalasele omaste
asjaoludega. Põgenemise ohule viitab VSS § 68 p 8 kohaselt ka see, kui välismaalane on kinni
peetud Eesti välispiiri ebaseadusliku ületamise tõttu ning ta ei ole saanud luba või õigust Eestis
viibida.

6. PPA esindaja kohtuistungil antud selgituste kohaselt toimub V.M.T.i väljasaatmine käesole-
va nädala lõpus või järgmise nädala alguses. Tartu Halduskohtu 10.04.2016 antud loa alusel
saab isikut KPK-s kinni pidada kuni k.a 10. juunini. Seega 03.06.2016 esitatud loataotluse alu-
sel toimuks isiku kinnipidamine maksimaalselt paari päeva vältel. Sellisel eeldusel saab isiku
kinnipidamist käesolevas loataotluses toodud asjaolude valguses pidada põhjendatuks ja pro-
portsionaalseks

7. Asja materjalidest nähtub, et V.M.T.il ei olnud seaduslikku alust Eestisse sisenemiseks ega
Eestis viibimiseks. Sellisena pidi ta piiri ületama ebaseaduslikult ning PPA on õiguspäraselt
viidanud VSS § 68 p-le 8, mille kohaselt eksisteerib eelduslikult välismaalase põgenemise oht,
kui isik on kinni peetud Eesti välispiiri ebaseadusliku ületamise tõttu ning ta ei ole saanud luba
või õigust Eestis viibida. Samas tuleb isiku põgenemisohu hindamisel arvestada ka isikust läh-
tuvaid subjektiivseid faktoreid. Kohus peab vähetõenäoliseks, et isik liiguks vabanedes edasi
Saksamaale või Poolasse, kuna kohtuistungil väljendatu kohaselt on tal soov jõuda võimalikult
kiiresti tagasi kodumaale ning isik esitas KPK-s kinnipidamisele vastuväiteid üksnes osas, mil-
les see takistab tema võimalikult kiiret naasmist Vietnamisse. Grupi liikmetest, kellega V.M.T.
Eestisse tuli, on tänaseks enamus Vietnamisse tagasi saadetud. Kohtule ei nähtu ka, et isik ei
oleks PPA-ga koostööd teinud. Kohtu hinnangul ei ole V.M.T.i põgenemise oht seega suur.
Isikute, kelle põgenemise oht on madal, KPK-s kinnipidamine ei ole üldjuhul põhjendatud.

                                                                                             2(3)
                                                                                    3-16-694


8. PPA-l tuleb arvestada, et kinnipidamine riivab intensiivselt isikuvabaduse põhimõtet, seda
enam, et VRKS ja VSS muudatuse järel pikendatakse kinnipidamist senise kahe kuu asemel
nelja kuu kaupa. Nii peavad põhjendused isiku kinnipidamiseks neljaks kuuks olema eriti kaa-
lukad. Antud asjaoludel, kus väljasaatmine on toimumas lähipäevadel, on taotluse napisõnali-
sus vastuvõetav, kuid juhtudel, kus isiku kinnipidamist on korduvalt pikendatud ning välja-
saatmise perspektiiv ei ole selge, peab PPA põhjalikumalt motiveerima, miks eksisteerib põge-
nemise oht ja mida on ette võetud, et isikut välja saata.

9. Ülaltoodut arvestades rahuldab kohus PPA taotluse. Juhul, kui isiku väljasaatmine venib,
võib kohus haldustoiminguks antud luba oma määrusega muuta või selle tühistada (HKMS §
265 lg 2).

10. Kohtul puuduvad andmed selle kohta, et isiku kinnipidamine KPK-s oleks vastuolus tema
turvalisuse või tervisekaitse kaalutlustega (VSS § 23 lg 4).




(allkirjastatud digitaalselt)
Janek Laidvee
Kohtunik




                                                                                        3(3)
