                        KOHTUMÄÄRUS
Kohus                            Harju Maakohus Kentmanni kohtumaja

Kohtunik                         Karin Sonntak

Määruse tegemise aeg ja koht     26. aprill 2016.a, Tallinn

Tsiviilasja number               2-14-51801

Tsiviilasi                       XXXX OÜ avaldus pankroti väljakuulutamiseks

Menetlustoiming                  Pankrotihalduri taotlus lõpparuande kinnitamiseks

Menetlusosalised                 Võlgnik: XXXX OÜ (pankrotis, registrikood XXXX,
                                 asukoht XXXX, registrijärgne asukoht XXX); juhatuse
                                 liige XXXX(e-post: XXXX; XXXX); juhatuse liige kuni
                                 02.05.2014 XXXX(e-post XXXX);
                                 Pankrotihaldur: vandeadvokaat Andrias Palmits (asukoht
                                 Advokaadibüroo Paas & Partnerid OÜ, Tondi 51, 11316
                                 Tallinn, e-post: menetlus@abpp.ee).

Menetlustoimingu tegemise viis   Kirjalik menetlus

Resolutsioon
 1. Kinnitada XXXX OÜ (pankrotis, registrikood XXXX) pankrotimenetluses
     lõpparuanne ja lõpetada XXXX OÜ (pankrotis) pankrotimenetlus.
  2. Tunnustatud nõuded, mille osas võlausaldajatel on raha saamata:
       Jrk.                                                    Rahuldamata nõue
                      Võlausaldaja nimi             Järk
        nr.                                                        eurodes
         1.                                           II                      588,58
         2.                                           II                      957,04
         3.                                           II                   48 830,53
         4.                                           II                      169,97
         5.                                           II                    2 462,22
         6.                                           II                    8 968,78
         7.                                           II                      316,97
         8.                                           II                      233,09
         9.                                           II                   14 092,21
        10.                                           II                     1999,03
        11.                                           II                      292,17
        12.                                           II                    2 678,58
        13.                                           II                      897,94
        14.                                               II                        1 287,93
        15.                                               II                        1 643,23
        16.                                               II                        2 679,67
  3. Vabastada Andrias Palmits XXXX OÜ (pankrotis) pankrotimenetluses
     pankrotihalduri kohustustest.
  4. XXXX OÜ (pankrotis) likvideerimine ja äriregistrist kustutamine teha ülesandeks
     pankrotihaldur Andrias Palmitsale.
  5. Määrata XXXX OÜ (pankrotis) säilitamisele kuuluvate dokumentide hoidjaks
     Andrias Palmits (asukoht Advokaadibüroo Paas & Partnerid OÜ, Tondi 51, 11316
     Tallinn, e-post: menetlus@abpp.ee).
  6. Avaldada teade pankrotimenetluse lõpetamise kohta väljaandes Ametlikud
     Teadaanded.

Edasikaebamise kord
Määruse peale võib võlgnik või lõpparuandele vastuväite esitanud võlausaldaja esitada
määruskaebuse Tallinna Ringkonnakohtule Harju Maakohtu kaudu 15 päeva jooksul alates
määruse kättetoimetamisest.

Asjaolud ja taotlus
Harju Maakohtu 25.08..2014.a määrusega kuulutati välja XXXX OÜ pankrot ja
pankrotihalduriks nimetati Andrias Palmits. 10.09.2014.a. toimus võlgniku pankrotimenetluses
võlausaldajate esimene üldkoosolek. 01.12.2014.a. toimus nõuete kaitsmise koosolek.
Jaotusettepaneku kinnitas kohus 13.01.2015.a määrusega.

05.04.2016.a. esitas pankrotihaldur kohtule kinnitamiseks lõpparuande XXXX OÜ (pankrotis)
pankrotimenetluses. Teade lõpparuandega tutvumise kohta avaldati väljaandes Ametlikud
Teadaanded 05.04.2016.a. Vastuväiteid lõpparuandele esitatud ei ole.

Haldur palub kohtul kinnitada XXXX OÜ (pankrotis) pankrotimenetluses esitatud lõpparuanne,
lõpetada pankrotimenetlus ja vabastada haldur.
Pankrotihaldur on kohtule esitanud alljärgneva lõpparuande:
1. Andmed pankrotivara ja selle müügist saadud raha kohta: Halduri ettekande kohaselt oli
pankroti väljakuulutamisel võlgniku kontodel 12 082,50 eurot.

2. Andmed PankrS § 146 nimetatud väljamaksete kohta:
Vara välistamise ja tagasivõitmise tagajärgedest tulenevad väljamaksed puuduvad.

Pankrotimenetluse kulud on järgmised:
   • Harju Maakohtu 25.08.2014.a määrusega määrati ajutise halduri tasu 3 439,68 eurot
       (lisandub käibemaks) ja tehtud vajalike kulutuste katteks 321,71 eurot (lisandub km) –
       kokku 4 513,67 eurot,
   • Audiitorikulud – 898,80 eurot,
   • Raamatupidamiskulud – 1 170 eurot,
   • Arhiveerimiskulud – 1 200 eurot,
   • Panga teenustasud – 6,88 eurot,
   • Bürookulud – 15 eurot,
   • Riigilõiv tsiviilasjas nr 2-15-1102 – 325 eurot.




                                                                                           2
3. Andmed jaotise alusel teostatud väljamaksete kohta ja iga võlausaldaja tunnustatud nõude
osa, mille ulatuses võlausaldaja ei ole raha saanud:
                                                     Tunnustatud
 Jrk.                                                            Rahuldatud      Rahuldamata
                    Võlausaldaja nimi                   nõue
  nr.                                                            nõue eurodes nõue eurodes
                                                       eurodes
  1.                                                         615         26,42         588,58
  2.                                                       1 000         42,96         957,04
  3.                                                   51 022,20      2 191,67      48 830,53
  4.                                                      177,60           7,63        169,97
  5.                                                    2 572,73        110,51       2 462,22
  6.                                                    9 371,33        402,55       8 968,78
  7.                                                      331,20         14,23         316,97
  8.                                                      243,55         10,46         233,09
  9.                                                   14 724,71        632,50      14 092,21
 10.                                                    2 088,75         89,72        1999,03
 11.                                                      305,28         13,11         292,17
 12.                                                    2 798,80        120,22       2 678,58
 13.                                                      938,24         40,30         897,94
 14.                                                    1 345,74         57,81       1 287,93
 15.                                                    1 716,98         73,75       1 643,23
 16.                                                    2 799,94        120,27       2 679,67

4. Andmed pandieseme müügist saadu kohta: Võlgniku varale on kantud kommertspant
XXXXAS kasuks, kuid pandiesemed puuduvad, kuna võlgnikul puudub müüdav vara.

5. Andmed müümata pankrotivara ja võlgnikul teistelt isikutelt saada oleva vara kohta:
Liiklusregistri andmeil on võlgniku omandis 1992.a sõiduauto Ford Sierra. 10.09.2014.a.
toimunud võlausaldajate üldkoosolek otsustas, et seda ei müüda seisukorra tõttu, vaid arvatakse
pankrotivarast välja.

6. Andmed halduri tegevuse kohta pankrotivara valitsemisel: haldur on läbiviinud kõik
pankrotiseaduses sätestatud vajalikud toimingud, millest suurimana võib eraldi välja tuua hagi
esitamise tsiviilasjas nr 2-15-1102.

7. Andmed pankrotimenetluses esitatud hagide läbivaatamise kohta ja hagide kohta, mida
haldur kavatseb esitada: Haldur esitas hagi tsiviilasjas nr 2-15-1102 XXXXAS vastu rahalise
kohustuse täitmise tagasivõitmiseks. Alguses jättis kohus hagi rahuldamata, hiljem kinnitati
selles asjas kompromiss, kus pooled tunnistasid, et ei oma edaspidi mistahes nõudeid, mis sellest
vaidlusest tulenevad.

8. Kohtukulud ning ajutise halduri ja halduri tehtud vajalikud kulutused: on kajastatud
„Andmed PankrS § 146 nimetatud väljamaksete kohta“ all.

9. Maksejõuetuse tekkimise põhjused: Halduri hinnangul tuleb võlgniku maksejõuetuse
tekkimise põhjuseks lugeda muud asjaolu pankrotiseaduse tähenduses.

10. Halduri tasu: haldur tasu ei taotle.

Kohtumääruse põhjendused


                                                                                               3
Pankrotiseaduse (PankrS) § 157 p 5 kohaselt lõpeb pankrotimenetlus lõpparuande kinnitamisega
ja PankrS § 162 lg 1 p 2 kohaselt esitab haldur pankrotitoimkonnale ja kohtule lõpparuande, kui
pankrotivara on müüdud ja jaotise alusel raha välja makstud. PankrS § 163 lg 3 kohaselt otsustab
kohus lõpparuande kinnitamise ja pankrotimenetluse lõpetamise kümne päeva jooksul pärast
vastuväidete esitamise tähtaja möödumist, tehes selle kohta määruse.

Lõpparuandele vastuväiteid esitatud ei ole. Kohtule esitatud lõpparuandest ei nähtu, et
pankrotimenetluses oleks rikutud võlgniku või võlausaldajate õigusi, mis PankrS § 163 lg 6
kohaselt oleks aluseks lõpparuande kinnitamata jätmisele. Kohus leiab, et lõpparuanne vastab
PankrS § 162 lg-te 2 ning 3 nõuetele ja kuulub kinnitamisele. XXXX OÜ (pankrotis)
maksejõuetuse põhjuseks on muu asjaolu PankrS § 163 lg 5 tähenduses.

Halduri aruande kohaselt ei ole võlgnik võlausaldajate nõuetele vastuväiteid esitanud.
Kooskõlas PankrS §-ga 168 on käesolev kohtumäärus XXXX OÜ (pankrotis)
pankrotimenetluses rahuldamata jäänud nõuete osas täitedokumendiks.

Lähtuvalt PankrS § 65 lg-st 1 kohus määrab pankrotihalduri tasu pankrotimenetluse lõpparuande
kinnitamisel, olles ära kuulanud halduri, võlgniku ning pankrotitoimkonna arvamuse. Haldur
tasu ei taotle.

PankrS § 66 lg 1 kohaselt on halduril lisaks tasule õigus nõuda oma kohustuste täitmiseks tehtud
vajalike kulutuste hüvitamist. Haldur kulutuste kinnitamist ei taotle.

Tsiviilseadustiku üldosa seaduse (TsÜS) § 46 lg 1 kohaselt tuleb lõppenud juriidilise isiku
dokumendid anda 10 aastaks vastutavale hoiule likvideerijale või kolmandale isikule. Kohus
leiab, et XXXX OÜ (pankrotis) dokumendid tuleb vastavalt pankrotihalduri taotlusele anda
Andrias Palmitsale (asukoht Advokaadibüroo Paas & Partnerid OÜ, Tondi 51, 11316 Tallinn,
e-post: menetlus@abpp.ee) vastutavale hoiule.


/allkirjastatud digitaalselt/
Karin Sonntak
Kohtunik




                                                                                              4
