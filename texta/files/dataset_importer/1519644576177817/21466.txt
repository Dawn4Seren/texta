                                                                                4-16-1033




                        KOHTUMÄÄRUS
Kohus                                     Tartu Maakohus

Määruse tegemise aeg ja koht              11.03.2016. a, Tartu Kohtumaja, Kalevi 1, Tartu,
                                          kirjalikus menetluses
Väärteoasja number                        4-16-1033

Kohtunik                                  Madis Kägu

Kohtuistungi sekretär                     Elen Heidok

Tõlk                                      Anna Jänes

Taotlus                                   Lõuna Prefektuuri taotlus asenduskaristuse
                                          kohaldamiseks Bardo Simanisele
Kohtutäitur                               Sirje Tael

Süüdlane                                  Bardo Simanis
                                          ik 37608052713, kannab käesoleval ajal Tartu
                                          Vanglas vangistust (tähtaegse vabanemise aeg
                                          XXXX)
RESOLUTSIOON                              Juhindudes VTMS § 211 lg 3 kohus
                                          määras:

jätta rahuldamata Lõuna Prefektuuri taotlus Bardo Simanisele 13.05.2013. a otsusega
väärteoasjas nr 2602,13,002490 määratud tasumata rahatrahvi 400.- eurot asendamiseks
arestiga.
Kohtutäituril jätkata täitemenetlust.

Määrus edastada Bardo Simanisele, kohtutäiturile ja Lõuna Prefektuurile.


Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.
Kohtus tuvastatud asjaolud

Kohtutäitur Sirje Taela menetluses on Lõuna Prefektuuri 13.05.2013. a otsuse täitmine
väärteoasjas nr 2602,13,002490, millega on Bardo Simanisele määratud rahatrahv 400.- eurot
(täiteasi nr 193/2013/1052).
Lõuna Prefektuur esitas 12.02.2016. a kohtutäituri ettekande alusel taotluse Bardo Simanise
suhtes asenduskaristuse kohaldamiseks, kuna trahv on tasumata.

Bardo Simanis avaldas 11.03.2016. a istungil, et tal on olnud rikkumisi ja ta on saanud trahvi.

Kohtu seisukoht

Kohus tegi kindlaks, et käesoleval juhul tuleb Lõuna Prefektuuri avaldus rahatrahvi
asendamiseks arestiga Bardo Simanise suhtes jätta rahuldamata ja kohtutäituril tuleb jätkata
täitmist Bardo Simanise suhtes.
Bardo Simanis kannab pikaajalist vanglakaristust, millise kandmiselt peaks ta tähtaegselt
vabanema alles XXXX.
Seetõttu ei ole asenduskaristuse kohaldamine käesoleval ajal Bardo Simanise suhtes
otstarbekas, sest tähtaegse vabanemise korral saaks Bardo Simanis talle määratud
asenduskaristust kandma asuda alles 2020. aastal.


Madis Kägu
kohtunik
/allkirjastatud digitaalselt/




                                             2(2)
