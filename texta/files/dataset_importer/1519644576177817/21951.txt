                     KOHTUMÄÄRUS

Kohus                        Tallinna Ringkonnakohus, tsiviilkolleegium

Kohtukoosseis                Krista Kirspuu, Tiit Kollom, Ande Tänav

Määruse tegemise aeg ja      07.03.2016, Tallinn
koht

Tsiviilasja number           2-15-4882

Tsiviilasi                   GKG Investeeringute AS (likvideerimisel) hagi TT`i vastu
                             tuvastamaks, et kostja nõue hageja vastu, mis tuleneb
                             25.06.2010 ülekandest summas 63 911,65 eurot, on aegunud

Vaidlustatud kohtulahend     Harju Maakohtu 20.11.2015 otsus

Kaebuse esitaja ja kaebuse   GKG Investeeringute AS (likvideerimisel) apellatsioonkaebus
liik

Tsiviilasja hind             63 911,65 eurot
apellatsioonimenetluses


Menetlusosalised ja nende    Hageja      (apellatsioonimenetluses     apellant):    GKG
esindajad                    Investeeringute AS (likvideerimisel, registrikood 10258550,
                             asukoht Pärnu mnt 160, Tallinn, 11317), lepinguline esindaja
                             vandeadvokaat Helmeri Indela (e-post: XXX )

                             Kostja (apellatsioonimenetluses vastustaja): TT (isikukood
                             XXXXXXXXXXX), lepingulised esindajad vandeadvokaat
                             Priit Palmiste (e-post: XXX) ja vandeadvokaadi abi Stig
                             Hendrikson (e-post: XXX)


Kohtuistungi toimumise aeg   03.03.2016, avalik kohtuistung

Menetlustoiming              Kompromissi kinnitamise taotluse lahendamine



RESOLUTSIOON
  1. Tühistada Harju Maakohtu 20.11.2015 otsus.
    2. Kinnitada alljärgnev kompromiss:
    2.1. TT kinnitab, et temal ei ole 25.06.2010.a GKG Investeeringute AS
        (likvideerimisel) arvelduskontole tehtud ülekandest summas 63 911, 65 eurot
        (1 000 000 krooni) tulenevaid nõudeid GKG Investeeringute AS (likvideerimisel)
        vastu.
    2.2.Poolte poolt kantud menetluskulud jäävad kulud kandnud poole enda kanda.
    3. Tsiviilasja nr 2-15-4882 menetlus lõpetada.
    4. Tagastada GKG Investeeringute AS-ile (likvideerimisel) pool apellatsioonkaebuse
        esitamisel (1100 eurot tasutud GKG Investeeringute AS (likvideerimisel) poolt
        21.12.2015) tasutud riigilõivust, so 550 eurot. Raha tuleb kanda GKG
        Investeeringute AS (likvideerimisel) arveldusarvele nr EE851010002031295005.

Edasikaebamise kord

Määruse peale võib Riigikohtule esitada määruskaebuse 15 päeva jooksul määruse ärakirja
kättesaamisest alates.

Asjaolud ja menetluse käik

   1. 30.03.2015 esitas hageja maakohtusse hagi, milles palus tuvastada, et kostja nõue hageja
      vastu, mis tuleneb 25.06.2010 ülekandest summas 63 911,65 eurot, on aegunud.
   2. Kostja vaidles hagile vastu.
   3. Maakohus tegi 20.11.2015 otsuse, millega jättis hagi rahuldamata, jaotas ja mõistis välja
      menetluskulud.
   4. Maakohtu otsuse peale esitas hageja apellatsioonkaebuse.
   5. Pooled esitasid 03.03.2016.a Tallinna Ringkonnakohtule kinnitamiseks kompromissi.

Ringkonnakohtu seisukoht
  6. Tsiviilkohtumenetluse seadustiku (TsMS) § 430 lg 1 kohaselt võivad pooled kuni hagi
     kohta tehtud lahendi jõustumiseni lõpetada menetluse kompromissiga. Kohus kinnitab
     kompromissi määrusega, millega ühtlasi lõpetab asja menetluse. Kompromissi
     kinnitamise määruses märgitakse kompromissi tingimused. Kompromissi kinnitamist
     takistavad asjaolud TsMS § 430 lg 3 tähenduses ringkonnakohtu hinnangul puuduvad.
     Seega kuulub kompromiss kinnitamisele. Pooled on teadlikud TsMS §-s 432 sätestatud
     kompromissi sõlmimise ja menetluse lõpetamise tagajärgedest. Apellatsioonimenetluses
     kompromissi kinnitamisel tühistab ringkonnakohus, TsMS § 645 lg 1 alusel määrusega
     esimese astme kohtu otsuse ja lõpetab asja menetluse.
  7. Hageja esitas taotluse tagastada temale apellatsioonkaebuse esitamisel tasutud
     riigilõivust ½. TsMS § 150 lg 2 p 1 alusel tuleb hageja taotlus rahuldada.


/allkirjastatud digitaalselt/   /allkirjastatud digitaalselt/     /allkirjastatud digitaalselt/
         Krista Kirspuu               Tiit Kollom                        Ande Tänav




                                                                                                  2
