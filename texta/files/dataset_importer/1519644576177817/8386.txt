                           KOHTUOTSUS
                               EESTI VABARIIGI NIMEL


 Kohus                           Tartu Maakohus

 Otsuse tegemise aeg ja koht     29. august 2016, Tartu kohtumaja, Kalevi 1, Tartu

 Kriminaalasja number            1-16-7352

 Kohtukoosseis                   kohtunik Ingeri Tamm

 Kohtuistungi sekretär           Kristi Suvi

 Kriminaalasi                    Madis Prii süüdistus karistusseadustiku (KarS) § 424 järgi
                                 kiirmenetluses kokkuleppemenetluse sätete järgi
 Prokurör                        abiprokurör Mariken Arro

 Süüdistatav                     Madis Prii
                                 elukoht:    XXX,      Tartu;   isikukood:    38602164224;
                                 kodakondsus: Eesti Vabariigi kodanik; haridus: XXX;
                                 emakeel: XXX; töökoht: XXX
                                 varasem karistatus: kriminaalkorras karistamata
                                 tõkend: ei ole kohaldatud


 Kaitsja                            -   (kokkuleppe sõlmimisel advokaat Anne Vissak)

RESOLUTSIOON

Juhindudes kriminaalmenetluse seadustiku (KrMS) § 248 lg 1 p-st 5, 249 ja 2565 lg 1 p 2,
kohus otsustas:

Süüdi tunnistada Madis Prii KarS § 424 järgi ja mõista karistuseks 3 (kolm) kuud
vangistust.

KarS § 73 lg 1 alusel määrata, et mõistetud vangistus jäetakse tingimisi kohaldamata ja
seda ei pöörata täielikult täitmisele, kui Madis Prii ei pane 1 (ühe) aasta pikkuse katseaja
jooksul toime uut tahtlikku kuritegu.

KarS § 78 p 1 alusel hakkab katseaeg kulgema alates kohtuotsuse kuulutamisest.


                                               1
KrMS § 180 lg 1 alusel välja mõista Madis Priilt riigituludesse menetluskuludena sundraha osa
200 (kakssada) eurot ja muud menetluskulu 84 (kaheksakümmend neli) eurot.

Määrata KrMS § 180 lg 3 alusel menetluskulud 284 (kakssada kaheksakümmend neli) eurot
tasumisele ositi 12 (kaheteistkümne) kuu jooksul alates kohtuotsuse jõustumisest.

Juhul kui menetlusosalised kohtuotsust ei vaidlusta, jõustub kohtuotsus 14.09.2016 ja tasumise
lõpptähtaeg on 14.09.2017.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).

Menetluskulude tasumisel tuleb märkida viitenumber, mis on 99916700060005.

Riigituludesse välja mõistetud rahaliste kohustuste tasumisel tuleb märkida maksekorraldusele
kohtulahendi number ning nõude liik, mida tasutakse. Kui makse teostatakse kolmanda isiku
poolt, siis tuleb märkida maksekorraldusele veel isiku ees- ja perekonnanimi, kelle eest makse
teostatakse.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse juhul, kui tegemist
on       kokkuleppemenetlust       reguleerivate      menetlusnormide        rikkumisega       või
kriminaalmenetlusõiguse olulise rikkumisega vastavalt KrMS § 339 lg-le 1. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon esitatakse Tartu Ringkonnakohtu kirjalikult 15 päeva jooksul alates kohtuotsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.


KOHTUOTSUSE PÕHIOSA

I. Kokkuleppe sisu

Madis Priid süüdistatakse KarS § 424 järgi selles, et tema hoolimata liiklusseaduse § 69 lg-s 1
sätestatud keelust, et juht ei tohi olla joobeseisundis, juhtis 07.02.2016 kella 04.05 paiku Tartu
linnas Tiigi 61A maja juures kuni kinnipidamiseni mootorsõidukit Audi A6
registreerimismärgiga XXX, olles tarvitanud narkootilist ainet tetrahüdrokannabinooli (THC),
mille tulemusena olid tema kehalised reaktsioonid väliselt tajutavalt häiritud ja muutunud, mis

                                                2
on korrakaitseseaduse § 36 lg-s 1 kirjeldatud joobeseisund. Madis Prii organismis tuvastati
tetrahüdrokannabinooli metaboliiti (THC-COOH).

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo asjaolude ja kvalifikatsiooniga, jõudsid kokkuleppele prokuröri poolt kohtus nõutavas
karistuse liigis ja määras ning hüvitamisele kuuluvates kriminaalmenetluse kuludes.

KarS §-s 424 ettenähtud kuriteo toimepanemise eest küsib prokurör kohtus Madis Priile
karistuseks 3 kuud vangistust.

KarS § 73 lg 1, 3 alusel jätta karistuseks mõistetud vangistus tingimisi kohaldamata ja täielikult
täitmisele pööramata, kui Madis Prii ei pane ühe aasta pikkuse katseaja jooksul toime uut
tahtlikku kuritegu.

Kriminaalmenetluse kulud on kokku 406,50 eurot, millest kaitsja tasu kohtueelses menetluses
on 48,00 eurot, ekspertiisi tegemise või joobe tuvastamisega tekkinud kulud 36,00 eurot, teise
astme kuriteos süüdimõistva kohtuotsusega kiirmenetluses kaasnev sundraha 322,50 eurot.
KrMS § 180 lg 1 alusel mõista Madis Priilt menetluskuluna välja 200,00 eurot sundraha, 48,00
eurot kaitsjatasu ja 36,00 eurot ekspertiisitasu, kokku 284,00 eurot. KrMS § 180 lg 3 alusel jätta
sundraha summas 122,50 eurot riigi kanda (siia on juba sisse arvestatud poole võrra vähendatud
sundraha tulenevalt asja lahenemisest kiirmenetluses). KrMS § 180 lg 3 alusel lubada Madis
Priil menetluskulud hüvitada 12 kuu jooksul alates kohtuotsuse jõustumisest.

II. Kohtu seisukoht kokkuleppe osas

Kokkulepe oli süüdistatavale arusaadav ja ta jäi kohtus selle juurde.
Kaitsja ja prokurör jäid sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid. Kohus on seisukohal, et Madis Prii on sõlminud
kokkuleppe oma tõelise tahte kohaselt. Kriminaalasjas kogutud tõendid annavad Madis Prii
süüdi tunnistada KarS § 424 järgi ja mõista talle karistus vastavalt kokkuleppele.

Vastavalt kokkuleppele tuleb Madis Priil hüvitada menetluskulud osaliselt, s.o sundrahast 200
eurot ja muud menetluskulud 84 eurot, kokku 284 eurot, mille tasumiseks on aega 12 kuud
alates kohtuotsuse jõustumisest.

/allkirjastatud digitaalselt/

Ingeri Tamm
kohtunik




                                                3
