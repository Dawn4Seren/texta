                                                                                    2-16-121729




                            KOHTUMÄÄRUS
Kohus                              Tartu Maakohus

Kohtunik                           Ülle Raag

Määruse tegemise aeg ja koht       15. detsember 2016. a, Jõgeva kohtumaja

Tsiviilasja number                 2-16-121729
Tsiviilasi                         Osaühingu Aktiva Finants hagi Rxxxxx Lxxxx vastu
                                   laenulepingust tuleneva võla, intressi ja viivise nõudes
Menetlusosalised ja nende          Hageja: Osaühing Aktiva Finants (registrikood 10746479;
esindajad                          asukoht A. Weizenbergi 20, Tallinn 10150);
                                   Hageja lepinguline esindaja: Kadri Timuska (Julianus
                                   Inkasso OÜ; asukoht A. Weizenbergi 20, Tallinn 10150; e-
                                   post: inkasso@julianus.ee);
                                   Kostja:     Rxxxxx       Lxxx (isikukood xxxxxxxxxxx;
                                   rahvastikuregistrijärgne                       elukoht
                                   xxxxxxxxxxxxxxxxxxxxxxxxxxxxxxxxxxxxxxxxx;      tegelik
                                   elukoht teadmata)
Menetlustoiming                    Hagi menetlusse võtmise otsustamine

RESOLUTSIOON
Jätta Osaühingu Aktiva Finants hagi Rxxxxx Lxxxxxvastu laenulepingust tuleneva võla,
intressi ja viivise nõudes menetlusse võtmata.

Edasikaebamise kord

Määruse peale võib esitada määruskaebuse Tartu Ringkonnakohtule Tartu Maakohtu Jõgeva
kohtumaja kaudu 15 päeva jooksul arvates päevast, millal määrus isikule teatavaks tehti.

ASJAOLUD, MENETLUSE KÄIK JA KOHTU SEISUKOHT
Osaühing Aktiva Finants esitas 22.09.2016. a Pärnu Maakohtule maksekäsu kiirmenetluse avalduse
Rxxxxx Lxxxxxx laenulepingust tuleneva võla, intressi ja viivise, kokku 489,95 euro saamiseks.
Kohus tegi 05.10.2016. a võlgnikule makseettepaneku, mida ei õnnestunud aga mõistliku aja jooksul
võlgnikule kätte toimetada. Pärnu Maakohus otsustas 27.10.2016. a määrusega maksekäsu
kiirmenetluse lõpetada ja anda nõue üle Tartu Maakohtule menetluse jätkamiseks hagimenetluses.


                                                                                               1
Tartu Maakohus jättis 21.11.2016. a määrusega hagi käiguta ja andis hagejale tähtaja esitada oma
nõue ja põhjendada seda hagiavaldusele ettenähtud vormis hiljemalt 14 päeva jooksul määruse
kättesaamisest.
Kohtumäärus toimetati hageja esindajale kätte 21.11.2016. a. Seega pidi hageja esitama oma nõude
ja põhjendama seda hagiavaldusele ettenähtud vormis hiljemalt 05.12.2016. a. Hageja määratud
tähtaja jooksul puuduseid ei kõrvaldanud.
TsMS § 487 lg 3 näeb ette, et kui avaldaja ei esita nõude põhjendust õigel ajal, keeldub kohus hagi
menetlusse võtmast.
Eeltoodu alusel keeldub kohus hagi menetlusse võtmast.
Kohus selgitab hagi menetlusse võtmisest keeldumise tagajärgi: TsMS § 372 lg 6 järgi, kui kohus
keeldub hagiavaldust menetlusse võtmast ja tagastab selle määrusega, loetakse, et avaldust ei ole
esitatud ja et hagi ei ole olnud kohtu menetluses.


/allkirjastatud digitaalselt/

Ülle Raag
Kohtunik




                                                                                                 2
