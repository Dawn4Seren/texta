                                                                             2-16-6105




                          KOHTUOTSUS
                                EESTI VABARIIGI NIMEL
                                      Tagaseljaotsus
Kohus                             Viru Maakohus
Kohtunik                          Tamara Šabarova
Otsuse tegemise aeg ja koht       08. november 2016, Narva kohtumaja
Tsiviilasja number                2-16-6105
Tsiviilasi                        Aktsiaselts (lühend AS) DNB Pank hagi A B ja T B
                                  vastu võla saamiseks
Tsiviilasja hind                  12 641,36 eurot
Asja lahendamise viis             Kirjalik menetlus
Menetlusosalised ja esindajad     Hageja: AS DNB Pank (registrikood 11315936),
                                  lepinguline esindaja Triin Toonela
                                  Kostjad:
                                  1. A B (isikukood XXX)
                                  2. T B (isikukood XXX)
RESOLUTSIOON

   1. Rahuldada AS DNB Pank hagi tagaseljaotsusega.

   2. Välja mõista A B ja T B solidaarselt AS DNB Pank kasuks laenu põhiosa summas
      8 706,67 eurot.

   3. Välja mõista A B ja T B solidaarselt AS DNB Pank kasuks intress 168,86 eurot,

   4. Välja mõista A B ja T B solidaarselt AS DNB Pank kasuks viivis 3 870,46 eurot.

   5. Välja mõista A B ja T B solidaarselt AS DNB Pank kasuks kindlustusmaksete
      võlgnevus 51,52 eurot.

   6. Välja mõista A B ja T B solidaarselt AS DNB Pank kasuks teatise saatmise tasu
      29,35 eurot.

   7. Tagaseljaotsus on tagatiseta viivitamata täidetav.

Menetluskulude jaotus

   8. Jätta menetluskulud solidaarselt A B ja T B kanda ning mõista A B ja T B
      solidaarselt AS DNB Pank kasuks välja menetluskuluna riigilõiv summas 650 eurot.

                                                                                  1(3)
                                                                                      2-16-6105

EDASIKAEBAMISE KORD

Tsiviilkohtumenetluse seadustiku (TsMS) § 420 lg 1 järgi hageja, kelle avalduse alusel on tehtud
tagaseljaotsus või kelle avaldust kostja vastu tagaseljaotsuse tegemiseks ei rahuldata ja jäetakse
tema hagi rahuldamata, võib esitada otsuse peale apellatsioonkaebuse.

TsMS § 632 lg 1 alusel esitatakse kaebus Tartu Ringkonnakohtule 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest. Kaebus võidakse lahendada kirjalikus menetluses, kui kaebuses ei
taotleta selle lahendamist istungil.

Kostjal on õigus esitada tagaseljaotsuse peale kaja menetluse taastamiseks. TsMS § 415 lg 2
alusel võib kaja esitada tagaseljaotsuse kättetoimetamisest alates 30 päeva jooksul. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui
kostja sai tagaseljaotsusest või selle täitmiseks algatatud täitemenetlusest teada. Koos kajaga
tuleb kohtule esitada kõik asja ettevalmistamise lõpuleviimiseks vajalik, s.t. TsMS § 394
nõuetele vastav kirjalik vastus ning tasuda kajalt kautsjon.

TsMS § 142 lg 2 kohaselt kaja esitamisel kuulub tasumisele kautsjon 450 eurot. Kautsjon tuleb
tasuda Rahandusministeeriumi arveldusarvele: SEB Pank EE571010220229377229 või
Swedbank EE062200221059223099 või Danske Bank EE513300333522160001 või Nordea
Bank EE221700017003510302 (viitenumbrita).

Menetluskulude jaotust saab vaidlustada üksnes selle kohtulahendi peale edasi kaevates, millega
menetluskulude jaotus kindlaks määrati. Hüvitatavate menetluskulude suurust saab vaidlustada
selle kohtulahendi peale edasi kaevates, millega menetluskulude rahaline suurus kindlaks
määrati. Menetluskulude kindlaksmääramise peale võib edasi kaevata menetluskulude
hüvitamiseks õigustatud või menetluskulusid kandma kohustatud isik, kui vaidlustatav
menetluskulude summa ületab 200 eurot (TsMS § 178 lg 1 ja 2).

Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Menetlusabi taotlemise korral peab menetlusabi taotleja seaduses
sätestatud tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

Kohtu selgitused

Kohtule 18.04.2016 esitatud hagiavalduse kohaselt AS DnB NORD Banka (XXX), mis tegutses
läbi AS DnB NORD Banka Eesti filiaali, registrikood 11181186, aadress Tartu mnt 10, 10145
Tallinn, kostja 1 ja kostja 2 vahel sõlmiti 10.11.2006 laenuleping nr 15/06H33.

Laenulepingu kohaselt võimaldas võlausaldaja kostjale 1 ja kostjale 2 laenu summas 16 784
eurot. Kostja 1 ja kostja 2 laenulepingust tulenevate kohustute täitmise tagamiseks sõlmiti
hüpoteegi seadmise leping, milline on registreeritud Tallinna notar Robert Kimmel’i
ametitoimingute raamatu registri number 9938 all.

AS DnB NORD Banka ja Bank DnB NORD A/S on 31.01.2008 sõlminud ettevõtte üleandmise
                                                                                            2(3)
                                                                                     2-16-6105

lepingu, mille kohaselt võttis Bank DnB NORD A/S kõik AS DnB NORD Banka Eesti filiaali
poolt sõlmitud lepingud ja neist tulenevad õigused ja kohustused üle. Hageja (endise ärinimega
AS DNB Liising) ja Bank DNB A/S on 01.09.2012 sõlminud ettevõtte üleandmise lepingu, mille
kohaselt võttis hageja kõik Bank DNB A/S Eesti filiaali poolt sõlmitud lepingud ja neist
tulenevad õigused ja kohustused üle.

Kostja 1 ja kostja 2 jätsid laenulepingust tulenevaid kohustused (laenumaksete tasumine)
kohaselt täitmata. Hageja saatis 06.07.2012 kostja 1 ja kostjale 2 teatised laenulepingu
ülesütlemiseks. Mõlemad teatised on hagejale tagastatud teatiseid vastuvõtmata.

Laenulepingust tulenevate kohustuste täitmise tagamiseks oli seatud hüpoteek summas 341 250
krooni, mille ekvivalent on 21 809,85 eurot, oli hagejal õigus hüpoteegiga tagatud nõude
rahuldamiseks panditud kinnisasja arvel. Panditud kinnisasja võõrandamisest saadud rahasumma
arvelt ei piisanud kõikide laenulepingust tulenevate kohustuste täitmiseks. Kinnisasja
enampakkumisest saadud tulem 4 950 jagati järgmiselt: kohtutäitur Kristiina Feinmani poolt
täiteasjas 034/2012/2912 väljamõistetud lisatasu 178,20 eurot, täitekulud 7 eurot ja menetluse
alustamise tasu 19,16 eurot; kohtutäitur Kristiina Feinmani täiteasja 034/2012/2912 nõuete
katteks summas 4 745,65 eurot, millest hageja nõude katteks 4 271,56 eurot ning kohtutäituri
põhitasu katteks 474,09 eurot.

18.04.2016 seisuga on hageja nõue solidaarselt kostja 1 ja kostja 2 vastu kokku summas 12
641,36 eurot, s.o: laenu põhiosa summas 8 706,67 eurot; intress summas 167,86 eurot; viivis
summas 3 870,46 eurot; kindlustusmaksete võlgnevus summas 51,52 eurot; teatiste saatmise tasu
summas 29,35 eurot.

Kostjatele on hagi menetlusse võtmise määrus ja hagi toimetatud kätte 20.10.2016 nende
elukohas elava isiku kaudu. Kostjatele oli määratud hagile vastamiseks 14 päeva kohtumääruse
kättesaamisest arvates. Kohtu määratud tähtajaks ei ole kostjad kohtule vastanud.

Kohtu rahuldab hagi tagaseljaotsusega tsiviilkohtumenetluse seadustiku (TsMS) § 407 lg 1
alusel.

Tagaseljaotsuse võib kohus teha kirjeldava ja põhjendava osata (TsMS § 444 lg 3).

Lähtuvalt TsMS § 138 lg 1 ja 2, 174 lg 1 määrab kohus hageja menetluskulude suuruseks 650
eurot (riigilõiv) ja mõistab menetluskulud summas 650 eurot kostjatelt solidaarselt.

Kohus tunnistab tagaseljaotsuse viivitamata täidetavaks TsMS § 467 lg 1, 468 lg 1 p 2 alusel.


(allkirjastatud digitaalselt)

Tamara Šabarova
kohtunik




                                                                                           3(3)
