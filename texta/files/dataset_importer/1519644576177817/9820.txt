                                                                           Kriminaalasi nr 1-15-7888




                           KOHTUMÄÄRUS
 Kohus                                Tartu Maakohus

 Määruse tegemise aeg ja koht         5. august 2016. a Jõgeva kohtumaja

 Kriminaalasja number                 1-15-7888

 Kohtukoosseis                        Kohtunik Raina Pärn

 Kriminaalasi                         Süüdimõistetu Ain Toimi tingimisi enne tähtaja lõppemist
                                      vangistusest    vabastamise  otsustamine   elektroonilise
                                      järelevalve kohaldamisega


 Süüdimõistetu                        AIN TOIM
                                      Isikukood: 36203210316; viibimiskoht: Tartu Vangla.


RESOLUTSIOON
Jätta Tallinna Vangla edastatud materjalid Ain Toimi karistuse kandmiselt tingimisi
ennetähtaegse vabastamise otsustamiseks elektroonilise järelevalve kohaldamisega läbi
vaatamata.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu
Ringkonnakohtule Tartu Maakohtu Jõgeva kohtumaja kaudu kirjalik määruskaebus 15 päeva
jooksul, alates päevast, mil isik sai vaidlustatavast kohtumäärusest teada või pidi teda saama.


ASJAOLUD JA MENETLUSE KÄIK
Harju Maakohtu 21.12.2015. a otsusega on Ain Toim süüdi tunnistatud KarS § 145 lg 1 järgi, mille
eest mõisteti talle karistuseks 2 aastat 6 kuud vangistust, KarS § 178 lg 1 järgi, mille eest mõisteti
talle karistuseks 1 aasta vangistust, ja KarS § 179 lg 1 järgi, mille eest mõisteti talle karistuseks 1
aasta vangistust. KarS § 64 lg 1 ja KrMS § 238 lg 2 alusel mõisteti Ain Toimile karistuseks 3 aastat
vangistust.
Kohtuotsus jõustus Riigikohtu 03.05.2016. a määrusega.
Kinnipeetava karistusaeg algas 15.04.2015. a ja lõppeb 15.04.2018. a.
05.07.2016. a saabusid Harju Maakohtusse Tallinna Vangla edastatud materjalid süüdimõistetu
Ain Toimi karistuse kandmiselt tingimisi ennetähtaegse vabastamise otsustamiseks.
Tallinna Vangla edastas 27.07.2016. a Harju Maakohtule teavituse, et Ain Toim kannab alates
27.07.2016. a karistust Tartu Vanglas.
Harju Maakohtu 27.07.2016. a määrusega edastati Tallinna Vangla esitatud materjalid
süüdimõistetu Ain Toimi tingimisi ennetähtaegse vabastamise otsustamiseks alluvusjärgsele
kohtule, s.o Tartu Maakohtule.


KOHTU SEISUKOHT
Kohus leiab, et Tallinna Vangla edastatud materjalid Ain Toimi tingimisi ennetähtaegse
vabastamise otsustamiseks karistuse kandmiselt tuleb jätta läbi vaatamata ja edastada Tartu
Vanglale.
Ain Toimile mõisteti Harju Maakohtu 21.12.2015. a otsusega karistuseks vangistus pikkusega 3
aastat ja karistusaja alguseks loeti 15.04.2015. a. Võttes arvesse karistusaja pikkust ja algusaega
ning asjaolu, et Ain Toim kannab käesoleval ajal liitkaristust tahtlike teise astme kuritegude
toimepanemise eest, on Ain Toimil võimalik käesoleval ajal taotleda tingimisi ennetähtaegset
vabastamist elektroonilise järelevalve kohaldamisega (KarS § 76 lg 1 p 1 alusel). Ain Toimil sai
kantuks 1/3 karistusajast 15.04.2016. a. Kohtul on võimalik läbi vaadata materjalid Ain Toimi
tingimisi ennetähtaegse vabastamise otsustamiseks KarS § 76 lg 1 p 2 alusel oktoobris 2016. a.
Kohus on seisukohal, et vaatamata KarS § 76 lg 1 p-s 1 sätestatud aja peatse saabumise faktile, ei
ole käesoleval ajal täidetud eeldused, et kohus saaks hinnata sisuliselt Ain Toimi tingimisi enne
tähtaega vangistusest vabastamist elektroonilise järelevalve kohaldamisega.
KarS § 76 lg 1 p 1 kohaselt võib kohus teise astme kuriteos või ettevaatamatus esimese astme
kuriteos süüdlase võib kohus katseajaga tingimisi enne tähtaega vangistusest vabastada, kui ta on
tegelikult ära kandnud vähemalt ühe kolmandiku mõistetud karistusajast, kuid mitte vähem kui
neli kuud, ning nõustunud KarS § 75 lg 2 p-s 9 sätestatud elektroonilise valve kohaldamisega.
Ain Toimil sai 15.04.2016. a kantuks 1/3 mõistetud karistusajast. Tallinna Vangla esitatud
materjalide kohaselt puudub Ain Toimil vabanemisjärgselt seaduslik elukoht.
Kriminaalhooldusametniku arvamusest nähtuvalt soovib Ain Toim vabanemisjärgselt elama asuda
oma elukaaslase juurde aadressile xxxxxxxxxxxxxxxxxxxxxxxxxxxxxxxxxxxxxxxxxxx.
03.06.2016. a teostatud kodukülastuse käigus selgus, et nimetatud aadressil asub vana atsetüleeni
tehas, mille territooriumil asuvas soojakus elab süüdimõistetu elukaaslane. Kinnistusraamatus
nimetatud aadressi ei eksisteeri. Ka kohaliku omavalitsuse töötaja on kinnitanud, et nimetatud
aadressi ei eksisteeri. Seega ei ole aadressilxxxxxxxxxxxxxxxxxxxxxxxxxxxxxxxxxxxxxxxxxxxx
asuva ehitise (soojaku) näol tegemist seadusliku elamispinnaga.
Soojakus elav Ain Toimi elukaaslane andis nõusoleku xxxxxxxxxxxxxxxxxxxxxxxxxxxxxxxxx,
xxxxxxxa       asuvasse      soojakusse   elektroonilise    valve     seadme       paigaldamiseks.
Kriminaalhooldusametnik kontrollis elukoha sobivust elektroonilise valve seadme paigaldamiseks
(sh elektrienergia varustatust, GSM leviala olemasolu, samuti elukoha lukustamise võimalust -
Justiitsministri 22.02.2007. a määruse nr 15 „Elektroonilise valve täitmise ja järelevalve kord“ §
51 lg 1). Kodukülastuse käigus tuvastati, et soojakus on küll olemas GSM leviala ja elektriga
varustatus, kuid puudub elukoha lukustamise võimalus (Elektroonilise valve täitmise ja järelevalve
kord“         §         51        lg      3),       mistõttu         ei        ole        võimalik
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx elektroonilise valve seadet.
Sellest tulenevalt ei ole käesoleval juhul täidetud eeldused, mis on vajalikud selleks, et
elektroonilist järelevalvet kohaldada.

                                                2
Eeltoodust tulenevalt leiab kohus, et Tallinna Vangla edastatud materjalid Ain Toimi tingimisi
ennetähtaegse vabastamise otsustamiseks tuleb jätta läbi vaatamata ja edastada kinnipeetava isiklik
toimik Tartu Vanglale.

/allkirjastatud digitaalselt/

Raina Pärn
Kohtunik




                                                3
