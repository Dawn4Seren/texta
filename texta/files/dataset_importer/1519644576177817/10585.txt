                               KOHTUMÄÄRUS
 Kohus                             Viru Maakohus
 Toimiku number                    1-15-1595
 Määruse tegemise aeg ja koht      18. juuli 2016 Jõhvi kohtumajas
 Kohtunik                          Deniss Minzatov
 Kohtuistungi sekretär             Piret Juuse
 Tõlk                              Valentina Michelson-Ipbüker
 Erakorraline ettekanne            Viru Vangla Kriminaalhooldusosakonna 08.07.2016
                                   erakorraline ettekanne Dmitri Zaitsev´ile Viru Maakohtu
                                   23.03.2015 kohtuotsusega ärakandmata jäänud karistuse osa
                                   täitmisele pööramiseks
 Süüdimõistetu                     Dmitri Zaitsev, isikukood 38509102220
                                   elukoht: xxx
 Kriminaalhooldusametnik           Tiiu Terentjeva
 Kohtuistungi aeg                  18.07.2016
 RESOLUTSIOON                      Juhindudes KarS § 76 lg 7, KrMS § 429 lg 1 p 2 ja § 432
                                   kohtunik

                                         M Ä Ä R A S:

1.   Rahuldada kriminaalhooldusametniku taotlus Dmitri Zaitsevile Viru Maakohtu
     23.03.2015 kohtuotsusega mõistetud ja Viru Maakohtu 26.05.2016 kohtumääruse alusel
     ärakandmata jäänud karistuse osa täitmisele pööramiseks ning pöörata karistuse
     ärakandmata osa, s o 4 (neli) kuud ja 22 (kakskümmend kaks) päeva vangistust,
     täitmisele. Saata süüdimõistetu vangistust kandma.

2.   Karistuse kandmise algus on alates Dmitri Zaitsev ilmumisest kinnipidamiskohta
     karistuse kandmisele.

3.   KrMS § 414 alusel saadab kohus süüdimõistetule teatise millal ja millisesse vanglasse ta
     peab karistust kandma ilmuma.

4.   Tähtajaks mitteilmumise korral kohaldada Dmitri Zaitsevi suhtes sundtoomine
     karistuse kandmiseks kinnipidamiskohta.

 5. Määrus saata Dmitri Zaitsevile ja Viru Vangla kriminaalhooldusosakonda teadmiseks.

 Edasikaebamise kord
 Määruse peale saab esitada määruskaebuse Tartu Ringkonnakohtule läbi Viru Maakohtu Jõhvi
 kohtumaja 15 päeva jooksul alates määrusest teada saamisest.

 ASJAOLUD

 Kriminaalhooldusametnik esitas kohtule taotluse, milles palub pöörata süüdimõistetule mõistetud
 ning kandmata jäänud karistuse osa täitmisele, kuna Dmitri Zaitsev rikub talle kohtu poolt
 määratud kohustusi.
                                                                                            1(4)
Dmitri Zaitsev tunnistati Viru Maakohtu 23.03.2015 kohtuotsusega KarS § 424 järgi ning
mõisteti karistuseks 8 kuud vangistust. KarS § 65 lg 2 alusel suurendati mõistetud karistust Viru
Maakohtu 17.04.2012 otsusega mõistetud karistusega ning arvates maha eelvangistus lõplikuks
karistuseks mõisteti 11 kuud ja 28 päeva vangistust. KarS § 69 lg 1 alusel asendas kohus
vangistuse üldkasuliku tööga 358 tundi tegemise tähtajaga 1 aasta 6 kuud. Üldkasuliku töö
tegemise ajal oli süüdimõistetu kohustatud järgima KarS § 75 lg 1 p 1-6 sätestatud
kontrollnõudeid ja KarS § 75 lg 2 p 2, 21 sätestatud kohustusi.
Viru Maakohtu 04.12.2015 määrusega pöörati täitmisele Dmitri Zaitsevile Viru Maakohtu
23.03.2015 otsusega mõistetud ärakandmata karistus 11 kuud ja 1 päev vangistust.
Karistuse kandmise alguseks luges kohus 04.12.2015.

Viru Maakohtu 26.05.2016 määrusega Dmitri Zaitsev on ennetähtaegselt vabastatud
ülalnimetatud ärakandmata karistuse osa kandmisest katseajaga 6 kuud ning allutati
elektroonilise valvele 1-ks kuuks alates kohtumääruse jõustumisest.

Katseajal ta pidi täitma KarS § 75 lg 1 p 1-6 järgi ettenähtud kontrollnõudeid.
Peale seda KarS § 75 lg 2 p 2, 4, 8 alusel on talle määratud kohustused:
1) mitte tarvitama alkoholi;
2) asuma tööle või võtma end Töötukassas arvele kahe nädala jooksul peale vanglast vabanemist;
3) osalema kriminaalhooldusametniku poolt valitud sotsiaalprogrammis.

Kriminaalhooldusosakonna erakorralise ettekande kohaselt Dmitri Zaitsev on rikkunud kohtu
poolt määratud lisakohustust mitte tarvitada alkoholi:
29.06.2016 kell 17:50 kontrolliti Dmitri Zaitsevil alkoholijoovet. Kontrolli käigus tuvastati
Dmitri Zaitsevil alkoholijoove 0,997 mg/ l kohta. Kasutatud indikaatorvahend: Alcovisor Mark
X2 SN:113937 (indikatorivahedi järgmise kontrolli kuupäev 31.08.2016).
Peale seda Dmitri Zaitsev on rikkunud kohustust alluda elektroonilise valve kontrollile.

06.07.2016 antud seletuses kirjutab hooldusalune, et 29.06.2016 tarvitas kaks liitrit õlut peale
seda kui tüdruksõbraga riidu läks, tagantjärgi kahetseb tehtud.

Kriminaalhooldusalune Dmitri Zaitsev vabastati tingimisi enne tähtaega 13.06.2016. Dmitri
Zaitsev ilmus esimest korda kriminaalhooldusosakonda registreerimisele 13.06.2016 ning sellest
ajast alates on registreerimised toimunud õigeaegselt. Isik pole tööle asunud, kuid võttis ennast
katseaja esimesel päeval Töötukassas arvele.
29.06.2016 teostati kaks kodukülastust Dmitri Zaitsevi elukohta aadressil xxx eesmärgiga
kontrollida Dmitri Zaitsevi allumist alkoholi tarvitamise keelule. Esimese kodukülastuse ajal kell
15:45 keegi ust ei avanud, ometi elektroonilise valve ajakava kohaselt Dmitri Zaitsev pidi olema
kodus. Teistkordse kodukülastuse ajal kell 17:50 tagas korterisse sissepääsu samas korteris elav
soliidses eas naisterahvas. Dmitri Zaitsevil kontrollitud alkoholijoovet, mis näitas positiivset
tulemust. Tuvastatud alkoholijoove 0,997 mg/ l kohta.
Dmitri Zaitsevi puhul alkoholi kuritarvitamine mõjutab tema elu negatiivselt. See asjaolu on
ilmnenud alkoholi tarvitamises, kuigi tal on keeld alkoholi mitte tarvitada. Samuti ta ei ole
motiveeritud alluma elektroonilise valve ajaks kehtestatud korrale.

18.07.2016 enne kohtuistungi algust esitas kriminaalhooldusametnik kohtule alkoholi või
narkootikumide tarvitamise kontrollimise protokolli (tl 124), mille järgi tuvastati D. Zaitsev’il
18.07.2016 kell 10.35 ehk vahetult enne kohtuistungi algust indikaatorvahendiga alkoholijoovet,
alkoholisisaldus õhus 0,312 mg/l. Kohus lükkas istungi edasi ning istungiga jätkati kui D.
Zaitsev tuli kohtusse kainena. Kriminaalhooldusametnik kontrollis indikaatorvahendiga D.
Zaitsev’i seisundit ning alkoholisisaldus D. Zaitsev’i väljahingatavas õhus oli 0,0 mg/l.


                                                                                             2(4)
Kohtuistungil

Kriminaalhooldusametnik jäi oma taotluse juurde.

Dmitri Zaitsev selgitas, et tunnistab rikkumisi. Ei oska selgitada, miks rikub kontrollnõudeid ja
kohustusi. On valmis minna tagasi vanglasse karistust kandma. Kahetseb tehtu ja palub mitte
pöörata karistus täitmisele. Täna hommikul tuli kohtusse kerges alkoholijoobes, kuna läks
tüdruksõbraga riidu.


KOHTU SEISUKOHT

Tutvunud toimiku materjalidega, süüdimõistetu ja kriminaalhooldusametniku seisukohtadega,
leiab kohtunik, et kriminaalhooldusametniku taotlus on põhjendatud ja kuulub rahuldamisele.

KrMS § 427 lg 2 kohaselt, vangistuse tingimisi kohaldamata jätmise tühistamise ja
süüdimõistetu saatmise KarS § 74 lõike 4, 5 või 6, § 76 lõike 7 või 8 või § 77 lõike 4 kohaselt
kohtuotsusega mõistetud karistust kandma otsustab süüdimõistetu elukoha järgse maakohtu
täitmiskohtunik oma määrusega.

KarS § 76 lg 7 kohaselt kui süüdlane katseajal ei järgi kontrollnõudeid, ei täida talle pandud
kohustusi või ei allu elektroonilisele valvele, võib kriminaalhooldusametnik teda kirjalikult
hoiatada või kohus määrata täiendavaid kohustusi vastavalt käesoleva seadustiku § 75 lõikes 2
sätestatule, pikendada käitumiskontrolli aega kuni katseaja lõpuni või pöörata kandmata jäänud
karistuse osa täitmisele.

Kohus leiab, et kriminaalhooldus Dmitri Zaitsevi suhtes on ebaõnnestunud, kuna isik ei suutnud
järgida kohtu poolt pandud kohustust mitte tarvitada alkoholi.

29.06.2016 alkoholi või narkootikumide tarvitamise kontrollimise protokollist (tl 115) nähtub, et
29.06.2016 Dmitri Zaitsevil tuvastati positiivne reaktsioon alkoholile. Mõõtmise tulemus –
alkoholi sisaldus väljahingatavas õhus 0,997 mg/l. Samuti ilmus D. Zaitseb alkoholijoobes
18.07.2016 istungile. Dmitri Zaitsevil tuvastati positiivne reaktsioon alkoholile. Mõõtmise
tulemus – alkoholi sisaldus väljahingatavas õhus 0,312 mg/l (tl 124).

Peale seda 29.06.2016 kodukülastuse lehelt (tl 114) nähtub, et hooldusalune ei avanud
kriminaalhooldajale ust avaldades sellega mittesoovi alluda järelevalvele ja rikkudes
elektroonilise valve tingimusi.

Kohus peab rikkumisele reageerima. Katseajal keelatud alkoholi tarvitamine näitab, et Dmitri
Zaitsev ei ole asunud paranemise teele ja tema karistusest tingimisi vabastamine ei ole täitnud
eesmärki. Vangistuse tingimisi kohaldamata jätmine kuulub tühistamisele ning Dmitri Zaitsev
tuleb saata kinnipidamiskohta karistust kandma.

Varasemalt Dmitri Zaitsev juba oli kriminaalhooldusel, kuid rikkumiste tõttu vangistus pöörati
täitmisel. Dmitri Zaitsev vabanes karistuse kandmiselt 13.06.2016 ning juba 29.06.2016 pani
toime oma esimese rikkumise.

Kohus ei pea otstarbekaks Dmitri Zaitsevile täiendavate kohustuste määramist või
käitumiskontrolli tähtaja pikendamist, sest ta ei suuda täita määratud kohustusi ning KarS § 76 lg
7 alusel tuleb Dmitri Zaitsevile mõistetud ärakandmata karistus pöörata täitmisele.


                                                                                             3(4)
Dmitri Zaitsev kandis vangistust (11 kuud ja 1 päev) ajavahemikul 4.12.2015-13.06.2016 (6
kuud 9 päeva). Seega ärakandmata jäi tal 4 kuud ja 24 päeva vangistust (11 kuud 1 päev - 6 kuud
9 päeva = 4 kuud 22 päeva).




/allkirjastatud digitaalselt/
Deniss Minzatov
kohtunik




                                                                                          4(4)
