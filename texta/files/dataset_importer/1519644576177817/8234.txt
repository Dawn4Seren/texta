 KOHTUMÄÄRUS



Kohus                   Tartu Maakohus

Kohtunik                Epp Tombak

Määruse tegemise aeg    30. august 2016. a, Võru tn 12, Põlva

ja koht

Tsiviilasja number      2-16-109425

Tsiviilasi              Placet Group OÜ nõue P. K. (K. ) vastu
                        võlgnevuse väljamõistmiseks
Menetlustoiming         Avalduse menetlusse võtmisest keeldumine

Menetlusosalised ja     Hageja: Placet Group OÜ, registrikood
                        11198910, Fr. R. Kreutzwaldi 4, Tallinn
nende esindajad
                        10120 Harjumaa
                        Lepinguline esindaja: Katrin Andreesen; e-
                        post: jurist2@itminkasso.ee
                        Kostja: P. K. . , isikukood xxxxxxxxxxx,
                        elukoht
                        xxxxxxxxxxxxxxxxxxxxxxxxxxxxxxxxxx
                        xxxxxxxxxxxxxxxxxxxxxx
Kirjalik menetlus

RESOLUTSIOON            TsMS §-de 487 lg 3, 371 lg 1 p-d 9 ja 10
                        ning 372 lg 4 alusel

  1. Keelduda Placet Group OÜ hagi P. K. (K. ) vastu võlgnevuse
     summas 475,07 eurot väljamõistmiseks menetlusse võtmisest.
   2. Käesoleva määruse hagejale edastamisega lugeda esitatud
      avaldus tagastatuks.

Edasikaebamise kord          TsMS §-de 372 lg 5 ning 661 lg 1 ja 2
                             alusel

Määruse peale võib esitada määruskaebuse Tartu Ringkonnakohtule
Tartu Maakohtu Võru kohtumaja kaudu 15 päeva jooksul määruse
määruskaebuse esitajale kättetoimetamisest alates.



Kohtu poolt tuvastatud asjaolud ja määruse põhjendused

6.05.2016. a esitas Placet Group OÜ Pärnu Maakohtule maksekäsu
kiirmenetluse avalduse P. K. (endine P. ) vastu võlgnevuse summas
475,07 eurot väljamõistmiseks. P. K. . esitas nõudele vastuväite,
mistõttu nõude rahuldamine maksekäsu kiirmenetluses ei olnud
võimalik ning vajalik oli jätkata nõude lahendamist hagimenetluses.

Tartu Maakohtu 20.06.2016. a kirjaga kohustas kohus Placet Group
OÜ-d esitama Tartu Maakohtu Võru kohtumajale hagi P. K. vastu
hagiavaldusele ettenähtud vormis 14 päeva jooksul alates kirja
kättesaamisest. Hagi esitamisel tuli tasuda täiendav riigilõiv. Ühtlasi
hoiatas kohus, et märgitud kohustuste tähtajaks täitmata jätmisel
keeldutakse avalduse menetlusse võtmisest. Placet Group OÜ
lepinguline esindaja Katrin Andreesen on kohtu nõude 28.06.2016. a
kätte saanud, kuid kohtu poolt antud tähtajaks ei ole nõude põhjendusi
kohtule esitatud ega täiendavat riigilõivu tasutud.

TsMS § 487 lg 3 sätestab, et kui avaldaja ei esita nõude põhjendust õigel
ajal, keeldub kohus määrusega hagi menetlusse võtmast. TsMS § 371
lg 1 p-d 9 ja 10 sätestavad, et kohus ei võta hagiavaldust menetlusse,
kui on rikutud olulisi hagiavalduse vorminõudeid ja hagiavalduses
esitatud nõudelt ei ole tasutud riigilõivu.
Kuna Placet Group OÜ ei ole esitanud oma nõude põhjendusi
hagiavaldusele ettenähtud vormis ega tasunud täiendavat riigilõivu,
tuleb keelduda Placet Group OÜ hagi P. K. vastu menetlusse võtmisest.
Avaldus tuleb lugeda tagastatuks TsMS § 487 lg 3 ning 371 lg 1 p-de 9
ja 10 alusel.

Tulenevalt TsMS § 372 lg 5 võib avaldusse menetlusse võtmisest
keeldumise määruse peale esitada määruskaebuse.


/allkirjastatud digitaalselt/

Epp Tombak
Kohtunik
