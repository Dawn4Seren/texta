                                                                       Väärteoasi nr 4-16-2574




                            KOHTUMÄÄRUS
Kohus                              Tartu Maakohus

Määruse tegemise aeg ja koht       05. mai 2016 Jõgeva kohtumaja

Väärteoasja number                 4-16-2574

Kohtunik                           Liivi Loide

Kohtuistungi sekretär              Viivi Kalme

Taotluse esitaja                   Politsei- ja Piirivalveameti Lääne prefektuur

Taotlus                            taotlus Rommi Söödile asenduskaristuse kohaldamiseks

Süüdlane                           ROMMI SÖÖT
                                   isikukood:          37806190025,                     elukoht:
                                   xxxxxxxxxxxxxxxxxxxxxxxxxxxxxxxxxxxxxxxxx
RESOLUTSIOON

KarS § 72 lg 1, 2 ja § 69 lg 1 alusel asendada Rommi Söödile 05.01.2014. a väärteoasjas nr
274014000011 määratud rahatrahv summas 200 eurot, s.o 50 trahviühikut, millele vastab 5
päeva aresti, 5 (viis) tunni üldkasuliku tööga.
KarS § 69 lg 3 alusel määrata üldkasuliku töö tegemise tähtajaks 1 (üks) kuu alates
käesoleva kohtumääruse jõustumisest.

Üldkasuliku töö tegemine toimub Lõuna Prefektuuri kaudu. Üldkasuliku töö tegemise aja ja
koha kooskõlastamiseks tuleb Rommi Söödil võtta ühendust Politsei- ja Piirivalveameti
Lõuna prefektuuri ennetus- ja menetlustalituse menetlusteenistuse vanemspetsialist Anžela
Murumägiga (tel: 730 8786, 5770 5922 Tartumaa, Tartu, Riia 132-A216
anzela.murumagi@politsei.ee).

Kohtumäärus tuleb saata PPA Lääne Prefektuurile, kohtutäitur Rocki Albertile ja Rommi Söödile.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.




                                                                                         1 (2)
TAOTLUSE SISU JA MENETLUSE KÄIK

05.01.2014 määras Lääne prefektuur väärteoasjas nr 274014000011 Rommi Söödile rahatrahvi 50
trahviühikut, s.o 200 eurot. Otsus jõustus 21.01.2014. Kuna süüdlane ei tasunud rahatrahvi
vabatahtlikult, alustati tema suhtes täitemenetlus. 22.02.2016 teavitas kohtutäitur Rocki Albert
kohtuvälist menetlejat rahatrahvi täitmise võimatusest. 01.04.2016 esitas kohtuväline menetleja
kohtule avalduse, milles palus juhindudes KarS § 72 ja TMS § 201 otsustada rahatrahvi tasumata
osa 200 euro asendamine arestiga.

05.05.2016 kohtuistungil selgitas Rommi Sööt, et tal on trahv maksmata, kuna tal ei ole töökohta
olnud. Ta on küll juhutöid teinud, kuid raha on elamiseks kulunud. Praegu töötab Rommi Sööt
ametlikult, töö on vahetustega. Pere (naine ja kolm last) on tema ülalpidamisel, naine ei tööta. Pere
sissetulekuks on Rommi Söödi palk ja laste grupirahad. Lapsed käivad koolis, kõige vanem on 18-
aastane, teised on nooremad. Rommi Sööt avaldas, et sooviks rahatrahvi tasuda, kuid on nõus
nädalavahetustel ka üldkasulikku tööd tegema.

KOHTU SEISUKOHT

KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras.
Rommi Sööt ei ole tasunud talle karistuseks määratud rahatrahvi põhjendades seda tööpuuduse ja
vähese sissetulekuga. Istungil avaldatu kohaselt on Rommi Sööt praeguseks ametlikult tööle
saanud, kuid saadavast töötasust tuleb tal ülal pidada kogu peret- kolme last ning naist. Kuigi
Rommi Sööt on enda sõnul valmis rahatrahvi tasuma, ei ole see eeltoodut arvesse võttes siiski
tõenäoline, mistõttu leiab kohus, et Rommi Söödile karistuseks määratud rahatrahv tuleb
asendada teiseliigilise karistusega, s.o arestiga. Kuna Rommi Sööt on avaldanud valmidust
üldkasuliku töö tegemiseks, siis tulenevalt KarS § 69 lg 1 on võimalik arest asendada
üldkasuliku tööga.

Rommi Söödile määrati karistuseks rahatrahv 200 eurot, s.o 50 trahviühiku ulatuses. KarS § 72
lg 2 ja § 69 lg 1 alusel vastab sellele 5 päeva aresti, millele omakorda vastab 5 tundi
üldkasulikku tööd. Üldkasuliku töö tegemise tähtaja määramisel võtab kohus arvesse, et Rommi
Sööt käib vahetustega tööl. Selleks, et tagada üldkasuliku töö nõuetekohane täitmine, määrab
kohus KarS § 69 lg 3 alusel üldkasuliku töö tegemise tähtajaks 1 kuu alates käesoleva
kohtumääruse jõustumisest. Kohus märgib, et üldkasuliku töö tähtajaks sooritamata jätmisel
tuleb süüdlasel minna aresti kandma.

Üldkasuliku töö tegemine toimub süüdlase elukohajärgselt Lõuna prefektuuri kaudu ning töö
tegemise aja ja koha kooskõlastamiseks tuleb Rommi Söödil endal võtta ühendust Politsei- ja
Piirivalveameti Lõuna prefektuuri ennetus- ja menetlustalituse menetlusteenistuse
vanemspetsialist Anžela Murumägiga.

Kohus lähtub määruse tegemisel KarS § 69, § 72, VTMS § 211.


/allkirjastatud digitaalselt/
Kohtunik



                                                                                              2 (2)
