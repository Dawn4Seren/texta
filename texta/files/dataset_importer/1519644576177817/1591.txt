                                 KOHTUMÄÄRUS
 Kohus                               Pärnu Maakohus

 Kohtunik                            Lea Pavelson

 Määruse tegemise aeg ja koht        30. november 2016, Rapla

 Tsiviilasja number                  2-16-16838
 Tsiviilasi                          Füüsilisest isikust võlgniku Ivan Gobrei avaldus pankroti
                                     väljakuulutamiseks ja kohustustest vabastamiseks
 Menetlusosalised     ja nende Võlgnik Ivan Gobrei (isikukood xxxxxxxxxxx, elukoht
 esindajad                     xxxxxxxx xxx xx-x, xxx xxxxxx, xxxxx xxxx, xxxxx xxxxx
                               xxxxxxx).
                               Ajutine pankrotihaldur Maie Klemmer (isikukood
                               45605020365, asukoht Tallinna mnt 12, Rapla linn, e- post
                               mai.gaius@mail.ee).
 Kohtuistungi toimumise aeg    24.11.2016
 Menetlustoiming                     Pankroti väljakuulutamine

Resolutsioon

Kuulutada välja Ivan Gobrei pankrot 30.11.2016 kell 12.00.

Võlausaldajate esimene üldkoosolek toimub 14.12.2016 kell 15.00 Pärnu Maakohtu Rapla kohtumajas,
Rapla, Sauna 5.

Nimetada pankrotihalduriks Maie Klemmer (isikukood 45605020365, Tallinna mnt 12, 79513 Rapla
linn).

Pankrotimäärus kuulub viivitamatule täitmisele.

Ivan Gobrei menetluskulud jätta tema enda kanda.

Edasikaebamise kord

Määruse peale võib esitada määruskaebuse Tallinna Ringkonnakohtule Pärnu Maakohtu Rapla
kohtumaja kaudu 15 päeva jooksul, alates määruse määruskaebuse esitajale kättetoimetamisest.

Võlgniku nõue

Ivan Gobrei palub välja kuulutada enda pankroti ja algatada tema suhtes kohustustest vabastamise
menetlus.
Kohtumääruse põhjendus

Kohus leiab, et võlgniku pankrot kuulub väljakuulutamisele.

Ajutise pankrotihalduri M. Klemmeri aruandest nähtub, et võlgniku kohta on selgunud järgmist:

I Andmed võlgniku seisundi kohta
Ivan Gobrei, ik xxxxxxxxxxx, elukoht xxxxxxxx xxx xx-x, xxx xxxxxx, xxxxx xxxx, xxxxx xxxxx
maakond, on füüsiline isik, kes kehtiva seaduse kohaselt kannab oma kohustuste eest isiklikku vastutust
kogu oma varaga.
Ivan Gobrei elukohaks on sotsiaalmajas asuv tuba, käesoleval ajal ei tööta ja on arvel alates
21.07.2016.a. Eesti Töötukassas, varem töötanud santehnikuna mitmes kohalikus ettevõttes, vahepeal
oli talle määratud invaliidsusgrupp.
Ivan Gobrei perekonnaseis: xxxxxxxxx, xxxxx xx xxx.
Ivan Gobrei on esitanud riigi (Töötukassa) toetuse abil pankrotiavalduse, kuna tal puudub püsiv töö,
mistõttu ei suuda rahuldada võlausaldajate nõudeid ja see suutmatus ei ole tema majanduslikust
olukorrast tulenevalt ajutine.

II Võlgniku varaline seisund
VÕLAD seisuga 15.11.2016
Maksu- ja Tolliamet võlgnikul maksuvõla olemasolust ei ole teatanud.
Ajutise pankrotihalduri poolt väljaselgitatud Ivan Gobrei võlgnevused tulenevad alljärgnevatest
kohtlahenditest ja on täitmisel alljärgnevate kohtutäiturite juures:
                                                                 Summa               Kohtutäitur
 179/2007/1386 Pärnu Maakohtu 12.04.2007 a. kohtumäärus          276,62 + 100,02     Õnne Pajur
 tsiviilasjas nr.2-06-41369
 039/2016/960 Activa Finants OÜ                                  119,48 + 64,76      Heiomo Vilpuu
 132/2016/406 Politsei- ja Piirivalveameti otsus nr. xxxxxxxxx   276,62              Igor Prigoda


Kokku Ivan Gobrei kõigi väljaselgitatud võlgnevuste summa: 837,50 eurot.

VARA:
Võlgniku pangaarvete arvelduskonto asub SEB Pangas.
Arvelduskonto nr. xxxxxxxxxxxxxxxxxxxx
Saldo, seisuga 05.10.2016 on x,xx eurot.
Kontrollitud on võlgniku vara olemasolu või puudumist registrites.
1) Maanteeameti registri andmetel Ivan Gobrei nimele sõidukeid registreeritud ei ole.
2) Kinnistusregistri andmed: Pankrotimenetluse algatamise ajal võlgniku nimel registris kinnisvara
   puudub.
3) Sissetulekud: Käesoleval ajal on võlgnik on varatu, sissetulekuks on valla toetus, mida Ivan Gobrei
   käib vallast sularahas välja võtmas.

TAGASIVÕITMISE VÕIMALUSED:
Võlgnikul ei ole olnud arvestatavat vara, ega pole tuvastatud tehinguid, mis kuuluks tagasivõitmisele.

III Arvamus kuriteo kohta ja maksejõuetuse põhjus
Ivan Gobrei väljaselgitatud võlgnevuse suurus: 837,50 eurot, vara ja sissetulekud puuduvad.
                                                                                                         2
Ivan Gobrei on maksejõuetuse põhjusena selgitanud tervisehäireid ja püsiva töö kaotamist, kuna mitmed
ettevõtted, kus ta töötas, likvideeriti.
Ajutine pankrotihaldur annab arvamuse, et Ivan Gobrei maksejõuetus on püsiv, puudub väljapääs
makseraskustest, kuna püsiv sissetulek puudub.
Maksjõuetuse põhjuseks on töö kaotus ja sissetuleku puudumine.

JÄRELDUS:
Ivan Gobrei, füüsilisest isikust võlgnikuna, on käesoleval ajal püsivas maksujõuetuses ja, kuna
võlgnikul puudub arestimiseks vara ja käesoleval ajal sissetulek, on tegemist pankroti raugemisega.

Pankrotiseaduse § 171 lg 1¹ sätestab, et kui esineb käesoleva seaduse § 29 lõigetes 1 ja 2 nimetatud alus
menetluse raugemiseks ja võlgnik on esitanud kohtule kohustustest vabastamise avalduse, kuulutab
kohus pankroti välja, kui ei esine käesoleva paragrahvi lõikes 2 sätestatud aluseid.

Pankrotiseaduse § 29 lg 1 sätestab, et kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara pankrotimenetluse
kulude katteks ning ei ole võimalik vara tagasi võita või tagasi nõuda, sealhulgas puudub võimalus
esitada nõue juhtorgani liikme vastu.

Ajutise halduri aruandega ja sellele lisatud dokumentidega leidis kohtuistungil tõendamist, et võlgnikul
on võlad summas 837,50 eurot. Võlgnik ei tööta ja on alates 21.07.2016 arvel Eesti Töötukassas, tema
sissetulekuks vallalt saadav toetus ning võlgnik on käesoleval ajal varatu. Võlgniku püsiva
maksuvõlgnevuse põhjuseks on Ivan Gobrei töö kaotus ja sissetuleku puudumine. Võlgnik ei ole teinud
tehinguid, mis kuuluksid tagasivõitmisele. Võlgniku, kui füüsilise isiku tegevuses kuriteo tunnustega
tegu ei tuvastatud. Tegemist on pankroti raugemisega. Võlgnik on esitanud kohustustest vabastamise
avalduse. Seega puuduvad kaalukad põhjused võlgniku pankroti välja kuulutamata jätmiseks
pankrotiseaduse § 171 lg 1¹ alusel.

Menetluskulude jaotus

Ivan Gobrei menetluskulud jätta tema enda kanda.


(allkirjastatud digitaalselt)

Lea Pavelson
kohtunik




                                                                                                       3
