                                  K O H T U O T S U S
                                        Eesti Vabariigi nimel
                                                                                            1-16-2175

29.märtsil 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna ja tõlgi Maria Azman
juuresolekul, abiprokuröri Kristina Kivi ja kaitsja Madis Truber osavõtul arutas avalikul kohtuistungil
kokkuleppemenetluses kuriteoasja

Vladimir Bulski, ik 37204270354, emakeeleks vene keel, määratlemata kodakondsusega,
keskharidusega, elukoht XXX, ametlikult töötu, üks kehtiv väärteokaristus, kolm kehtivat
kriminaalkaristust, viimati karistatud 12.12.2013 Harju Maakohtu poolt KarS § 424 alusel
vangistusega 9 kuud, KarS § 65 lg 2 alusel vangistusega 11 kuud ja 27 päeva, KarS § 68 lg 1, § 69
alusel asendati vangistus 710 tunni üldkasuliku tööga tähtajaga 2 aastat. KarS § 50 lg 1 p 1 võeti
lisakaristusena ära mootorsõiduki juhtimise õigus 1 aastaks (täidetud 14.10.2015), tõkend - elukohast
lahkumise keeld -
- süüdistuses KarS § 424 järgi.

Süüdistus: Vladimir Bulskit süüdistatakse selles, et tema juhtis tahtlikult 21.07.2015 kella 19.55 ajal
Tallinnas Pirita tee 28a juures mootorsõidukit Toyota Avensis registreerimismärgiga XXX, olles
joobeseisundis (EKEI ekspertiisiakti nr 169I kohaselt alkoholisisaldus ühes grammis veres 1,73 +/-
0,06 mg/g). Sellise käitumisega rikkus Vladimir Bulski liiklusseaduse § 69 lg 1 ja korrakaitseseaduse
§ 36 lg 1 /Juht ei tohi olla joobeseisundis. Joobeseisund on alkoholi, narkootilise või psühhotroopse
aine või muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1 /Alkoholijoobes olevaks loetakse mootorsõidukijuht, trammijuht ja
maastikusõidukijuht, kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Oma tahtliku tegevusega pani Vladimir Bulski toime mootorsõiduki juhtimise joobeseisundis, s.o
KarS § 424 järgi kvalifitseeritava kuriteo.

Kokkuleppe sisu: Süüdistatava, tema kaitsja ja abiprokuröri vahel kohtus sõlmitud kokkuleppe
kohaselt on taotletav karistus süüdistatavale vangistus 2 aastat, mis KarS § 69 alusel asendatakse
üldkasuliku tööga 720 tundi tegemise tähtajaga 1 aasta 6 kuud. Täiendavad kohustused määratakse
KarS § 75 lg 2 p 2,8 alusel.

Kohtuliku arutamise järeldused: Süüdistatav tunnistas ennast süüdi ja kinnitas, et ta on
kokkuleppest aru saanud ja nõustub sellega. Abiprokurör ja kaitsja jäid samuti sõlmitud kokkuleppe
juurde. Kohtuliku arutamise põhjal teeb kohus järelduse, et süüdistatava poolt kokkuleppe sõlmimine
on olnud tema tõelise tahte avaldus. Süüdistatava käitumine on õigesti kvalifitseeritud ning ta tuleb
süüdi tunnistada ning karistus mõista vastavalt sõlmitud kokkuleppele.

KrMS § 180 lg 1 kohaselt hüvitab süüdimõistva kohtuotsuse korral menetluskulud süüdimõistetu,
mistõttu KrMS § 175 lg 1 p-de 3, 9 ning § 179 lg 1 p 2 alusel süüdimõistetult välja mõista riigieelarve
tuludesse menetluskulud: süüdimõistva kohtuotsusega kaasnev sundraha 645 eurot, ekspertiisikulu
88 eurot. KrMS §§ 313 lg 1 p 7, 417, 423 ja 424 alusel annab kohus võimaluse tasuda menetluskulud
10 kuu jooksul kohtuotsuse jõustumisest.
Arvestades eeltoodut ja juhindudes KrMS §-dest 248 lg 1 p 5; 175, 179, 180; 318, 319 kohus
                                            o t s u s t a s:

Süüdi tunnistada Vladimir Bulski KarS § 424 järgi ja põhikaristuseks mõista vangistus 2 aastat.
KarS § 69 alusel asendada mõistetud vangistus üldkasuliku tööga 720 tundi, mille tegemise ajaks
määrata tähtaeg 1 (üks) aasta 6 (kuus) kuud. Üldkasuliku töö tegemise ajal kohustada Vladimir
Bulskit täitma KarS § 75 lg.1 sätestatud käitumiskontrolli nõudeid Tallinna vangla Lääne-Harju
kriminaalhooldusosakonna (Tallinn, Pärnu mnt 142) juhataja poolt määratud kriminaalhooldaja
järelevalve all.
KarS § 75 lg 2 p 2, 8 kohaselt kohustada Vladimir Bulski käitumiskontrolli ajal: mitte tarvitama
alkoholi ja osalema sotsiaalprogrammis.
Tõkend – elukohast lahkumise keeld – tühistada kohtuotsuse jõustumisel.

KrMS § 175 lg 1 p 3, 9, § 179 lg 1 p 2 ning § 180 lg 1 alusel välja mõista Vladimir Bulskilt riigieelarve
tuludesse menetluskulud: sundraha 645 eurot ja ekspertiisikulu 88 eurot.

Menetluskulud tasuda 10 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina. Menetluskulude tasumiseks vajalik makseinfo koos viitenumbri ja selgitusega tehakse
avalikult teatavaks kohtu kantselei kaudu ja kättesaadavaks e-toimiku süsteemi kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohtuotsuse peale on õigus apellatsioonikorras edasi kaevata Tallinna Ringkonnakohtule juhul, kui
on tegemist KrMS 9. ptk 2. jao sätete, KrMS § 339 lg 1 rikkumisega või kui kokkuleppes kirjeldatud
tegu ei ole kuritegu, see on karistusseadustiku järgi ebaõigesti kvalifitseeritud või kui süüdistatavale
on kuriteo eest mõistetud karistus, mida seadus selle eest ette ei näe (KrMS § 318 lg 4) 15 päeva
jooksul alates päevast, mil kohtumenetluse poolel on võimalik tutvuda kohtuotsusega, teatades
apellatsiooniõiguse kasutamise soovist 7 päeva jooksul alates kohtuotsuse kuulutamisest Harju
Maakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, see on määruskaebe korras 15 päeva jooksul.

Karin Olentšenko
Kohtunik
/allkirjastatud digitaalselt/




                                                                                                       2
