                                                                   Tsiviilasi nr 2-16-100591




                         KOHTUOTSUS
                             EESTI VABARIIGI NIMEL
                                   Tagaseljaotsus

Kohus                            Tartu Maakohus
Kohtunik                         Heiki Kolk

Otsuse avalikult teatavaks       04. juulil 2016, Võru kohtumaja
tegemise aeg ja koht
Tsiviilasja number               2-16-100591

Hagi ese                         OÜ Koduliising hagi J. M. vastu võlgnevuse nõudes
                                 827, 18 eurot
Tsiviilasja hind
Pooled ja nende esindajad        Hageja OÜ Koduliising, registrikood 10892531, asukoht
                                 Posti 30, Haapsalu, lepinguline esindaja H. S. ; e-
                                 post:helina.sild@liisi.ee;
                                 Kostja J. M. , isikukood: xxxxxxxxxxx, elukoht
                                 xxxxxxxxxxxxxxxxxxxxxxxx, Valga maakond; tegelik
                                 viibimiskoht teadmata.
Menetluse liik                   Kirjalik menetlus
RESOLUTSIOON

1. Rahuldada OÜ Koduliising hagi J. M. vastu.
2. Välja mõista J. M. `ilt OÜ Koduliising kasuks 827,18 eurot; millest laenu põhiosa
võlgnevus 649 eurot; intress 104, 93 eurot; viivis 24,25 eurot, lepingutasu 19 eurot ja võla
sissenõudmise kulu 30 eurot.
3. Tunnistada kohtuotsus tagatiseta viivitamata täidetavaks.

Menetluskulude jaotus
4. Jätta menetluskulud J. M. kanda.
5. Välja mõista J. M. OÜ Koduliising kasuks menetluskulu 175 eurot.
Edasikaebamise kord

OÜ Koduliising võib esitada apellatsioonkaebuse 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel Tartu Maakohtu otsuse
avalikult teatavaks tegemisest, Tartu Ringkonnakohtule, kusjuures kaebus võidakse
lahendada kirjalikus menetluses, kui kaebuses ei taotleta selle lahendamist istungil.



                                                                                          1(3)
 J. M. võib esitada Tartu Maakohtule Võru kohtumajja tagaseljaotsuse peale kaja, kui tema
 tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja
 võib esitada sõltumata mõjuva põhjuse olemasolust, kui: 1) hagile vastamata jätmise puhul
 oli hagi kostjale või tema esindajale kätte toimetatud muul viisil kui isiklikult allkirja vastu
 üleandmisega või elektrooniliselt; 2) kohtuistungile ilmumata jätmise puhul oli kohtukutse
 toimetatud kostjale või tema esindajale kätte teisiti kui isiklikult allkirja vastu
 üleandmisega või kohtuistungil; 3) tagaseljaotsust ei võinud seaduse kohaselt teha. Kaja
 võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
 toimetatakse kätte avalikult, võib kaja esitada 30 päeva jooksul alates päevast, kui kostja
 sai tagaseljaotsusest või selle täitmiseks algatatud täitemenetlusest teada. Kui
 tagaseljaotsus tehti eelmenetluses seetõttu, et kostja ei vastanud tähtaegselt kohtule või ei
 ilmunud eelistungile, tuleb kajale lisada kõik asja ettevalmistamise lõpuleviimiseks vajalik.
 Kajalt tuleb tasuda kautsjon summas, mis vastab riigilõivule poolelt hagihinnalt, kuid mitte
 vähem kui 100 eurot ja mitte rohkem kui 1500 eurot (TsMS § 142 lg 2). Menetlusabi
 taotlemisel peab menetlusabi taotleja seaduses sätestatud tähtaja järgimiseks tegema tähtaja
 kestel ka menetlustoimingu, mille tegemiseks ta menetlusabi taotleb, eelkõige esitama kaja
 (TsMS § 187 lg 6).

KIRJELDAV JA PÕHJENDAV OSA
1. OÜ Koduliising esitas Tartu Maakohtusse hagi J. M. vastu 827, 18 euro nõudes, millest
laenu põhiosa võlgnevus 649 eurot; intress 104, 93 eurot; seisuga 11.03.2016 viivis 24, 25
eurot; lepingutasu 19 eurot ja menetluskulu meeldetuletuskirjade saatmise eest 30 eurot.
Hageja nõue tuleneb poolte vahel 10.07.2015 sõlmitud laenulepingu nr 0151507106
rikkumisest, mille kohaselt väljastas laenuandja laenusaajale laenu 649 eurot, O. J. OÜ-lt
kauba ostmiseks. Laenuleping sõlmiti intressi- viivisemääraga 20 % aastas ehk 0,055%
päevas. Laenulepingu üldtingimuste p 1.3 kohaselt on laenuandjal õigus nõuda iga
laenusaaja osamaksete tasumisega viivitamise korral tasu meeldetuletuskirja saatmise eest
kuni 30 eurot. Hageja on oma nõude põhjendamiseks kohtule esitanud ärakirjad
laenulepingust koos laenu tagastamise graafikuga, üldtingimustest, ülesütlemiseavalduse,
võlgnevuse ja viivise arvestuse ning võlgnevuse meeldetuletustest (tl 27-39).

Tsiviilkohtumenetluse seadustiku (TsMS) § 444 lõike 3 alusel jätab kohus käesolevast
otsusest välja kirjeldava ja põhjendava osa.

2. Hagimaterjalid ja kirjaliku vastuse nõue on kostjale avalikult kätte toimetatud avaldamisega
väljaandes Avalikud Teadaanded 26.04.2016. Kostja, kellele kohus andis kirjaliku vastuse
esitamise tähtaja, ei ole tähtaegselt kohtule vastanud. Hageja taotles hagiavalduses hagi
rahuldamist tagaseljaotsusega, kui kostja ei vasta kohtu poolt määratud tähtajaks.

TsMS § 407 lg 1 kohaselt võib kohus hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud. Kohus leiab, et hagi kuulub
rahuldamisele võlaõigusseaduse (VÕS) §-de 8 lg 2; 76 lg 1; 82 lg 2; 94 lg 1; 101 lg 1, 6 ;113 lg
1 alusel.

3. TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta
viivitamata täidetavaks.

MENETLUSKULUD



                                                                                                2(3)
4. TsMS § 162 lg 1 kohaselt kannab hagimenetluses kulud pool, kelle kahjuks otsus tehti.
Kohus, rahuldades hagi kostja kahjuks, jätab TsMS §-de 162 lg 1 alusel menetluskulud kostja
kanda.

Vastavalt TsMS § 174 lg-le 1 määrab kohus menetluskulude rahalise suuruse menetluskulude
jaotuse alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Hageja on taotlenud kostjalt välja mõista menetluskuluna
riigilõiv hagiavalduse esitamisel 175 eurot. TsMS § 138 lg 1, 2; § 139 lg 2 tulenevalt on
põhjendatud hageja menetluskuluna välja mõista hagiavalduse esitamisel vastavalt hagihinnale
tasutud riigilõiv 175 eurot.



/allkirjastatud digitaalselt/

Heiki Kolk
kohtunik




                                                                                             3(3)
