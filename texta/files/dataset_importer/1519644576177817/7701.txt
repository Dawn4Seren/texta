                                                                             Väärteoasi nr 4-16-2046




                              KOHTUMÄÄRUS
Kohus                               Tartu Maakohus
Määruse tegemise aeg ja koht        07. septembril 2016. a Tartu kohtumaja, Kalevi 1.
Väärteoasja number                  4-16-2046 (2780,14,002695)
Täiteasja number                    084/2014/3301

Täitmiskohtunik                     Ene Muts
Kohtuistungi sekretär               Kädi Leola
Väärteoasi                          Lõuna prefektuuri avaldus Rauno Heinmannile määratud
                                    rahatrahvi asendamiseks arestiga KarS § 72 alusel
Menetlusalune isik                  Rauno Heinmann
                                    isikukood: 39012162726, asukoht: Tartu vangla
Kohtuvälise menetleja otsus         Lõuna prefektuuri korrakaitsebüroo liiklusjärelevalvetalituse
                                    19.08.2014. a otsusega LS § 201 lg 1 järgi määratud rahatrahv
                                    100 trahviühikut, s.o 400 eurot.
Kohtutäitur                         Oksana Kutšmei

RESOLUTSIOON

KarS § 72 lg 1 ja 2 alusel asendada väärteoasjas nr 2780,14,002695 Lõuna prefektuuri
korrakaitsebüroo liiklusjärelevalvetalituse 19.08.2014. a otsusega Rauno Heinmannile
(isikukood: 39012162726) määratud tasumata rahatrahv 400 eurot, s.o 100 trahviühikut arestiga 10
(kümme) päeva.

Rauno Heinmannil tuleb 10 päeva aresti kanda vahetult pärast Tartu Maakohtu 28.08.2015. a
otsusega 1-15-5115 KarS § 4231 järgi ja KarS § 65 lg 2 alusel kohtuotsuste kogumi eest mõistetud
liitkaristuse kandmiselt vabanemist.

Määrus saata täitmiseks Tartu vanglale, Lõuna prefektuurile ja kohtutäiturile Oksana Kutšmeile.




                                                                                                    1
Edasikaebamise kord

Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse tegemisele järgnevast päevast.



Põhjendused.

Lõuna prefektuuri korrakaitsebüroo liiklusjärelevalvetalituse 19.08.2014.a otsusega otsusega määrati
Rauno Heinmannile LS § 201 lg 1 järgi karistuseks rahatrahv 100 trahviühikut, s.o 400 eurot.
Rahatrahvi tasumise tähtaeg määrati 15 päeva otsuse kättesaamisest, s.o hiljemalt 06.09.2014.a. Otsus
jõustus 09.09.2014.a.
19.08.2014. a väärteoasjas nr 2780,14,002695 tehtud otsuse alusel ei ole kohtutäituril olnud võimalik
trahvi sisse nõuda võlgnikul vara ja piisavate sissetulekute puudumise tõttu. Võlgniku suhtes alustati
täitemenetlus 08.10.2014.a. Kohtutäitur teavitas kohtuvälist menetlejat 11.02.2016.a trahvi, s.o 400
euro täitmise võimatusest.
Sissenõudja tegi 16.03.2016.a taotluse 400 euro asendamiseks arestiga KarS § 72 alusel.

Karistusseadustiku (KarS) § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS-s 69
sätestatud korras. KarS § 72 lg 2 järgi rahatrahvi kümnele trahviühikule vastab üks päev aresti. KarS
§ 69 lg 1 järgi ühele päevale arestile või vangistusele vastab üks tund üldkasulikku tööd, mida ei
mõisteta vähem kui viis tundi.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil põhjusel
võimalik või süüdlane on enne asendusaresti või üldkasuliku töö kohaldamist rahatrahvi tasunud, teeb
maakohus määruse, milles jätab sissenõudja avalduse rahatrahvi asendamise kohta arestiga või
üldkasuliku tööga rahuldamata.

Täitemenetluse seadustiku (TMS) § 201 lg 1 järgi kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad karistuse
asendamist välistavad asjaolud, saadab sissenõudja avalduse rahatrahvi asendamiseks arestiga vastavalt
karistusseadustiku §-s 72 sätestatule kohtuotsuse täitmisele pööranud maakohtule. Sissenõudja teatab
avalduse esitamisest võlgnikule ja kohtutäiturile.

Rauno Heinmann on jätnud talle Lõuna prefektuuri 19.08.2014.a otsusega määratud rahatrahvi
tasumata. Rahatrahvi täitmise tähtaeg saabus 06.09.2014. a.




                                                                                                       2
Kohus, ära kuulanud Rauno Heinmanni leiab, et sissenõudja taotlus on põhjendatud ja esitatud
seaduslikul alusel. Rauno Heinmann on jätnud talle määratud rahatrahvi täies ulatuses. Tasumata 400
eurot vastab 100 trahviühikule.

Kohus asendab KarS § 72 alusel Rauno Heinmannile väärteoasjas nr 2780,14,002695 Lõuna
prefektuuri 19.09.2014. a otsusega määratud rahatrahvi arestiga. Rahatrahvi 100 trahviühiku ulatuses
asendamisel arestiga vastab see KarS § 72 lg 2 alusel 10 päevale arestile.

Kuigi Rauno Heinmann on nõus tegema üldkasulikku tööd karistuse asendamisena, ei ole see karistuse
asendamise viis võimalik. Taotlus asenduskaristuse kohaldamiseks saabus kohtusse 16.03.2016. a
Rauno Heinmann ei ilmunud kohtusse asja arutamisele. Rauno Heinmann on süüdi mõistetud Tartu
Maakohtu 28.08.2015. a otsusega 1-15-5115 KarS § 4231 järgi ja KarS § 65 lg 2 alusel on talle
kohtuotsuste kogumi eest mõistetud liitkaristus 7 kuud ja 8 päeva vangistust. Rauno Heinamm ei läinud
tähtajaks karistust kandma. Tartu Maakohtu 16.02.2016. a määrusega kohaldati talle tõkend –
vahistamine kohtuotsuse täitmise tagamiseks. 16.02.2016. a tegi kohus Rauno Heinmanni suhtes
Euroopa vahistamismääruse. Eeltoodust tegi kohus järelduse, et Rauno Heinmann hoidus kõrvale talle
mõistetud ja määratud karistuste täitmiseks. Kuna karistuse asendamise avaldust ei saa lahendada
võlgniku osavõtuta, kuuluti Rauno Heinmaa Tartu Maakohtu 22.04.2016. a määrusega tagaotsitavaks.

Rauno Heinmann tabati Soome Vabariigis 20.06.2016 ning anti üle Tallinna reisisadamas 29.08.2016
Eesti Vabariigile ja toimetati 31.08.2016 Tallinna Vanglast Tartu Vanglasse edasise vangistuse
kandmiseks. Rauno Heinmanni tabamine väljaspool Eesti Vabariiki kinnitab tema pakkuminekut
kohtuotsuse täitmisest.

Kohtunikul puudub veendumus, et karistuse kandmisest kõrvalehoidunud isiku puhul üldkasuliku töö
tegemine õnnestub. Seetõttu ei ole eelnimetatud viis karistuse asendamiseks võimalik.

Rauno Heinmannil tuleb 10 päeva aresti kanda vahetult pärast Tartu Maakohtu 28.08.2015. a otsusega
1-15-5115 KarS § 4231 järgi ja KarS § 65 lg 2 alusel kohtuotsuste kogumi eest mõistetud liitkaristuse
kandmiselt vabanemist.




Ene Muts
täitmiskohtunik
/allkirjastatud digitaalselt/




                                                                                                   3
