                                                                                       4-15-9081




                           KOHTUMÄÄRUS
Kohus                               Viru Maakohus

Määruse tegemise aeg ja koht        27. jaanuar 2016, Narva kohtumaja

Toimiku number                      4-15-9081 (930013001496)

Kohtunik                            Galina Jasnjuk

Kohtuistungi sekretär               Uljana Juganson

Tõlk                                Irina Galnykina

Avalduse esitaja                    Maksu- ja Tolliamet
                                    asukoht Lõõtsa 8a, 15176 Tallinn
Taotlus                             Taotlus rahatrahvi        asendamiseks     arestiga     Galina
                                    Leontieva suhtes
Süüdlane/võlgnik                    Galina Leontieva
                                    isikukood 46502082210, elukoht xxx, kontakttelefon xxx
Istungil osalenud isikud            Võlgnik                              Galina Leontieva
Kohtuistungi toimumise aeg          27.01.2016

RESOLUTSIOON

Rahuldada Maksu-ja Tolliameti taotlus rahatrahvi asendamiseks arestiga Galina Leontieva
suhtes.

Asendada Galina Leontievale Maksu-ja Tolliameti 06.09.2013 üldmenetluse otsusega
väärteoasjas nr 930013001496 rahatrahvi jääk 139 (ükssada kolmkümmend üheksa) eurot
ja 99 senti ehk 34 trahviühikut, 5 (viie) tunni üldkasuliku tööga.

Määrata KarS § 69 lg 3 alusel üldkasuliku töö tegemise tähtajaks 3 (kolm) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

Galina Leontieva üldkasuliku töö tundide tegemist korraldab Politsei- ja Piirivalveameti
Ida prefektuuri Jõhvi politseijaoskonna ennetus-ja menetlustalituse vanemspetsialist
Svetlana    Eemann       (Rahu       38,    41588   Jõhvi,   Ida-Virumaa;         e-post:
svetlana.eemann@politsei.ee, telefon 3372315).

KarS § 69 lg 6 alusel kui süüdlane hoiab üldkasulikust tööst kõrvale, ei järgi kontrollnõudeid või
ei täida talle pandud kohustusi, võib karistust täideviiv ametnik teda kirjalikult hoiatada või
                                                                                             1(4)
                                                                                       4-15-9081
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Aresti või vangistuse täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva aresti või vangistusega.

Antud määruse ärakirjad edastada teadmiseks Maksu- ja Tolliametile, täitmiseks Galina
Leontievale, pärast kohtumääruse jõustumist Politsei- ja Piirivalveameti Ida prefektuuri Jõhvi
politseijaoskonna ennetus-ja menetlustalituse vanemspetsialist Svetlana Eemannile.

Edasikaebamise kord

Määrusele võib esitada määruskaebuse Viru Maakohtule 15 päeva jooksul alates kohtumääruse
tegemisest.

Asjaolud

Galina Leontievat karistati Maksu- ja Tolliameti 06.09.2013 üldmenetluse otsusega väärteoasjas
nr 930013001496 TS § 73 lg 1 järgi rahatrahviga 50 trahviühikut, so 200 eurot. Kohtuvälise
menetleja otsus jõustus 21.09.2013.

26.10.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik Maksu- ja Tolliameti kaudu
(edaspidi maksuhaldur või MTA) otsustada väärteomenetluse seadustiku (edaspidi VTMS) § 211
lg 1 alusel maksuhalduri 06.09.2013 üldmenetluse otsusega väärteoasjas nr 930013001496
Galina Leontievale (ik 46502082210, edaspidi võlgnik) määratud rahatrahvi asendamine
arestiga. Trahviotsus on võlgnikule VTMS § 70 lg-st 4 tulenevalt kättetoimetatuks loetud
06.09.2013. Seisuga 26.10.2015 on võlgnikul trahviotsusest summas 200,00 eurot tasumata
139,99 eurot. Trahviotsuse koostamisel anti G.Leontievale võimalus tasuda trahviotsusest
tulenev nõue ositi maksegraafiku alusel, kuid võlgnik ei asunud graafikut täitma. Galina
Leontievat peaks iseloomustama ka asjaolu, et MTA-le on laekunud tema kohta kolme
kohtutäituri arestinõuded kokku summas 1808,96 eurot. Maksuhaldur on suhelnud võlgnikuga
telefoni teel kokku neljal korral (26.11.2013, 20.10.2014, 23.04.2015 ja 20.10.2015) ning
selgitanud muu hulgas ka seda, et trahvivõla tasumata jätmise korral on maksuhalduril õigus
karistusseadustiku §-s 72 sätestatust lähtuvalt taotleda kohtult trahvi asendamist aresti või
üldkasuliku tööga. Võlgnik vestluste käigus lubanud hakata võlgnevust likvideerima, andes
ühtlasi tähtajad, millal laekumised toimuma hakkavad, kuid ei ole oma lubadustest kinni pidanud
(viimane laekumine maksuhalduri ettemaksukontole võlgnikult trahviotsusest tuleneva nõude
katteks toimus 18.01.2014). Maksuhaldur on kontrollinud võlgniku vara olemasolu: Galina
Leontieva ei oma registervara, millele sissenõuet pöörata. Võlgniku pangakontod on arestitud
alates 25.11.2013, kuid arestimise tulemusena laekumisi rahatrahvi nõude katteks toimunud ei
ole. Töötasu väljamakseid tehakse G.Leontievale xxx euro suuruste kuumaksetena OÜ´st T B
(xxxxxxxxx). Maksukorralduse seaduse § 131 lg 3 kohaselt ei kuulu füüsilise isiku maksuvõla
sissenõudmisel või tema pangakonto arestimisel maksuhalduri poolt igakuisele sissenõudmisele
ega arestimisele ühe kuupalga alammäära suuruse summa võlgniku ja iga tema ülalpeetava
perekonnaliikme kohta. Maksuhalduri hinnangul on nimetatud rahatrahvi nõude täitmine eelpool
toodud põhjustel võimatu.

Menetlusosaliste seisukohad kohtuistungil

Kohtuistungil Galina Leontieva tunnistas seda, et rahatrahv on osaliselt tasumata ning nõustus
tegema üldkasulikku tööd.


                                                                                              2(4)
                                                                                         4-15-9081
Maakohtu seisukoht

Kohus, vaadanud läbi esitatud taotluse ning kuulanud ära süüdlase selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku § 211 lg 1 alusel teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.
Täitemenetluse seadustiku § 201 lg 1 sätestab, et juhul, kui rahatrahvi määratud tähtpäevaks
tervikuna ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile.
Karistusseadustiku § 72 lg 1 sätestab, et kui süüdlane ei tasu talle määratud või mõistetud
rahatrahvi, asendab kohus selle tasumata osas arestiga või süüdlase nõusolekul üldkasuliku tööga
käesoleva seadustiku §-s 69 sätestatud korras.
Karistusseadustiku § 69 lg 1 alusel kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Aresti või vangistuse täitmisele pööramisel arvestatakse
karistusest kantuks süüdlase tehtud üldkasulik töö, mille üks tund võrdub ühe päeva aresti või
vangistusega. Alla kümne päevase aresti täitmisele pööramise korral arvestatakse karistusest
kantuks süüdlase tehtud üldkasuliku töö tunnid proportsionaalselt mõistetud arestiga.

Kohus leiab, et Maksu- ja Tolliameti taotlus võlgnikule Galina Leontievale määratud rahatrahvi
jäägi asendamiseks on põhjendatud ja kuulub rahuldamisele, sest võlgnikul puuduvad rahalised
vahendid, et rahatrahvi tasuda.

Kohus on seisukohal, et Galina Leontievale Maksu- ja Tolliameti 06.09.2013 otsusega mõistetud
rahatrahv 50 trahviühikut, so 200 eurot, tuleb asendada üldkasuliku tööga vastavalt KarS §-le 72
arvestades, et täitemenetluse käigus on isikult saadud 60,01 eurot. Tasumata jääk on 139,99
eurot (ehk 34 trahviühikut). Rahatrahvi kümnele trahviühikule vastab üks päev aresti, rahatrahvi
arestiga asendamise korral on aresti alammäär üks päev (KarS § 72 lg 2,3), seega kujuneb aresti
pikkuseks 3 päeva.

Galina Leontieva on nõus tegema üldkasulikku tööd. Kuni 31.12.2014 kehtinud KarS § 69 lg 1
redaktsiooni kohaselt vastab ühele päevale arestile kaks tundi üldkasulikku tööd. Seega Galina
Leontieval tuleks teostada 6 tundi üldkasulikku tööd.
Alates 01.01.2015 kehtiva KarS § 69 lg 1 redaktsioonis on üks päev aresti võrdne ühe tunni
üldkasuliku tööga, kuid samas näeb seadus ette, et minimaalne määratav üldkasuliku töö tundide
arv saab olla viis tundi. Seega Galina Leontieval tuleks teostada 5 tundi üldkasulikku tööd.

KarS § 5 lg 3 alusel seadusel, mis tunnistab teo karistatavaks, raskendab karistust või muul viisil
halvendab isiku olukorda, ei ole tagasiulatuvat jõudu.


                                                                                               3(4)
                                                                                     4-15-9081
Kuna on alates 01.01.2015 kehtinud redaktsioon antud juhul võlgniku suhtes leebem ning
tulenevalt KarS § 5 lg-st 3 ei oma võlgniku olukorda raskendav seadus tagasiulatuvat jõudu, siis
kohus asendab Galina Leontievale Maksu-ja Tolliameti 06.09.2013 otsusega väärteoasjas nr
930013001496 määratud rahatrahvi 5 (viie) tunni üldkasuliku tööga.


(allkirjastatud digitaalselt)
Galina Jasnjuk
Kohtunik




                                                                                           4(4)
