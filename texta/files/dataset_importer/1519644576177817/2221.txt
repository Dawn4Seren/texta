                         KOHTUMÄÄRUS
Kohus                              Viru Maakohus

Määruse tegemise aeg ja koht       22. november 2016, Narva kohtumaja

Kriminaalasja number               1-16-6025 (1523300290)

Kohtunik                           Galina Jasnjuk (kirjalikus menetluses)

Kriminaalasi                       Vladislav Logunovi süüdistuses KarS § 320 lg 1 järgi,
                                   kokkuleppemenetluse korras
Süüdistatav                        Vladislav Logunov
                                   Elukoht xxx, isikukood 36410053710, VF kodanik,
                                   kõrgharidus, emakeel – vene keel, töökoht xxx
                                   Varasem karistatus:
                                      - 15.01.2014 Viru Maakohtu Narva kohtumaja poolt
                                          KarS § 424 järgi rahalise karistusega 100
                                          päevamäära ulatuses ehk summas 1530 eurot
                                          mootorsõiduki juhtimisõiguse äravõtmisega 3 kuuks;
                                      - 29.08.2016 Viru Maakohtu Narva kohtumaja poolt
                                          KarS § 320 lg 1 järgi tingimisi vangistusega 4 kuud
                                          katseajaga 1 aasta, KarS § 65 lg 1 alusel tingimisi
                                          vangistusega 4 kuud katseajaga 1 aasta ja rahalise
                                          karistusega 100 päevamäära ulatuses ehk summas
                                          1530 eurot.
                                   Tõkend, elukohast lahkumise keeld, on aegunud.
Menetlustoiming                    Vea parandamine

RESOLUTSIOON

Lisada Viru Maakohtu Narva kohtumaja 29.08.2016 kohtuotsuse resolutiivossa,
liitkaristuse mõistmise osasse, fraas liitkaristusest eelmise kohtuotsuse järgi osaliselt
ärakantud karistuse mahaarvamise kohta ning arvata õigeks järgmine:

„KarS § 65 lg 1, § 64 lg 2 alusel liita käesoleva otsusega mõistetud karistus Viru Maakohtu
Narva kohtumaja 15.01.2014 kohtuotsuse alusel mõistetud karistusega – rahaline karistus 100
päevamäära ulatuses ehk summas 1530 eurot ning mõista Vladislav Logunovile liitkaristuseks 4
(neli) kuud vangistust ja rahaline karistus 100 päevamäära ulatuses ehk summas 1530 (üks tuhat
viissada kolmkümmend) eurot. Arvata liitkaristusest maha Viru Maakohtu Narva kohtumaja
15.01.2014 kohtuotsuse alusel ärakantud karistus – rahaline karistus summas 775 eurot
(seisuga 29.08.2016), kandmisele kuulub rahaline karistus summas 755 (seitsesada
viiskümmend viis) eurot“.
Ülejäänud osas Viru Maakohtu Narva kohtumaja 29.08.2016 kohtumäärus jääb muutmata.
Määruse ärakiri saata kõigile isikutele, kellele väljastati vigase otsuse ärakiri.



Edasikaebamise kord

Määrus edasikaebamisele ei kuulu.


Maakohus tegi kindlaks

Viru Maakohtu Narva kohtumaja 29.08.2016 kohtuotsusega kriminaalasjas nr 1-16-6025
tunnistati Vladislav Logunov süüdi Kars § 320 lg 1 järgi ja karistati vangistusega 4 (neli) kuud.
KarS § 65 lg 1, § 64 lg 2 alusel liideti käesoleva otsusega mõistetud karistus Viru Maakohtu
Narva kohtumaja 15.01.2014 kohtuotsuse alusel mõistetud karistusega – rahaline karistus 100
päevamäära ulatuses ehk summas 1530 eurot ning mõisteti Vladislav Logunovile liitkaristuseks
4 (neli) kuud vangistust ja rahaline karistus 100 päevamäära ulatuses ehk summas 1530 (üks
tuhat viissada kolmkümmend) eurot. KarS § 64 lg 2 alusel otsustati rahaline karistus viia täide
iseseisvalt. Otsustati kohaldada KarS § 73 lg 1 ning mitte pöörata vangistust täielikult täitmisele,
kui Vladislav Logunov ei pane katseajal toime uut tahtlikku kuritegu. KarS § 73 lg 3 alusel
määrati katseajaks 1 (üks) aasta. KarS § 78 p 1 alusel loeti katseaja alguseks 29.08.2016.
Kohtuotsus on jõustunud.

Maakohtu seisukoht

KrMS § 431 kohaselt lahendab kohtuotsuse täitmisel ilmnenud kahtlused ja ebaselgused
kohtuotsust teinud kohus oma määrusega.

KarS § 65 lg 1 alusel kui pärast süüdimõistva kohtuotsuse kuulutamist tuvastatakse, et süüdlane
on pannud enne kohtuotsuse kuulutamist toime teise kuriteo, mõistetakse liitkaristus käesoleva
seadustiku §-s 64 sätestatud korras. Eelmise kohtuotsuse järgi täielikult või osaliselt
ärakantud karistus arvatakse liitkaristusest maha.

Kohus tuvastas, et Viru Maakohtu Narva kohtumaja 29.08.2016 kohtuotsuse resolutiivosas
puudub osa eelmise kohtuotsuse järgi osaliselt ärakantud karistuse kohta, seoses sellega tekivad
küsimused kohtuotsuse täitmisel.

Riigi Tugiteenuste Keskuse teatisest nähtub, et seisuga 19.08.2016 rahaline karistus on tasunud
Logunovi poolt summas 775 eurot. Tasumata nõude jääk on 755 eurot.

Seega kohus parandab vea ning lisab fraasi liitkaristusest eelmise kohtuotsuse järgi osaliselt
ärakantud karistuse mahaarvamise kohta. Antud parandus ei mõjuta kohtuotsuse sisu.

Kohus teeb määruse eeltoodule tuginedes ja juhindudes KrMS § 431.


/allkirjastatud digitaalselt/
Galina Jasnjuk
Kohtunik




                                                                                                  2
