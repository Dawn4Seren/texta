                        KOHTUMÄÄRUS
Kohus                           Harju Maakohus

Määruse tegemise aeg ja koht    10.11.2016.a Tallinn, Liivalaia kohtumaja

Kohtuasja nr                    1-16-276

Kohtunik                        Eha Popova

Kohtuistungi sekretär           Julia Senkevitš

Tõlk                            Natalia Senkevitš

Kohtuasi                        Vangla materjalid Eduard Poljakovi tingimisi enne tähtaega
                                vangistusest vabastamiseks

Süüdimõistetu                   Eduard Poljakov (ik 37402280335) viibib Vanglas

Kohtuistungi toimumise aeg,     03.11.2016.a Tallinn,     Liivalaia   kohtumaja,    avalik
                                kaugkohtuistung
koht


RESOLUTSIOON

1. Vabastada Eduard Poljakov karistuse kandmisest tingimisi enne tähtaega katseajaga 6
(kuus) kuud.

2. KarS § 76 lg 5 alusel allutada Eduard Poljakov katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1-6 sätestatud
kontrollnõudeid:
1) elama kohtu määratud alalises elukohas XXXX;
2) ilmuma kriminaalhooldaja määratud ajavahemike järel kriminaalhooldusosakonda
   registreerimisele;
3) alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
   territooriumi piires kauemaks kui viieteistkümneks päevaks;
                                               2

5) saama kriminaalhooldusametnikult eelneva loa elu-, töö- või õppimiskoha
   vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
   väljaspool Eesti territooriumi viibimiseks.

3. Kohaldada Eduard Poljakovi suhtes käitumiskontrolli ajal KarS § 75 lg 2 p 2, 4 ja 8
sätestatud kohustusi:
- mitte tarvitada alkoholi;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist,
- osaleda kriminaalhooldaja poolt määratud sotsiaalprogrammis.

4. Eduard Poljakovile määratud katseaja ja käitumiskontrolli kulgemist arvestada alates
kohtumääruse jõustumisest.

5.   Määrata    Eduard     Poljakovile kriminaalhooldaja                  Vangla      Ida-Harju
kriminaalhooldusosakonna juhataja määramisel ja saata                     määrus      täitmiseks
kriminaalhooldusosakonnale.

6. Eduard Poljakov vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

 Vangla esitas Harju Maakohtule materjalid kinnipeetava Eduard Poljakovi          tingimisi enne
tähtaega vangistusest vabastamiseks.

Eduard Poljakov tunnistati süüdi Viru Maakohtu 15.01.2016.a otsusega KarS § 121 lg 2 p 2 järgi
ning karistuseks mõisteti 8 kuud vangistust. KarS § 68 lg 1 alusel arvati eelvangistuses viibitud
aeg 10.11-11.11.2015, s.o 2 päeva, karistusaja hulka, ärakandmisele kuuluvaks karistuseks
mõisteti 7 kuud 28 päeva vangistust. KarS § 74 lg 1 ja 3 alusel jäeti vangistus tingimisi
kohaldamata ja määrati katseajaks 1 aasta 6 kuud. Katseajaks allutati Eduard Poljakov
kriminaalhooldaja käitumiskontrollile ja teda kohustati katseajal järgima KarS § 75 lg 1 toodud
kontrollnõudeid. KarS §75 lg 2 p 2 alusel kohustati E. Poljakovi katseajal mitte tarvitama
alkoholi. KarS § 75 lg 2 p 8 alusel kohustati E. Poljakovi osalema käitumiskontrolli ajal
kriminaalhooldaja poolt valitud sotsiaalprogrammis. Kohtuotsus jõustus 02.02.2016.a.
Viru Maakohtu 15.06.2016.a määrusega pöörata Eduard Poljakovile Viru Maakohtu 15.01.2016
otsusega KarS § 121 lg 2 p 2 järgi mõistetud karistus 7 kuud 28 päeva vangistust täitmisele.
Karistuse kandmise aja alguseks loeti 15.06.2016. Kohtumäärus jõustus 01.07.2016.a.

Karistuse kandmise algus oli 15.06.2016.a ja lõpp on 12.02.2017.a.
                                                3

Eduard Poljakovi kohta kinnipidamisasutuses koostatud iseloomustusest nähtub, et
vangistuses osaleb ta alates 01.09.2016 tööhõives. Distsiplinaarkaristusi ei ole. Vangla toetab E.
Poljakovi tingimisi ennetähtaegset vabastamist.

Eduard Poljakovi kohta kriminaalhoolduses koostatud iseloomustusest nähtub, et
vabanemisel asub ta elama emale kuuluvasse korterisse XXXX. Töökohta vabanemisel ei ole.

Eduard Poljakov taotleb kohtult tingimisi ennetähtaegset vanglast vabastamist. Karistust
kannab vägivallategude eest. Kriminaalkorras karistatud kuus korda, vanglas viiendat korda.
Alkoholiga tekkisid probleemid kaks aastat tagasi, proovis otsida tööd. Ravil ei ole käinud,
proovis ise hakkama saada. On nõus lisakohustustega ja 6- kuulise katseajaga.

Abiprokurör Katrin Tron esitas kirjaliku seisukoha, mille kohaselt prokurör toetab Eduard
Poljakovi    tingimisi ennetähtaegset vabastamist, nõustudes vangla arvamusega. Prokurör
arvestab asjaoluga, et E. Poljakovil on karistuse lõpp 12.02.2017 ja leiab, et vangla ja
kriminaalhooldaja poolt taotletud lisakohused on abiks kriminaalhoolduse läbimisel.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu arvamuse, leiab, et Eduard Poljakovi võib vangistusest tingimisi ennetähtaegselt
vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
süüdimõistetu isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. Eduard Poljakovi käitumine vangistuses on olnud nõuetekohane. Vangla ja
prokurör toetavad E. Poljakovi tingimisi ennetähtaegset vabastamist.

Kohus usub, et praegune vangistus on pannud E. Poljakovi mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab E. Poljakovi tingimisi ennetähtaegne vabastamine kohaldada tema
üle käitumiskontrolli ning seeläbi teostada järelevalvet väljaspool kinnipidamisasutust,
kindlustamaks positiivseid muutusi, andes samas talle võimaluse tõestada, et ta on asunud
paranemise teele ning on võimeline edaspidi järgima seaduskuulekat eluviisi. Katseajal on
võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel. Kriminaalhooldusseaduse § 1 lg 1 kohaselt valvatakse kriminaalhoolduse
käigus kriminaalhooldusaluse käitumise ja temale kohtu või prokuröri poolt pandud kohustuste
täitmise järele ning soodustatakse kriminaalhooldusaluse sotsiaalset kohanemist eesmärgiga
mõjutada teda hoiduma kuritegude toimepanemisest.

Pärast vabanemist on E. Poljakovil olemas kindel elukoht ning kriminaalhoolduse
kohaldamisega on nõustunud ka süüdimõistetu, saades aru selle vajalikkusest ja kasulikkusest
oma edasise elu korraldamisel. Kõik need asjaolud aitavad kohtu hinnangul kaasa kinnipeetava
                                            4

edaspidisele õiguskuulekale käitumisele ning ühiskonnas aktsepteeritavate hoiakute ja
tõekspidamiste omaksvõtmisel. Kohus usub, et süüdimõistetu on nüüdseks teinud karistusest
vastavad järeldused ning oskab edaspidises elus käituda normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
