                             KOHTUMÄÄRUS

 Kohus                          Harju Maakohus

 Kohtunik                       Hannes Olev

 Kohtujurist                    Viktor Bome

 Määruse tegemise aeg ja koht   08. juuli 2016, Tallinn, Tartu mnt kohtumaja

 Tsiviilasja number             2-16-110822

 Tsiviilasi                     XXXXOÜ maksekäsu kiirmenetluse avaldus XXXX OÜ
                                vastu võlgnevuse nõudes

 Menetlustoiming                hagi menetlusse võtmisest keeldumine ning avalduse
                                edastamine kohtualluvuse järgi

 Menetlusosalised ja nende      avaldaja XXXXOÜ, (registrikood XXXX, asukoht XXXX);
                                avaldaja esindaja Pille XXXX(pearaamatupidaja, e-post:
 esindajad
                                XXXX);
                                võlgnik XXXX OÜ, (registrikood XXXX, asukoht XXXX);
                                võlgniku seaduslik esindaja juhatuse liige XXXX(e-post
                                XXXX).



RESOLUTSIOON

   1. Keelduda XXXXOÜ maksekäsu kiirmenetluse avalduse XXXX OÜ vastu võlgnevuse
      nõudes hagimenetlusse võtmisest.

   2. Saata tsiviilasi nr 2-16-110822 XXXXOÜ maksekäsu kiirmenetluse avaldus XXXX
      OÜ vastu võlgnevuse nõudes kohtualluvuse järgi menetlemiseks Pärnu Maakohtu Rapla
      kohtumajale.

Edasikaebamise kord

Määruse peale võib esitada määruskaebuse Tallinna Ringkonnakohtule Harju Maakohtu kaudu
15 päeva jooksul käesoleva määruse kätte toimetamisest.

ASJAOLUD
XXXXOÜ esitas 24.05.2016 Pärnu Maakohtule maksekäsu kiirmenetluse avalduse võlgnikult
1 336,75 euro saamiseks. Kohus tegi 26.05.2016 võlgnikule makseettepaneku, mis on võlgniku
XXXX OÜ seaduslikule esindajale XXXX06.06.2016 aadressil airi@lapibutiik.ee kätte
toimetatud. Võlgniku XXXX OÜ esindaja Marko Evestus esitas 09.06.2016 nõudele e-kirjaga
vastuväite.

Seoses võlgniku vastuväitega lõpetati maksekäsu kiirmenetlus ja anti nõue üle Harju
Maakohtule menetluse jätkamiseks hagimenetluses. Asja saanud kohus võib kontrollida, kas
hagi talle allub.

Äriregistri andmete kohaselt on võlgniku asukohaks XXXX.

KOHTUMÄÄRUSE PÕHJENDUSED

Tsiviilkohtumenetluse seadustiku (edaspidi TsMS) § 371 lg 1 p 2 ei võta kohus hagiavaldust
menetlusse, kui hagi ei allu sellele kohtule. TsMS § 75 lg 1 alusel kohus kontrollib, kas esitatud
hagi allub kohtule, kuhu avaldus esitati. Sama paragrahvi lõige 2 sätestab, et kui asi sellele
kohtule ei allu, saadab kohus avalduse kohtule, kellele avaldus allub.

TsMS § 372 lg 7 alusel kui hagiavaldust ei võeta menetlusse põhjusel, et asi ei allu sellele
kohtule, edastab kohus avalduse kohtualluvuse järgi õigele kohtule. TsMS § 79 lg 1 kohaselt
võib juriidilise isiku vastu hagi esitada tema asukoha järgi.

Äriregistri andmete kohaselt on võlgniku asukohaks XXXX.

Üldine kohtualluvus on kostja asukohajärgne. Kuivõrd võlgniku asukoht on XXXX, leiab
kohus, et TsMS § 79 lg 1 alusel tuleb käesolev tsiviilasi saata kohtualluvuse järgi
menetlemiseks Pärnu Maakohtu Rapla kohtumajale.



/allkirjastatud digitaalselt/
Hannes Olev
Kohtunik




                                               2(2)
