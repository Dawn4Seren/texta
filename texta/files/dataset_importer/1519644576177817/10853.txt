                                                                                         1-16-5691




                              KOHTUOTSUS
                                   EESTI VABARIIGI NIMEL



 Kohus                             Harju Maakohus, Liivalaia kohtumaja

 Otsuse tegemise aeg ja koht       11. juulil 2016.a Tallinn

 Kriminaalasja number              1-16-5691 /16230200213/

 Kohtukoosseis                     Kohtunik Leili Raedla

 Kohtuistungi sekretär             Jane Põldoja

 Kohtuistungi aeg                  11. juulil 2016.a

 Kriminaalasi                      Marju Laidmaa süüdistuses KarS § 424 järgi kokkuleppe-
                                   menetluses

 Prokurör                          Paul Pikma

 Kaitsja                           Andrus Repnau


Süüdistatav
MARJU LAIDMAA - elukoht ja aadress: XXX; isikukood: 48605080282; kodakondsus: Eesti
Vabariigi; haridus: keskeriharidus; emakeel: eesti keel; töökoht: XXX OÜ; karistatus: kriminaalkorras
karistamata, kehtivaid väärteokaristusi 3; tõkendit kohaldatud ei ole.


RESOLUTSIOON

Mõista Marju Laidmaa süüdi KarS § 424 järgi ja karistada teda vangistusega 1 (üks) aasta.

KarS § 73 lg 1 ja 3 alusel jätta Marju Laidmaale mõistetud vangistus tingimisi täielikult täitmisele
pööramata, kui süüdimõistetu ei pane 3 (kolme) aasta pikkuse katseaja jooksul toime uut tahtlikku
kuritegu.

Katseaja kulgemist arvestada kohtuotsuse kuulutamise päevast s.o 11. juulist 2016.a.

Mõista Marju Laidmaalt välja KrMS § 175, § 179 ja § 180 alusel menetluskuludena riigituludesse:
  - sundraha II astme kuriteo toimepanemise 645 € (kuussada nelikümmend viis eurot);
1-16-5691
    -   joobeseisundi tuvastamisega seotud kulu summas 38 € (kolmkümmend kaheksa eurot.

KrMS § 180 lg 1 alusel menetluskulud 683 € tasuda kohtuotsuse jõustumisest arvates 12
(kaheteistkümne) kuu jooksul igakuiste maksetena, seega kuulub kuus tasumisele mitte vähem kui
56,91 eurot. Väljamõistetud menetluskulud tasuda Maksu- ja Tolliameti arveldusarvele
EE351010052031000004             SEB      pangas,     EE502200221014193355           Swedbankis,
EE873300333499990003 Danske Bankis või EE401700017002872300 Nordea pangas, märkides
selgitusena „Marju Laidmaa, 1-16-5691, menetluskulu“. Menetluskulude tasumiseks vajaminev
viitenumber edastatakse makseinfona süüdimõistetule tema poolt avaldatud meili- või
postiaadressile. Samuti on makseinfo koos kohtuotsusega kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.


EDASIKAEBAMISE KORD
Kohtuotsuse peale on õigus apellatsioonikorras edasi kaevata Tallinna Ringkonnakohtule juhul,
kui on tegemist KrMS 9. ptk. 2. jao sätete, KrMS § 339 lg 1 rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast (KrMS § 319).


SÜÜDISTUS JA KOKKULEPPE SISU
Marju Laidmaad süüdistatakse selles, et tema juhtis tahtlikult 04.02.2016 kella 20.46 ajal
Harjumaal, Tallinnas, Vabaduse pst- Võidu tn ristmiku juures mootorsõidukit MB A 170
registreerimismärgiga XXX, olles joobeseisundis (EKEI uuringuakti nr 353T kohaselt uuritaval
oli uuringu läbiviimiseks võetud veres tuvastatud alkoholisisaldus ühes grammis veres 2,30 mg,
laiendmääramatus +/- 0,06 mg/g).
Sellise käitumisega rikkus Marju Laidmaa liiklusseaduse § 69 lg 1 ja korrakaitseseaduse § 36 lg
1 /Juht ei tohi olla joobeseisundis. Joobeseisund on alkoholi, narkootilise või psühhotroopse aine
või muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1 /alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Seega pani Marju Laidmaa toime KarS § 424 järgi kvalifitseeritava kuriteo, s.o mootorsõiduki
juhtimise joobeseisundis.
Vastavalt kokkuleppele nõuab prokurör kohtus KarS § 424 järgi kvalifitseeritava kuriteo
toimepanemise eest süüdistatava Marju Laidmaa karistamist 1 aasta pikkuse vangistusega.
Kohaldades KarS § 73 sätteid, määrata, et mõistetud vangistust ei pöörata täitmisele, kui Marju
Laidmaa ei pane 3 aastase katseaja jooksul toime uut tahtlikku kuritegu.
Katseaja algust lugeda kohtuotsuse kuulutamise päevast. Kriminaalmenetluse kulud: Süüdimõist-
va kohtuotsusega kaasnev sundraha 645 eurot; joobeseisundi tuvastamise kulud 38 eurot;
Kohtumenetluse kulud: kohtumenetluses tekkivad kohtumenetluse kulud puuduvad.




2
                                                                                       1-16-5691
Süüdistataval tuleb tasuda kriminaalmenetluse kulud - kohtueelses menetluses kogusummas 683
eurot, millele lisanduvad kohtumenetluses tekkivad, kuid kokkulepe sõlmimise ajal veel teadmata
kulud, 12 kuu jooksul alates kohtuotsuse jõustumisest.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga, tekitatud kahju laadi ja suurusega ning jõudsid kokkuleppele prokuröri
poolt kohtus nõutava karistuse liigis ja määras.

Marju Laidmaa nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.


KOHTU SEISUKOHT

Kohus, tutvunud kohtusse saadetud kriminaaltoimikuga, ära kuulanud süüdistatava Marju
Laidmaa selgituse ja prokuröri arvamuse kokkuleppe kohta ning veendunud, et menetlusosalised
jäävad kokkuleppe juurde, asub seisukohale, et süüdistatav Marju Laidmaa on sõlmitud
kokkuleppest aru saanud ning sellega nõustunud ja kokkulepet sõlmides on süüdistatav
väljendanud oma tõelist tahet, kokkulepe on sõlmitud kriminaalmenetluse sätteid järgides.
Arvestades eeltoodut tuleb Marju Laidmaa temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Marju Laidmaa
süü suurusele ning karistuse eesmärkidele.

Kokkuleppe kohaselt kuuluvad menetluskulud kogusummas 683 eurot väljamõistmisele
süüdistatavalt ning seda 12 kuu jooksul. Arvestades kohtukulude suurust ning asjaolu, et
süüdistataval on kanda ka rahaline karistus ei ole tal võimalik tasuda kohtukulusid 1 kuu jooksul.
Kohtukulude kohese tasumise kohustus tooks süüdistatavale kaasa täitemenetluse, millega
kaasnevad süüdistatavale lisakulud. Kohtu hinnangul on oluline, et menetluskulud saaksid riigile
mõistliku aja jooksul hüvitatud. Eeltoodut arvesse võttes tuleb süüdistataval menetluskulud
summas 683 € tasuda kohtuotsuse jõustumisest arvates 12 (kaheteistkümne) kuu jooksul igakuiste
maksetena, seega kuulub kuus tasumisele mitte vähem kui 56,91 eurot.



/allkirjastatud digitaalselt/
Leili Raedla
Kohtunik




                                                                                                3
