                        KOHTUMÄÄRUS
Kohus                           Harju Maakohus
                                Tartu mnt kohtumaja
Kohtunik                        Raivo Einula
Kohtujurist                     Nona Alas
Määruse kuupäev                 15. august 2016

Tsiviilasja number              2-16-10378

Tsiviilasi                      XXXX vs XXXX elatise nõudes

Tsiviilasja hind                1935 eurot

Menetlustoiming                 avalduse läbivaatamine

Menetlusosalised, esindajad     Hageja: XXXX(isikukood XXXX, elukoht XXXX)
                                Hageja seaduslik esindaja: XXXX (isikukood XXXX,
                                elukoht XXXX; e-post: XXXX )

                                Kostja: XXXX(isikukood XXXX, elukoht XXXX; e-post:
                                XXXX)

Menetluse liik                  lihtmenetlus



RESOLUTSIOON

Jätta hagi läbi vaatamata.

Menetluskulude jaotus
Jätta menetluskulud kostja kanda.



Edasikaebamise kord
                                                                        2-16-10378

Määruse peale võib esitada määruskaebuse Tallinna Ringkonnakohtule Harju Maakohtu
kaudu 15 päeva jooksul määruse kättetoimetamisest alates.

Määruskaebuse esitamisel tuleb riigilõiv 50 eurot tasuda Rahandusministeeriumi
arvelduskontole nr EE062200221059223099 Swedbank AS-is või arvelduskontole nr
EE571010220229377229 AS-is SEB Pank või arvelduskontole nr EE513300333522160001
Danske Bank A/S Eesti filiaalis või arvelduskontole nr EE221700017003510302 Nordea
Bank Finland PLC Eesti filiaalis. Maksekorraldusele märkida selgitus: „tsiviilasja number,
riigilõiv määruskaebuse esitamisel“. Maksekorraldus või andmed riigilõivu tasumise
kohta tuleb esitada kohtule.

Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab
kohus sellisel juhul mõistliku tähtaja pärast menetlusabi andmise taotluse lahendamist, kui
nimetatud taotlus ei olnud esitatud põhjendamatult või tähtaja pikendamise eesmärgil. See
ei välista menetlustähtaja ennistamist.

ASJAOLUD

XXXX(seadusliku esindaja XXXX kaudu) esitas 06.07.2016 Harju Maakohtule hagi XXXX
vastu elatise nõudes. Kohus võttis hagi menetlusse 11.07.2016. Hageja esitas 14.07.2016
kohtule avalduse, milles teatas, et ta loobub tsiviilasja nr 2-16-10378 edasisest
menetlemisest, kuna jõudis kostjaga miinimumelatise osas kokkuleppele.

KOHTUMÄÄRUSE PÕHJENDUSED

TsMS § 423 lg 1 p 2 kohaselt, kohus jätab hagi läbi vaatamata, kui
hageja on võtnud hagi tagasi. TsMS § 426 lg 1 kohaselt, hagi läbivaatamata jätmise
korral loetakse, et hagi ei ole kohtu menetluses olnud ja hageja võib pöörduda hagiga
sama kostja vastu samal alusel vaidluses sama hagieseme üle kohtusse.

Hageja 14.07.2016 esitatud avaldusest tuleneb üheselt, et hageja ei soovi 06.07.2016
esitatud hagi edasist menetlemist ning on arusaadav, et hageja eesmärk on võtta hagi
tagasi.

Lähtudes eeltoodust leiab kohus, et hagi tuleb jätta läbi vaatamata.

TsMS § 168 lg 5 kohaselt, kui hageja loobub hagist või võtab selle tagasi seetõttu, et
kostja on pärast hagi esitamist tema nõude rahuldanud, kannab kostja hageja
menetluskulud. Hageja on kohtule teatanud, et ta jõudis kostjaga miinimumelatise osas
kokkuleppele, so kostja on nõude pärast hagi esitamist rahuldanud, mistõttu jätab
kohus kõik menetluskulud kostja kanda. Riigilõivuseaduse § 22 lg 1 p 2 kohaselt elatise
                                                                                     2 (3)
                                                                 2-16-10378

nõudmise hagilt riigilõivu ei võeta. Tsiviilasja toimiku andmetel ei ole pooltel
hüvitamisele kuuluvaid menetluskulusid.




Raivo Einula
kohtunik




                                                                              3 (3)
