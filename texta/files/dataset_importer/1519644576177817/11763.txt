                                                                    Kriminaalasi nr. 1-16-5639




                                KOHTUOTSUS
                                  Eesti Vabariigi nimel


27.juuni 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Jane Pajus
Kaitsja advokaat Aare Kaldma

Kriminaalasi Oleg Bulkini süüdistuses KarS § 424 järgi kiirmenetluses kokkuleppemenetluse
sätteid kohaldades

Süüdistatav Oleg Bulkin, IK 36408272719; sünniaeg: 27.augustil 1964.a; kodakondsus:
XXXX; emakeel: XXXX; haridus: XXXX; perekonnaseis: XXXX; töökoht: XXXX; elukoht:
XXXX; varasem karistatus: kriminaalkorras karistamata, väärteokorras karistatud; tõkend: ei
ole kohaldatud

RESOLUTSIOON

Süüdi tunnistada Oleg Bulkin KarS § 424 järgi ja mõista karistuseks rahaline karistus kakssada
(200) päevamäära (päevamäära suurus 18.80), s.o kolm tuhat seitsesada kuuskümmend (3760)
eurot.

KarS § 68 lg 1 alusel arvata karistusaja hulka Oleg Bulkini eelvangistus 25-27.juuni 2016.a,
s.o kolm (3) päeva ning lõplikuks karistuseks mõista rahaline karistus ükssada üheksakümmend
üks (191) päevamäära, s.o kolm tuhat viissada üheksakümmend (3590) eurot 80 senti.

KarS § 66 lg 1, 3 alusel määrata, et Oleg Bulkinil on õigus tasuda rahaline karistus ositi ühe
(1) aasta jooksul tasudes kohtuotsuse jõustumisest alates igakuiselt 15.kuupäevaks
üheteistkümne (11) kuu jooksul kolmsada (300) eurot ja kaheteistkümnendal (12) kuul
kakssada üheksakümmend (290) eurot 80 senti.

KarS § 50 lg 1 p 1 alusel võtta Oleg Bulkinilt lisakaristusena ära mootorsõiduki juhtimise õigus
kaheks (2) kuuks, milline karistus hakkab kehtima kohtuotsuse jõustumisest.

Liiklusseaduse § 127 alusel on Oleg Bulkin kohustatud loovutama oma juhiloa Maanteeameti
elukohajärgsele liiklusregistri büroole alates kohtuotsuse jõustumisest viie (5) tööpäeva
jooksul.
KrMS § 180 lg 1 alusel välja mõista Oleg Bulkinilt riigituludesse menetluskuludena sundraha
kolmsada kakskümmend kaks (322) eurot 50 senti.

KrMS § 180 lg 3 alusel määrata, et Oleg Bulkinil on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Rahaline karistus ja menetluskulud tuleb tasuda kohtu poolt määratud tähtaja jooksul peale
kohtuotsuse jõustumist Maksu- ja Tolliameti arveldusarvele EE351010052031000004 SEB
Pank (SWIFT: EEUHEE2X) või EE502200221014193355 Swedbank (SWIFT: HABAEE2X)
või EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X).
Rahalise karistuse tasumisel tuleb viitenumbriks märkida 99916400005108 ja menetluskulude
tasumisel 99916700048454.
Väljamõistetud summade tasumisel tuleb selgituses näidata kriminaalasja number ning isiku
nimi, kelle eest rahaline karistus või menetluskulud tasutakse.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus kohtutäituri kaudu sundtäitmisele.
Sundtäitmisega kaasnevad süüdimõistetule täitmiskulud. Rahalise karistuse ositi tasumiseks
määratud tähtaegade mittejärgimisel pööratakse kohtuotsus sundtäitmisele kogu rahalise
karistuse osas.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu       Ringkonnakohtule       kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Oleg Bulkin, hoolimata liiklusseaduse (LS) § 69 lõikes 1 sätestatud keelust, mille kohaselt juht
ei tohi olla joobeseisundis juhtis 25.juunil 2016.a kella 23.15 paiku Mehikoorma külas sadama
juurest oma elukohta Kooli 11 hoovi mootorsõidukit Toyota Land Cruiser
registreerimisnumbriga XXXX. Tema väljahingatavas õhus oli alkoholisisaldus 0,91 mg/l
kohta, mis on LS § 69 lg 2 p 1 nimetatud joobeseisund.

Seega Oleg Bulkin, mootorsõiduki juhtimisega joobeseisundis, pani toime KarS § 424
järgi kvalifitseeritava kuriteo.
Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

Prokurrö taotleb esitatud kokkuleppes süüdi tunnistada Oleg Bulkin KarS § 424 alusel ja
karistuseks mõista rahaline karistus 200 päevamäära, millest KarS § 68 lg 1 alusel arvata maha
eelvangistus 25-27.juuni 2016.a, s.o 3 päeva, millele KarS § 70 lg 2 kohaselt vastab 9 rahalise
karistuse päevamäära ja lõplikuks karistuseks mõista rahaline karistus 191 päevamäära.
Päevamäära suuruseks 18,80 eurot arvestades summas 3590,80 eurot.
KarS § 66 lg 1 ja 3 alusel arvestades süüdlase perekondlikku ja pereliikmete tervislikku
seisundit- hooldab 83 aastast liikumisraskustega ema, on ühe alaealise lapse
ülalpidamiskohustus, on võimalik määrata karistuse tasumine ositi. Tasuda kohtuotsuse
jõustumisest igakuiselt 15. kuupäevaks 300 eurot, viimase makse suurus on 290,80 eurot.
KarS § 50 lg 1 p 1 alusel võtta mootorsõiduki juhtimise õigus 2 kuuks.

KrMS § 180 lg 1 alusel välja mõista Oleg Bulkinilt riigituludesse kriminaalmenetluse kuludena
sundraha 322,50 eurot.
Arvestades isiku resotsialiseerumisväljavaateid ja varalist seisundit- hooldab 83 aastast
liikumisraskustega ema, on ühe alaealise lapse ülalpidamiskohustus, saab KrMS § 180 lg 3
alusel võimaldada menetluskulude ositi täitmist 12 kuu jooksul alates kohtuotsuse jõustumisest.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Oleg Bulkin tuleb süüdi tunnistada KarS § 199 lg 2 p 9 järgi ja mõista talle karistus vastavalt
kokkuleppele.

Konfiskeerimisele kuuluv vara puudub. Asiteõndid puuduvad.

Menetluskuludena kuulub Oleg Bulkinilt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele. Kohus nõustub kokkuleppes tooduga, et
aluseid menetluskulude osaliselt riigi kanda jätmiseks ei esine. Arvestades väljamõistetavate
menetluskulude suurust ning süüdistatava seisukohta leiab kohus, et on alust arvata, et
menetluskulude korraga äratasumine käiks süüdistatavale ilmselt üle jõu. Seega on põhjendatud
kohaldada vastavalt kokkuleppele KrMS § 180 lg 3 ning määrata menetluskulude tasumiseks
süüdistatavale pikem tähtaeg koos võimalusega tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.



Kohtunik Anneli Tanum
/allkirjastatud digitaalselt/
