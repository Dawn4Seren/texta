                           KOHTUOTSUS
                               EESTI VABARIIGI NIMEL



Kohus                              Harju Maakohus

Otsuse tegemise aeg ja koht        13. juunil 2016.a, Tallinn (Liivalaia kohtumaja)

Kriminaalasja number               1-16-5202 (16230102847)

Kohtunik                           Leili Raedla

Sekretär                           Jane Põldoja

Tõlk                               Oleg Zolotarjov

Kriminaalasi                       Gennadi Batenko süüdistuses KarS § 199 lg 2 p 9 järgi
                                   kokkuleppemenetluses (kiirmenetluse korras)

Prokurör                           Kristina Kivi

Süüdistatav                        Gennadi Batenko, isikukood 35206230332; elukoht:
                                   XXX; kodakondsus: määratlemata; haridus: keskharidus,
                                   emakeel: vene keel; töökoht: puudub; varem
                                   kriminaalkorras karistatud 3-l korral neist viimati -
                                   07.12.2015 Harju Maakohtu Liivalaia kohtumaja poolt
                                   KarS § 199 lg 2 p 9 - § 25 lg 2 järgi vangistusega 3 kuud,
                                   KrMS § 238 lg 2 alusel vangistus 2 kuud, KarS § 68 lg 1
                                   ja § 73 lg 1, 3 alusel vangistusega 1 kuu ja 28 päeva
                                   tingimisi 1-aastase katseajaga. Katseaja lõppemise
                                   kuupäev 06.12.2016; 38 kehtivat väärteokaristust
                                   Kahtlustatavana kinnipidamine alates 11.06.2016.a

Kaitsja                            Leelo Viil

RESOLUTSIOON

Süüdi tunnistada Gennadi Batenko KarS § 199 lg 2 p 9 järgi ja mõista karistuseks 1 (üks) kuu
vangistust.
KarS § 73 lg 4 ja § 65 lg 2 alusel suurendada mõistetud karistust eelmise kohtuotsusega, s.o
07.12.2015.a Harju Maakohtu otsusega mõistetud karistuse ärakandmata osa, s.o 1 kuu ja 28
päeva vangistust võrra, mõistes Gennadi Batenkole liitkaristuseks 2 (kaks) kuud ja 28
(kakskümmend kaheksa) päeva vangistust.

KarS § 68 lg 1 alusel arvata karistusaja hulka eelvangistuses viibitud aeg, s.o 11.-13.06.2016.a,
s.o 3 päeva, kandmisele jääb 2 kuud ja 25 päeva vangistust.

KarS § 69 lg 1 alusel asendada mõistetud vangistus 2 (kaks) kuud ja 25 (kakskümmend viis)
päeva üldkasuliku tööga, arvestades, et ühele päevale vangistusele vastab 1 (üks) tund
üldkasulikku tööd, s.o 85 (kaheksakümmend viis) tundi üldkasulikku tööd.

KarS § 69 lg 4 alusel on Gennadi Batenko kohustatud täitma üldkasuliku töö tegemise ajal KarS
§ 75 lg 1 nimetatud kontrollnõudeid:
    -       elama alalises elukohas XXX;
    -       ilmuma kriminaalhooldaja määratud ajavahemike järel kriminaalhooldusosakonda
            registreerimisele;
    -       alluma kriminaalhooldaja kontrollile oma elukohas ning esitama talle andmeid oma
            kohustuste täitmise ja elatusvahendite kohta;
    -       saama kriminaalhooldusametnikult eelneva loa elukohast lahkumiseks Eesti
            territooriumi piires kauemaks kui 15 (viieteistkümneks) päevaks;
    -       saama kriminaalhooldusametnikult eelneva loa elu-, töö- või õppimiskoha
            vahetamiseks;
    -       saama kriminaalhooldusametnikult eelneva loa Eesti territooriumilt lahkumiseks ja
            väljaspool Eesti territooriumi viibimiseks.

KarS § 75 lg 2 p 8 alusel määrata Gennadi Batenkole lisakohustusteks käitumiskontrolli ajal
osalemine sotsiaalprogrammis.

Üldkasuliku töö tegemise tähtajaks määrata 8 (kaheksa) kuud ning allutada Gennadi Batenko
üldkasuliku töö tegemise ajaks elukohajärgse kriminaalhooldusosakonna juhataja poolt
määratud kriminaalhooldusametniku järelevalve alla.

Vabastada kinnipeetud Gennadi Batenko kohtusaalis.

Menetluskulud
Gennadi Batenkolt välja mõista KrMS § 173 lg 1 p 1 ja lg 2; § 175 lg 1 p 9; § 179 lg 1 p 2; §
180 lg 1 ja § 2565 lg 2 alusel:
•      sundraha 322.50 eurot

Gennadi Batenkolt välja mõista KrMS § 173 lg 1 p 1 ja lg 2; § 175 lg 1 p 4 ja § 180 lg 1 alusel
•     määratud kaitsjale makstud tasu 96.00 eurot

KrMS § 180 lg 3 alusel määrata, et kriminaalmenetluse kulud tuleb tasuda 10 kuu jooksul
igakuiste maksetena, ühes kuus kuulub tasumisele mitte vähem kui 41.85 eurot, kohtuotsuse
jõustumisest arvates, Maksu- ja Tolliameti arveldusarvele EE351010052031000004 SEB Pank,
EE502200221014193355 Swedbank, EE873300333499990003 Danske Bank või
EE401700017002872300 Nordea Pank. Menetluskulude tasumiseks vajaminev viitenumber
edastatakse makseinfona süüdimõistetule tema poolt avaldatud meili- või postiaadressile.
Samuti on makseinfo koos kohtuotsusega kättesaadav e-toimiku süsteemi kaudu.

                                                                                               2
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul
tuleb kanda ka kohtuotsuse täitmisega seonduvad kulud.

Asitõendid:
 - CD plaat, mis asub toimikumaterjalide juures KrMS § 126 lg 3 p 1 alusel jätta kriminaalasja
materjalide juurde.
 - 300ml seebimullitaja Minnie, mis asub PP asitõendite hoidlas Rahumäe tee 6, Tallinn KrMS
§ 126 lg 3 p 4 alusel kohtuotsuse jõustumisel hävitada.


Edasikaebamise kord
Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS
§ 318 lg 4 sätestatud juhtudel. Süüdistatav ja kaitsja võivad esitada kokkuleppemenetluses
tehtud kohtuotsuse peale apellatsiooni ka juhul, kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe.
Apellatsioonkaebuse esitamise soovist tuleb teatada kirjalikult Harju Maakohtu Liivalaia
kohtumajale 7 päeva jooksul alates kohtuotsuse resolutiivosa kuulutamisest. Apellatsioon tuleb
esitada 15 päeva jooksul alates kohtuotsuse kohtumenetluse pooltele kättesaadavaks tegemise
päevast Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia kohtumajale.


SÜÜDISTUS JA KOKKULEPPE SISU
Gennadi Batenkot süüdistatakse selles, et tema isikuna, keda karistatud 07.12.2015 Harju
Maakohtu Liivalaia kohtumaja poolt KarS § 199 lg 2 p 9 - § 25 lg 2 järgi (tegu toime pandud
23.10.2015) ja KarS § 218 lg 1 alusel väheväärtusliku vallasasja varguse eest 12.10.2015 (teod
toime pandud 22.06.2015 ja 23.06.2015), 11.06.2016 kella 20.10 ajal Tallinnas Viru väljak 4
asuvas Kaubamaja AS-ile kuuluvas Tallinna Kaubamaja Naistemaailmas võttis võõra vallasasja
ebaseadusliku omastamise eesmärgil ühe 300ml seebimullitaja Minnie maksumusega 2,95
eurot ja jõi sellest osa ära, pani kauba endale kaasasolnud kilekotti, möödus kassadest jättes
kauba eest tahtlikult tasumata ja läbis turvaväravad, pärast mida teda pidas kinni turvatöötaja.
Kauba vargusega Gennadi Batenko tekitas Kaubamaja AS-ile varalist kahju 2,95 eurot.
Oma tahtliku tegevusega Gennadi Batenko pani toime võõra vallasasja äravõtmise selle
ebaseadusliku omastamise eesmärgil süstemaatiliselt, s.o KarS § 199 lg 2 p 9 järgi
kvalifitseeritava kuriteo.

KarS § 199 lg 2 p 9 järgi kvalifitseeritava kuriteo toimepanemise eest taotleb prokurör kohtus
Gennadi Batenko karistamist vangistusega 1 (üks) kuu.
KarS § 65 lg 2 alusel suurendada antud karistust Harju Maakohtu Liivalaia kohtumaja
07.12.2015 kohtuotsusega mõistetud ärakandmata karistuse 1 (üks) kuu ja 28 (kakskümmend
kaheksa) päeva vangistuse võrra ning liitkaristusena mõista Gennadi Batenkole 2 (kaks) kuud
ja 28 (kakskümmend kaheksa) päeva vangistust.
KarS § 68 lg 1 alusel eelvangistuses viibitud aeg 11.-13.06.2016, s.o kokku 3 päeva lugeda
Gennadi Batenko karistusaja hulka ja karistuseks mõista 2 (kaks) kuud ja 25 (kakskümmend
viis) päeva vangistust.

                                                                                              3
KarS § 69 lg 1 alusel asendada mõistetav karistus 2 kuud ja 25 päeva ehk 85 päeva vangistust
üldkasuliku tööga, arvestusega, et ühele päevale vangistusele vastab 1 tund üldkasulikku tööd,
seega on mõistetavaks karistuseks 85 (kaheksakümmend viis) tundi üldkasulikku tööd. KarS
§ 69 lg 3 alusel määrata üldkasuliku töö tegemise tähtajaks 8 (kaheksa) kuud.
KarS § 69 lg 4 alusel on Gennadi Batenko kohustatud täitma üldkasuliku töö tegemise ajal KarS
§ 75 lg 1 nimetatud kontrollnõudeid Tallinna Vangla kriminaalhooldusosakonna
kriminaalhooldaja järelevalve all:
     1) elama kohtu määratud alalises elukohas;
     2) ilmuma kriminaalhooldaja määratud ajavahemike järel kriminaalhooldusosakonda
         registreerimisele;
     3) alluma kriminaalhooldaja kontrollile oma elukohas ning esitama talle andmeid oma
         kohustuste täitmise ja elatusvahendite kohta;
     4) saama kriminaalhooldusametnikult eelneva loa elukohast lahkumiseks Eesti
         territooriumi piires kauemaks kui viieteistkümneks päevaks;
     5) saama kriminaalhooldusametnikult eelneva loa elu-, töö- või õppimiskoha
         vahetamiseks;
     6) saama kriminaalhooldusametnikult eelneva loa Eesti territooriumilt lahkumiseks ja
         väljaspool Eesti territooriumi viibimiseks.
KarS § 75 lg 2 p 8 määrata Gennadi Batenkole kohustus osaleda sotsiaalprogrammis.
Kohtueelse menetluse kulud:
Gennadi Batenkole määratud kaitsjale vandeadvokaadile Leelo Viilile makstud tasu 48 eurot ja
24 eurot, kokku 72 eurot, kohtuistungil kaitsjale makstud tasu on 24 eurot.
Süüdistatavale on selgitatud, et iga süüdimõistva otsusega kaasneb lisaks karistusele sundraha,
mis II astme kuriteo puhul on 1,5 kuupalga alammäära (minimaalselt 322,50 eurot) ning
kriminaalmenetluse kulud (kohtueelses menetluses ja kohtuistungil kokku 96 eurot), mis
kuuluvad süüdistatava poolt hüvitamisele. KrMS § 180 lg 3 alusel määrata menetluskulude
hüvitamine ositi summas 418.50 eurot, s.o kohtuotsuse jõustumisest alates kohustusega
Gennadi Batenko´i poolt tasuda 10 kuu jooksul igakuiselt võrdsetes osades vähemalt 41.85
eurot kuus.
Asitõendid ja muud kriminaalmenetluses äravõetud objektid:
- 300ml seebimullitaja Minnie – asub PP asitõendite hoidlas Rahumäe tee 6 Tallinn /tl 29/;
- CD videosalvestisega – asub kriminaalasja materjalide juures /tl 21/.
Toimunud kokkuleppemenetluse läbirääkimistel on süüdistatavale selgitatud tema õigusi
kokkuleppemenetluses ja kokkuleppemenetluse tagajärgi. Kokkuleppemenetluse käigus
süüdistatav ja tema kaitsja nõustusid esitatud süüdistuse sisu, kuriteo kvalifikatsiooni, tekitatud
kahju laadi ja suurusega ning jõudsid kokkuleppele prokuröri poolt kohtus nõutava karistuse
liigis ja määras.

Gennadi Batenko nõustus Harju Maakohtu Liivalaia kohtumajas toimunud kohtuistungil
sõlmitud kokkuleppega ja prokurör taotles kohtult sõlmitud kokkuleppe kinnitamist.

KOHTU SEISUKOHT
Kohus, tutvunud kohtusse saadetud kriminaaltoimikuga, ära kuulanud süüdistatava Gennadi
Batenko selgituse ja prokuröri arvamuse kokkuleppe kohta ning veendunud, et
menetlusosalised jäävad kokkuleppe juurde, asub seisukohale, et süüdistatav Gennadi Batenko
on sõlmitud kokkuleppest aru saanud ning sellega nõustunud ja kokkulepet sõlmides on
süüdistatav väljendanud oma tõelist tahet, kokkulepe on sõlmitud kriminaalmenetluse sätteid
järgides.



                                                                                                 4
Arvestades eeltoodut tuleb Gennadi Batenko temale esitatud süüdistuses KarS § 199 lg 2 p 9
järgi süüdi mõista ja talle karistus mõista vastavalt kokkuleppele. Taotletud karistus vastab
Gennadi Batenko süü suurusele ning karistuse eesmärkidele.

KrMS § 126 lg 3 p 1 alusel kuriteojäljega asi, dokument või kuriteojäljest valmistatud jäljend
või tõmmis võidakse jätta kriminaalasja juurde, võtta kriminaaltoimikusse või säilitada
asitõendite hoidlas või muus menetleja valduses olevas ruumis või ekspertiisiasutuses.
Juhindudes KrMS § 126 lg 3 p 1 alusel otsustab kohus kriminaalasjas oleva asitõendiga - CD-
plaat, mis asub kriminaalasja juures ümbrikus - jätta kriminaalasja materjalide juurde.
KrMS § 126 lg 3 p 4 alusel väärtusetu asi hävitatakse. Juhindudes KrMS § 126 lg 3 p 4 alusel
otsustab kohus kriminaalasjas oleva asitõendi – seebimullitaja 300ml –hävitada kohtuotsuse
jõustumisel.

Kokkuleppe kohaselt kuuluvad menetluskulud kogusummas 418.50 eurot väljamõistmisele
süüdistatavalt ning seda 10 kuu jooksul igakuiste maksetena. Kohtu hinnangul arvestades
kohtukulude suurust ei ole süüdistataval võimalik tasuda kohtukulusid 1 kuu jooksul.
Kohtukulude kohese tasumise kohustus tooks süüdistatavale kaasa täitemenetluse, millega
kaasnevad süüdistatavale lisakulud. Kohtu hinnangul on oluline, et menetluskulud saaksid
riigile mõistliku aja jooksul hüvitatud. Eeltoodut arvesse võttes tuleb süüdistataval
menetluskulud summas 418.50 € tasuda kohtuotsuse jõustumisest arvates 10 (kümne) kuu
jooksul igakuiste maksetena, seega kuulub ühes kuus kuulub tasumisele mitte vähem kui 41.85
eurot.



/allkirjastatud digitaalselt/
Kohtunik
Leili Raedla




                                                                                            5
