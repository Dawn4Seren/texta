                       KOHTUOTSUS
                             EESTI VABARIIGI NIMEL

Kohus                             Harju Maakohus, Kentmanni kohtumaja
Kohtunik                          Piret Rõuk
Otsuse avalikult                  25. jaanuaril 2016 Kentmanni kohtumaja tsiviilkantselei ja
teatavakstegemise aeg ja koht     avaliku e-toimiku kaudu
Tsiviilasja number                2-12-44497
Kohtuasi                          XxxxOÜ (likvideerimisel) ja XxxxOÜ (likvideerimisel) hagi
                                  Xxxxvastu kahju hüvitamiseks
Hagihind                          Hageja I – 62 000,00 eurot
                                  Hageja II – 216 010,67 eurot
Menetlusosalised ja esindajad     Hageja I: XxxxOÜ (likvideerimisel, registrikood xxxx,
                                  asukoht Xxxx)
                                  Hageja II: XxxxOÜ (likvideerimisel, registrikood xxxx,
                                  asukoht Xxxx)
                                  Hagejate lepinguline esindaja vandeadvokaat Viljar Kähari
                                  Kostja: Xxxx(isikukood xxxx, elukoht Xxxx), lepinguline
                                  esindaja vandeadvokaat Raul Talts
Kohtuistungi toimumise aeg        25. novembril 2015

Resolutsioon
1. Jätta XxxxOÜ (likvideerimisel) hagi Xxxxvastu kahju 62 000,00 euro hüvitamiseks
   rahuldamata
2. Jätta XxxxOÜ (likvideerimisel) hagi Xxxxvastu kahju 196 360,67 euro hüvitamiseks
   rahuldamata

Menetluskulude jaotus
1. Jätta hagimenetluse kulud XxxxOÜ (likvideerimisel) ja XxxxOÜ (likvideerimisel) kanda
2. Välja mõista XxxxOÜ-lt (likvideerimisel) Xxxxkasuks menetluskulud summas 4500 eurot ja
   hüvitamisele kuuluvatelt menetluskuludelt viivis alates menetluskulude suurust kindlaks
   tegeva lahendi jõustumisest kuni täitmiseni VÕS § 113 lg 1 teises lauses ettenähtud ulatuses
3. Välja mõista XxxxOÜ-lt (likvideerimisel) Xxxxkasuks menetluskulud summas 9568,51 eurot
   ja hüvitamisele kuuluvatelt menetluskuludelt viivis alates menetluskulude suurust kindlaks
   tegeva lahendi jõustumisest kuni täitmiseni VÕS § 113 lg 1 teises lauses ettenähtud ulatuses

Edasikaebamise kord

                                                                                              1
Kohtuotsusele võib esitada apellatsioonkaebuse Tallinna Ringkonnakohtule 30 päeva jooksul,
alates otsuse apellandile kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest

Hagejate nõuded

1. XxxxOÜ (likvideerimisel) (edaspidi hageja I) palus 05.12.2013 esitatud hagi terviktekstis
   tema kasuks välja mõista Xxxx62 000 eurot tekitatud kahju hüvitamiseks.

2. XxxxOÜ (likvideerimisel) (edaspidi hageja II) palus 05.12.2013 esitatud hagi terviktekstis
   tema kasuks välja mõista Xxxx196 360,67 eurot tekitatud kahju hüvitamiseks.

   Hagiavalduse asjaolud

3. 05.12.2013 esitatud hagi tervikteksti kohaselt oli hageja I ainuosanik perioodil 15.02.2012
   kuni 18.10.2012 Xxxx. Hageja I asutamisest kuni 05.10.2012 oli hageja I ainsaks juhatuse
   liikmeks Xxxx(edaspidi kostja). Perioodil 05.10.2012 kuni 29.10.2013 oli hageja I juhatuse
   liikmeks Xxxx. Hageja I põhitegevusalaks on olnud ärinõustamine ja muu juhtimisalane
   nõustamine. Hageja II ainuomanik oli perioodil 15.02.2012 kuni 01.10.2012 Uus-Meremaal
   registreeritud äriühing XxxxLtd, mille aktsiakapitalist 60% kuulub Xxxxja 40% kostjale.
   Hageja II ainsaks juhatuse liikmeks oli alates hageja II asutamisest 02.01.2012 kuni
   02.10.2012 kostja, misjärel on hageja II juhatuse liikmeks Xxxx. Hageja II peamiseks
   tegevusalaks on mitmesuguste erinevate kaupade vahendamine, millest suurima osa
   moodustab OÜ-le Xxxx kondijahu ostmine ja müümine. XxxxOÜ ainuosanikuks on Uus
   Meremaal asutatud äriühing XxxxLimited, mille kõik aktsiad kuuluvad kostjale.
   XxxxLimited ainsaks juhatuse liikmeks on alates selle asutamisest 29.07.2011 olnud kostja.
   XxxxAS ainuaktsionäriks on alates selle asutamisest 05.04.2012 olnud XxxxOÜ. Kuni
   04.12.2012 ja uuesti alates 7.02.2013 on XxxxAS-i juhatuse liikmeks olnud kostja. Kuni
   31.01.2013 oli XxxxAS-i nõukogu liikmeteks Xxxx, Xxxxja Xxxx.

4. OÜ Xxxx ainuosanikuks on alates asutamisest 07.05.2010 kuni 09.08.2012 olnud Xxxx ja
   alates 09.08.2012 Xxxx. Alates 14.02.2012 on OÜ Xxxx ainsaks juhatuse liikmeks olnud
   Xxxx. OÜ Xxxx asutamisest kuni 01.11.2011 oli OÜ Xxxx põhitegevusalaks
   spetsialiseerimata hulgikaubandus. Alates 01.11.2011 on OÜ Xxxx põhitegevusalaks olnud
   toidukaupade, jookide ja tubakatoodete vahendamine. OÜ Xxxx majandustegevuse sisuks on
   olnud kondijahu kaubandustegevus. Hageja II tavapärane majandustegevus on olnud OÜ-le
   Xxxx kondijahu ostmine XxxxLtd-lt ja OÜ-le Xxxx kuuluva kondijahu müügi
   organiseerimine (s.h ostjate leidmine ja transpordi korraldamine). Koostöö OÜ Xxxx ja
   XxxxLtd vahel toimus juba 2011. aasta oktoobris ning kestab siiani. Veel 03.04.2013 on OÜ
   Xxxx tasunud XxxxLtd-le kauba eest. Alates 08.03.2012 oli hageja II OÜ Xxxx maakleriks.
   Selle suhte raames vahendas hageja II OÜ Xxxx makseid XxxxLtd-le, otsis OÜ-le Xxxx
   kondijahu ostjaid, millele OÜ Xxxx sai kondijahu müüa ning transpordifirmasid, mis veaksid
   OÜ Xxxx kondijahu klientideni. Hageja II on OÜ Xxxx kondijahu müügist saanud
   269 338,25 USD (12.09.2012), 181 081,41 USD (27.09.2012) ja 147 927,59 USD
   (27.09.2012). Samas on hageja II kandnud kondijahu müügist saadud raha oma Rieutumu
   panga kontolt edasi OÜ-le Xxxx. Täpsemalt on OÜ-le Xxxx üle kantud 200 000 eurot
   (8.10.2012) ja 2 000 eurot (8.10.2012) läbi OÜ Xxxx juhatuse liikme ning 12 000 EUR
                                                                                            2
   (8.10.2012) ja 240 000 USD (9.10.2012) otse OÜ Xxxx kontole. Samuti on OÜ Xxxx
   11.10.2012 saanud hagejalt II 158 000 USD. Lisaks on hageja II saanud 9.10.2012 OÜ-lt
   Xxxx vahendustasu 1 000 USD. Eelpool toodud maksetest nähtub, et hageja II pole saanud
   kondijahu müügist kasu (v.a 1 000 USD vahendustasu) ning tegelikuks kasusaajaks on olnud
   OÜ Xxxx. Kuivõrd kondijahu müügist saadud raha on üksnes liikunud läbi hageja II konto,
   siis tõendab see maaklerlepingu olemasolu. Hageja II on 11.09.2012 ja 19.09.2012 tasunud
   OÜ Xxxx kondijahu transpordi eest vastavalt 26 945 ja 2 950 eurot, mis tõendab samuti
   maaklerlepingu olemasolu. Maaklerilepingu sisuks ongi vahendada lepingute sõlmimist
   kolmandate isikutega.

5. Pärast hagejate juhatuse liikme kohustuste üleandmist kostjalt Xxxxselgus, et kostja on
   äriühingu juhatuse liikmena teinud arvukalt ülekandeid hageja I arvelduskontolt XxxxOÜ-le
   ning hageja II arvelduskontolt XxxxAS-ile ja XxxxOÜ-le. Dokumendid, mille alusel kostja
   hagejate eest ja nimel ülekandeid teostas, puuduvad. Hagejatele on esitatud laenuleping, mis
   on sõlmitud hageja II ja XxxxAS-i vahel 20.05.2012, mille kohaselt annab hageja II laenu
   XxxxAS-ile 60 000 USD-i, kuid seost hageja II poolt XxxxAS-ile teostatud ülekannetega ei
   ole võimalik tuvastada. Hagejale II esitatud dokumentidest nähtub, et hageja II ja XxxxOÜ
   on sõlminud laenulepingu 01.03.2012, mille kohaselt annab hageja II laenu XxxxOÜ-le
   150 000 eurot. Viidatud laenulepingute osas ei ole osanike otsuseid vormistatud.

6. Ülekandeid hagejale I XxxxOÜ poolt ja hagejale II on teostatud nii XxxxOÜ kui ka
   XxxxAS-i poolt, kuid väiksemas mahus kui on teostatud ülekandeid kostjale. Puuduvad
   dokumendid, mis selgitaksid XxxxOÜ ja XxxxAS-i poolt hagejatele teostatud ülekandeid.
   Hageja tõlgendab teostatud ülekandeid kostjalt kui õigusliku aluseta saadud raha osalist
   tagastamist. Hagejad on tasaarvestanud VÕS § 197 järgi hagejate ja XxxxOÜ ning XxxxAS-i
   vahelised nõuded, mis tulenevad viidatud isikute poolt teostatud ülekannetest. XxxxOÜ ega
   ka XxxxAS ei ole alusetult tema käsutuses olevat raha tagastanud. Summeerides hageja I ja
   XxxxOÜ vahel teostatud ülekanded selgub, et hageja I poolt on alusetult kantud kostjale
   kokku 80 000 eurot, millest on tagastatud hagejale I XxxxOÜ poolt kokku 18 000 eurot,
   mistõttu on hagejale I XxxxOÜ poolt võlgnetav summa 62 000 eurot. Summeerides hageja II
   ja XxxxAS-i vahel teostatud ülekandeid selgub, et hageja II poolt on alusetult kantud
   XxxxAS-ile kokku 216 736,05 eurot, millest on tagastatud hagejale II XxxxAS-i poolt kokku
   171 961,11 eurot, mistõttu on XxxxAS-i poolt hagejale II seni võlgnetav tagastamata summa
   44 774,94 eurot. Summeerides hageja II ja XxxxOÜ vahel teostatud ülekanded selgub, et
   hageja II poolt on alusetult kantud XxxxOÜ-le kokku 288 654,75 eurot, millest on tagastatud
   hagejale II XxxxOÜ poolt kokku 117 419,02 eurot, mistõttu on XxxxOÜ poolt hagejale II
   võlgnetav tagastamata summa 171 235,73 eurot.

7. Hagiavalduse terviktekstis 05.12.2013 palus hageja I kostjalt välja mõista kahju hüvitise
   62 000 eurot ja hageja II 196 360,67 eurot. 15.11.2014 menetluse uuendamise avalduses
   palus hageja I kostjalt välja mõista 73 592,76 eurot ja hageja II 178 697,96 eurot. Hageja I
   nõudele lisanduvad nõude põhjenduste kohaselt võla sissenõudmiskulud 11 592, 76 eurot
   tsiviilasjas 2-12-44494. Hageja II vähendas nõuet 25.03.2013 esitatud avalduses 19 650 euro
   võrra, seega taotles kostjalt 178 697,96 euro väljamõistmist. Kohtuistungil tuginesid hagejad
   hagiavalduse terviktekstis 05.12.2013 esitatud nõuetele.

                                                                                              3
8. Hageja on seisukohal, et kostja on rikkunud korraliku ettevõtja hoolsuskohustust, tehes
   hagejate juhatuse liikmena hagejate eest ja nimel endaga seotud äriühingutele alusetuid
   ülekandeid ning on sõlminud laenulepinguid ilma osanike otsusteta. Hagejate pangaarvetelt
   tehtud alusetute ülekannete tõttu on hagejate vara vähenenud. Kuna hagejatel puudub
   kindlus, kas see raha neile tagastatakse, siis on kostja enda käitumisega tekitanud hagejatele
   kahju ning hagejatel on kostja vastu kahju hüvitamise nõue.

   Kostja vastuväited

9. Kostja hagi ei tunnista ning palub selle rahuldamata jätta. Vastuväidete kohaselt võttis Xxxx
   2011.a detsembris kostjaga ühendust küsides, kas viimane on huvitatud Euroopa ja Aasia
   vahelisest orgaanilise väetise kaubandusest. Xxxx oli selles valdkonnas tegev ja hiljem
   selgus, et Xxxx tegevusmotiiv oli läbivalt selline, et ta otsis endale partneri, kes oleks tema
   poolt juhitavates ja kontrollitavates äriühingutes juhatuse liikmeks. Kostja sai Xxxx
   nõusolekul hageja I, mille omanik oli Xxxx abikaasa Xxxx, juhatuse liikmeks ning hageja II
   juhatuse liikmeks. Alates asutamisest 2012.a jaanuaris kasvas hageja II tegevus kiires tempos
   ning augustiks 2012.a oli hageja II orienteeruvalt 800 000 euro suuruses kasumis, mis asus
   hageja II pangakontodel SEB-s ja Läti Xxxx pangas. Xxxx oli vastutav kõigi ostu ja müügi
   tehingute ning kaupade transpordi eest, sest Xxxx valdas ainuisikuliselt tooteinfot. Kostja oli
   vastutav vajalike ülekannete teostamise ja ettevõtte üldjuhtimise eest saades selleks
   korraldusi Xxxxlt. Kostja ja Xxxx omavaheline suhtlus toimus reeglina suuliselt, s.h
   korralduste andmine ülekannete teostamiseks.

10. 27.09.2012 esitas Xxxx Uus-Meremaa äriühingu XxxxLtd esindajana avalduse kostja hageja
    II juhatuse liikmest tagasikutsumiseks. Samaaegselt viis Xxxx naisevend Xxxx kostja
    kabinetist Xxxx, Tallinnas ära kõik seal asuvad dokumendid, mis sisaldasid sõna "Xxxx".
    28.09.2012 toimunud kohtumisel otsustasid kostja ja Xxxx lõpetada oma äripartnerluse ning
    sõlmisid aktsiate müügilepingu, millega Xxxxomandas kostjalt Uus-Meremaa äriühingu
    XxxxLtd aktsiad ja kohustus kostjale tasuma 450 000 eurot. Kohustus on täitmata ja kostjal
    on Xxxx vastu vastav nõue. 01.10.2012 võõrandas XxxxLtd hageja II osa Xxxxle.

11. 01.10.2012 sõlmiti kostja ja Xxxx vahel ka täiendavalt konkurentsi mitteosutamise
    kokkulepe, mille kohaselt oli kostja kohustatud kümneaastase tähtaja jooksul mitte osutama
    konkurentsi mis tahes kujul ja vormis Xxxxle. Konkurentsikeeld tähendas lepingute
    sõlmimise keeldu endiste, praeguste või tulevaste hageja II klientidega, kes on otseselt või
    kaudselt seotud Xxxxga. Tasu konkurentsist hoidumise eest oli 450 000 eurot. 17.10.2012
    võttis Xxxx Xxxx, Tallinn asunud ühisest kontorist kaasa kõik oma isiklikud asjad.
    Kontorisse jäid kostjale kuulunud isiklikud asjad, dokumendid, serverid ja arvuti ning kostja
    äriühingutega seotud dokumendid. 19.10.2012 kui kostja oli Rakveres avastas ta esmalt, et
    tema äriühingu XxxxAS kasutuses olnud server on välja lülitatud, õhtul Tallinnasse tagasi
    jõudes avastas ta, et Xxxx kontorist on Xxxx poolt ära viidud telefonid, kaablid, lõhutud olid
    servereid ja arvutisüsteem oli viidud töökorrast välja. Samuti oli läbi otsitud kostja töölaua
    sahtlid ning dokumendid olid osaliselt kadunud. Kostjal kulus mitmeid kuid, et taastada
    serverites olnud dokumente, kusjuures hulgaliselt dokumente läks jäädavalt kaotsi ja see
    põhjustas olulist kahju kostja enda äritegevusele. Alates 01.11.2012 on Harju Maakohtu
    menetluses mitmed Xxxx algatatud tsiviilasjad, kus hagejateks on Xxxxga seotud äriühingud.
                                                                                                4
   Kokku on erinevates tsiviilasjades esitatud nõudeid kostja ja temaga seotud äriühingute vastu
   summas 556 021,34 eurot. Seda olukorras, kus Xxxx väitel on väidetavalt kadunud 100 000
   eurot ja kogu vaidlus ongi tekkinud eeltoodud summa "kadumise" tõttu.

12. Kostja on seisukohal, et väited hagejate pangakontodelt tehtud väljamaksete asjaoludest
    mitteteadmise kohta on vale. Xxxx omas ajavahemikul 08.03.2012 kuni 30.09.2012 õigusi
    hageja II kontode kasutamiseks. Muuhulgas oli talle väljastatud VISA Business deebetkaart
    ning antud kasutaja õigused ärikliendi Internetipangas. Xxxx on teinud internetipangas
    sisselogimisi muuhulgas nendel kuupäevadel, mil toimusid ülekanded. Xxxx oli täielikult
    teadlik kõikidest kostja tehtud ülekannetest ning ta kontrollis regulaarselt kontodel toimunud
    raha liikumist.

13. Hageja II poolt 08.03.2012 XxxxOÜ-le ülekantud 150 000 eurot olid kostja ja Xxxx
    kokkuleppel mõeldud XxxxAS aktsiakapitali sissemaksuks ja hagejale I edasilaenamiseks.
    Hagiavalduse tervikteksti lk 4 tabelist on jäetud välja XxxxAS-i poolt 27.04.2012 hagejale I
    tehtud ülekanne 130 000 eurot, mille võrra peaks nõue väiksem olema. Hageja I on jäänud
    võlgu XxxxOÜ-le ja XxxxAS-le 68 000 eurot. Pangakonto andmetest nähtuvalt on hageja I
    kasutanud seda raha Xxxxperekonna isiklikes huvides, kokku summas 67 443 eurot. Kostja
    ei ole seda raha saanud ega kasutanud.

14. Hageja I poolt 21.06.2012 üle kantud 80 000 eurot, kandis XxxxOÜ samal päeval hagejale II.
    Seda tehti kostja ja Xxxx kokkuleppel, kuna hageja II vajas raha oma äritegevuseks. Enamus
    rahast, mida hageja II on XxxxOÜ-le ja XxxxAS-le üle kandnud, on kasutatud hageja II
    abistamiseks kaubandustegevuse ja sellega seotud maksete vahendamisel. Kogu see tegevus
    on toimunud hagejate ainuosaniku ja juhataja Xxxx initsiatiivil. Hageja II tegi korduvalt
    makseid XxxxLtd-le ja XxxxLtd-le. Esimeselt ostis hageja II edasimüümiseks kaupu, teiselt
    aga nende kaupade veoteenuseid. Xxxxväitis kostjale, et hagejal II on tekkinud kauba
    ostmisega Ühendkuningriigis probleeme, mistõttu on tema äritegevus seal takistatud.
    Xxxxpalus kostjal vahendada makseid XxxxOÜ ja XxxxAS-i kaudu. Tüüpiliselt olid
    ülekanded korraldatud nii, et ühel ja samal päeval on XxxxOÜ teinud ülekande XxxxOÜ-le
    või XxxxAS-le, mille viimatinimetatud on samal päeval vastavalt Xxxxjuhistele hageja II
    äripartneritele edasi kandnud. Hageja II poolt XxxxOÜ-le ja XxxxAS-le kantud raha, millega
    nimetatud isikud on täitnud kolmandate isikute ees hageja II kohustusi ei saa käsitleda
    hagejale II kostja poolt tekitatud kahjuna. Eelkirjeldatud asjaoludel on XxxxOÜ ja XxxxAS
    teinud hageja II eest kulutusi 43 501,88 EUR, 94 123,61 GBP ja 9762,72 USD. Hagejate
    nõude arvestuse loogikast lähtuvalt peaks hageja II OÜ nõue kostja vastu olema 164 457,19
    euro võrra väiksem. Kõik hagi aluseks olevad ülekanded on tehtud mõlema hageja
    ainuosanikuks ja juhatajaks oleva Xxxxsoovil ja XxxxOÜ ning XxxxAS käsutusse ei jäänud
    hagejate poolt üle kantud raha. 06.06.2012 kandis XxxxAS Xxxxpalvel tema isiklikule
    kontole 15 000,eurot. Enne hagi esitamist ei esitanud kumbki hageja kostja, XxxxOÜ ega ka
    XxxxAS vastu mis tahes nõudeid või pretensioone. Kostja hinnangul on esitatud hagid
    seotud sellega, et Xxxxvõlgneb kostjale 28.09.2012 sõlminud XxxxLtd aktsiate
    müügilepingu alusel 450 000 eurot ja 01.10.2012 sõlmitud mittekonkureerimise lepingu
    alusel täiendavalt 450 000 eurot.

   Kohtuotsuse põhjendused
                                                                                                5
15. Pooltel ei ole vaidlust alljärgnevate asjaolude üle:

•   15.02.2012 kuni 18.10.2012 oli hageja I ainuosanik Xxxx ja alates 19.10.2012 Xxxx, hageja
    I asutamisest kuni 05.10.2012 oli hageja I juhatuse liikmeks kostja, 05.10.2012 kuni
    29.10.2013 oli hageja I juhatuse liikmeks Xxxx,

•   15.02.2012 kuni 01.10.2012 oli hageja II ainuomanik Uus-Meremaal registreeritud äriühing
    XxxxLTD, mille aktsiakapitalist 60% kuulub Xxxxja 40% kostjale. Hageja II juhatuse
    liikmeks oli alates hageja II asutamisest 02.01.2012 kuni 02.10.2012 kostja, seejärel on
    hageja II juhatuse liikmeks Xxxx,

•   XxxxOÜ ainuosanikuks on Uus Meremaal asutatud äriühing XxxxLimited, mille kõik
    aktsiad kuuluvad kostjale. XxxxLimited juhatuse liikmeks on alates asutamisest 29.07.2011
    kostja,

•   XxxxAS ainuaktsionäriks on alates asutamisest 05.04.2012 Xxxx. Kuni 04.12.2012 ja uuesti
    alates 7.02.2013 oli Xxxxjuhatuse liikmeks kostja. Kuni 31.01.2013 olid Xxxxnõukogu
    liikmeteks Xxxx, Xxxxja Xxxx,

•   OÜ Xxxx ainuosanikuks oli asutamisest 07.05.2010 kuni 09.08.2012 Xxxxja alates
    09.08.2012 Xxxx. Alates 14.02.2012 on OÜ Xxxx juhatuse liikmeks Xxxx. OÜ Xxxx
    majandustegevuseks on olnud kondijahu kaubandustegevus.

16. Pooled vaidlevad selle üle, kas kostja on hagejate juhatuse liikmena laenulepingute
    sõlmimise ja rahaülekannete tegemisega hageja I arvelduskontolt XxxxOÜ-le ja hageja II
    arvelduskontolt XxxxAS-ile ja XxxxOÜ-le tekitanud hagejatele kahju.

17. Hagejad tuginedes ÄS § 181 lg-tele 1 ja 4 ning § 168 lg 1 p-le 10 on väitnud, et kostja on
    teinud tehinguid, millest osanikud ei teadnud ning mille tegemiseks tal ei olnud osanike
    nõusolekut.

18. ÄS § 181 lg 1 kohaselt võib osaühingut kõikide tehingute tegemisel esindada iga juhatuse
    liige, kui põhikirjaga ei ole ette nähtud, et juhatuse liikmed esindavad osaühingut mitmekesi
    või ühiselt. Kolmandate isikute suhtes kehtib ühine esindus ainult siis, kui see on kantud
    äriregistrisse, ÄS § 181 lg 4 kohaselt ei ole juhatuse liikmel õigust esindada osaühingut
    tehingute tegemisel, mille puhul vastavalt seadusele otsustavad esindaja määramise eraldi
    osanikud või nõukogu. ÄS § 168 lg 1 p 10 järgi kuulub osanike pädevusse nõukogu liikmega
    või juhul, kui ühingul ei ole nõukogu, siis juhatuse liikmega tehingu tegemise otsustamine,
    tehingu tingimuste määramine.

19. Kohus asub alljärgnetave tõendite põhjal seisukohale, et kostja ei ole hagejate ja temale
    kuuluvate äriühingute vahelisi tehinguid teinud ilma äriühingute osaniku või nõukogu liikme
    Xxxx teadmise ega nõusolekuta:

20. Kostja vande all antud ütlustega (V köide 14-18) ja kirjalike tõenditega on tõendatud, et
    Xxxx võttis 2011.a detsembris kostjaga ühendust ja küsis kas ta on huvitatud Euroopa ja
    Aasia vahelisest orgaanilise väetise kaubandusest, Xxxx oli ise selles valdkonnas tegev

                                                                                               6
   olnud. Kostja sai Xxxx nõusolekul juhatuse liikmeks hagejas I, mille omanik oli Xxxx
   abikaasa Xxxx ning hagejas II (I kd tl 16-20 ja V kd tl 14). Alates asutamisest 2012.a
   jaanuaris kasvas hageja II tegevus kiires tempos ning augustiks 2012.a oli hageja II
   orienteeruvalt 800 000 euro suuruses kasumis ning eeltoodud summa asus hageja II
   pangakontodel SEB-s ja Läti Xxxx pangas (I kd tl 94 ja 135; III kd tl 412). Xxxx oli vastutav
   kõigi ostu ja müügi tehingute ning kaupade transpordi eest, kuna ta valdas ainuisikuliselt
   tooteinfot (I kd tl 189, 202, 207, 208, II kd tl 322; III kd tl 567-569, 571, 572, 588, 597, 608
   ja 809; V köide tl 14-18). Kostja vande all antud ütlustega on tõendatud, et ta oli vastutav
   vajalike ülekannete teostamise ja ettevõtte üldjuhtimise eest, saades selleks korraldusi
   Xxxxlt, kusjuures nende omavaheline suhtlus toimus suuliselt, s.h toimus suuliselt
   ülekannete teostamiseks Xxxx poolt kostjale korralduste andmine (V köide tl 14-18).
   27.09.2012 esitas Xxxx Uus-Meremaa äriühingu XxxxLtd esindajana avalduse hageja II
   juhatuse liikme tagasikutsumiseks. 28.09.2012 toimunud kohtumisel, otsustasid kostja ja
   Xxxx lõpetada oma äripartnerluse ning Xxxx oli nõus tasuma kostjale 450 000 eurot selle
   eest, et kostja loobuks oma osalusest XxxxLtd-s (I kd tl 221 ja 222). Xxxxja kostja sõlmisid
   28.09.2012 aktsiate müügilepingu, millega Xxxxomandas kostjalt Uus-Meremaa äriühingu
   XxxxLtd aktsiad, 01.10.2012 võõrandas XxxxLtd hageja II osa Xxxx . Eeltoodud tehingu oli
   kostja nõus tegema üksnes seetõttu, et eelnevalt oli kostja ja Xxxx vahel 28.09.2012
   sõlmitud XxxxLtd aktsiate müügileping. 01.10.2012 sõlmiti kostja ja Xxxx vahel ka
   täiendavalt konkurentsi mitteosutamise kokkulepe, mille kohaselt oli kostja kohustatud
   kümneaastase tähtaja jooksul mitte osutama konkurentsi mis tahes kujul ja vormis Xxxx .
   Konkurenlsikeeld tähendas lepingute sõlmimise keeldu endiste, praeguste või tulevaste
   hageja II klientidega, kes on otseselt või kaudselt seotud Xxxx . Tasu konkurentsist
   hoidumise eest oli 450 000 eurot (1 kd tl 223-225). Kohustus on täitmata ja kostjal on Xxxx
   vastu vastav nõue. Xxxx ja Xxxx viisid kostja kabinetist Xxxx, Tallinn, ära kõik seal asuvad
   dokumendid ja telefonid, kaablid, lõhuti servereid ja arvutisüsteem viidi töökorrast välja.
   Kostjal kulus kuid, et taastada serverites olnud dokumente, hulgaliselt dokumente läks
   jäädavalt kaotsi ja see põhjustas olulist kahju kostja enda äritegevusele (V kd tl 14-18).

21. Vaidlust ei ole, et hageja I oli Xxxxja tema abikaasa Xxxx kontrolli all olev äriühing. AS-i
    SEB Pank vastusega kohtu päringule (III kd tl 550-556) on tõendatud, et Xxxx omas
    ajavahemikul 08.03.2012 kuni 30.09.2012 õigusi hageja II kontode kasutamiseks, talle oli
    väljastatud VISA Business deebetkaart ja antud kasutaja õigused ärikliendi Internetipangas.
    Samuti on antud tõendiga tõendatud, et Xxxx tegi internetipangas sisselogimisi
    pangaülekannete tegemise päevadel - 08.03.2012, 21.06.2012, 08.09.2012, 10.09.2012,
    17.09.2012, 19.09.2012, 21.09.2012, 24.09.2012. AS-i SEB Pank 29.09.2015 ja 09.10.2015
    vastustega (V kd tl 25-30 ja 38), on tõendatud, et Xxxx nimele oli väljastatud hageja I
    deebetkaart lõpunumbritega ****280640 ja Xxxx kasutajatunnusega sooritati internetipangas
    27.04.2012, 02.05.2012, 21.06.2012, 17.09.2012 ja 24.09.2012 ülekandeid hageja I
    pangakontolt. Nii näitaks nähtub 27.04.2012 ülekandest, et Xxxx kandis oma abikaasa Xxxx
    kontole 41 500,00 eurot, mis on saadud kostja vande all antud ütluste kohaselt (V kd tl 18-
    18) Xxxx nõudel ja kostja poolt 27.04.2012 XxxxAS-i kontolt hagejale I teostatud ülekande
    130 000,00 eurot (I kd tl 77) järgselt.

22. Kohtule esitatud skeemi, pangakonto väljavõtete ja kostja vande all antud ütluste kohaselt on
    hagejale I kokku üle kantud 148 000 eurot (III kd tl 557) järgnevalt: 08.03.2012 kandis kostja
                                                                                                 7
   Xxxx korraldusel XxxxOÜ-le 150 000 eurot hageja II kontolt (I kd tl 96), XxxxOÜ kandis
   sellest 130 000 eurot samal päeval XxxxAS-i arvelduskontole, ülejäänud 20 000 eurot oli
   mõeldud formaalselt XxxxAS-i aktsiakapitali sissemaksuks (V kd tl 14-18) ning pärst
   edasikandmiseks hagejale I. Seejärel kandis XxxxAS 27.04.2012 hagejale I 130 000 eurot (I
   kd tl 77) ning 30.04.2012 ja 02.05.2012 kandis XxxxOÜ täiendavalt hagejale I 18 000 eurot
   (I kd tl 78). Eelnevast nähtub, et hageja II kontolt 08.03.2012 XxxxOÜ kontole kantud
   150 000 eurost kanti XxxxOÜ ja XxxxAS-i poolt hagejale I 148 000 eurot. Hageja I kontole
   kantud 148 000 eurot kasutas Xxxx järgnevalt - 27.04.2012 andis hageja I laenu omanikule
   Xxxxle 41 500 eurot (I kd tl 77), 21.06.2012 kandis hageja I XxxxOÜ-le 80 000 eurot (I kd tl
   83), mille XxxxOÜ kandis samal päeval üle hagejale II (1 kd 104), 2012.a suve jooksul võttis
   Xxxx tema käes olnud pangakaardiga hageja I kontolt välja või maksis enda ja oma
   perekonna kulutuste eest summas 25 943 eurot (I kd tl 76-90). Seega on eelnevate tõenditega
   tõendatud, et kostjale kahju tekitamisena etteheidetava ülekande tagajärjel on hageja I
   kontole laekunud rahast 41 500 eurot kantud ülekande saabumise järgselt Xxxx poolt edasi
   oma abikaasale.Hagiavaldusest nähtuvalt nõuab hageja I kostjalt ka selle 80 000 euro
   hüvitamist, mille kostja kandis XxxxOÜ kontolt otse edasi hageja II kontole.

23. Hagi tervikteksti lk 4 (III kd tl 500) tabelist hagejaga I tehtud arveldustest ei kajastu
    XxxxAS-i poolt 27.04.2012 hagejale I tehtud ülekanne 130 000 eurot (I kd tl 77).
    Pangakonto andmetest (1 kd tl 76-91) nähtuvalt kasutas Xxxx hageja I kontol olevat raha
    tema ja Xxxx isiklikes huvides. Kohus nõustub kostjaga, et hagejate nõue peaks kostja vastu
    olema seega 130 000 eurot väiksem, sest XxxxAS ei ole nõudnud hagejalt 130 000 euro
    tagastamist (V kd tl 14-18), kuna ülekanne tehti Xxxx korraldusel kasutades hagejalt II
    laekunud 150 000 eurot. Kostja esitatud skeemilt (III kd tl 557) hageja I, XxxxOÜ ja
    XxxxAS-i vahelistest ülekannetest nähtuvalt on hageja I-le tagastatud 148 000 eurot, millest
    tulenevalt on hageja I jäänud võlgu XxxxOÜ-le ja XxxxAS-le 68 000 eurot. Antud summa
    on Xxxx ja Xxxx kasutanud enda isiklikes huvides, sest on saanud hagejalt I laenu 41 500
    eurot ja Xxxx on hageja pangakaardiga tasunud oma isiklike ostude eest kokku 25 943 eurot
    (I kd tl 76-91). Järelikult on Xxxx ja tema perekond oma isiklikes huvides kasutanud hageja I
    raha kokku 67 443 eurot. Ebausutav on väide, et Xxxx ja tema omandis olnud hagejad ei
    teadnud seda, kust Xxxx ja tema abikaasa kulutatud raha pärit oli. Tõenditest ei nähtu, et
    kostja oleks seda raha kasutanud oma huvides. Pangakonto väljavõttest nähtub, et hageja I
    poolt 21.06.2012 üle kantud 80 000 eurot (I kd tl 83) kandis XxxxOÜ samal päeval hagejale
    II (I kd tl 104). Seda tehti kostja vande all antud ütluste kohaselt kostja ja Xxxx kokkuleppel,
    kuna hageja II vajas raha oma äritegevuseks. Järelikult kanti raha hagejalt I hagejale II
    kasutades selleks XxxxOÜ kontot, mistõttu ei ole kostja oma äriühingu kaudu hagejatele
    kahju tekitanudSeega saab kostja vande all antud seletustele (V kd tl 14-18) ja eeltoodud
    kirjalikele tõenditele tuginedes lugeda tõendatuks, et Xxxx andis kostjale ülekannete
    teostamiseks korraldusi, jälgis ja kontrollis internetipanga kaudu regulaarselt kontodel
    toimunud tehingute ja raha liikumist, samuti kasutas hageja I kontole laekunud rahasummasid
    enda või oma abikaasa huvides. Järelikult ei vasta tegelikkusele hagiavalduse väide, et kostja
    tegi ülekanded omavoliliselt ja Xxxx ei olnud teadlik kostja tehtud ülekannetest.

24. Kostja vande all antud ütlustega on tõendatud, et suurem osa rahast, mida hageja II XxxxOÜ-
    le ja XxxxAS-le üle kandis, kasutati hageja II abistamiseks kaubandustegevuse ja sellega
    seotud maksete vahendamisel ning, et antud tegevus toimus hagejate ainuosaniku ja tegeliku
                                                                                              8
   juhi Xxxx initsiatiivil. Hageja II SEB konto lõpuga -80134 väljavõttest (I kd tl 121-135)
   nähtuvalt tegi hageja II 30.05.2012, 06.06.2012, 15.06.2012, 21.06.2012, 24.07.2012,
   09.08.2012, 30.08.2012 ja 20.09.2012.a makseid äriühingule XxxxLtd. Samast nähtub, et
   hageja II tegi 06.06.2012, 27.06.2012, 01.07.2012, 11.09.2012 ja 01.10.2012 makseid
   XxxxLtd-le. Arvetest (I kd tl 192-194, 195, 198 -200, 202, tõlked III kd tl 598-602, 604-607)
   nähtuvalt ostis hageja II XxxxLtd-lt edasimüümiseks kaupu ning XxxxLtd-lt nende kaupade
   veoteenuseid. Kostja vande all antud ütlustega (V kd tl 14-18) on tõendatud, et Xxxxrääkis
   kostjale, et hagejal II on tekkinud kauba ostmisega Ühendkuningriigis probleeme, mistõttu on
   tema äritegevus seal takistatud. Xxxxpalus kostjal vahendada makseid XxxxOÜ ja XxxxAS-i
   kaudu. Tüüpiliselt olid ülekanded korraldatud nii, et ühel ja samal päeval on hageja II teinud
   ülekande XxxxOÜ-le või XxxxAS-le, mille viimased on samal päeval vastavalt
   Xxxxjuhistele hageja II äripartneritele edasi kandnud (I kd tl 76-135).

25. Müügilepinguga (I kd tl 185-186, tõlge III kd tl 594 - 595) on tõendatud, et hageja sõlmis
    30.08.2012 müügilepingu, millega kohustus müüma septembris 2012.a Xxxx. Ltd-le
    lihatooteid. Akreditiiviga (I kd tl 187-188, tõlge III kd tl 596) on tõendatud, et ostja avas
    hageja II kasuks kauba eest tasumiseks akreditiivi. Kirjavahetusega (I kd tl 189, tõlge III kd
    597) on tõendatud, et Xxxxpidas 30.08.2012 kaubatarnete osas läbirääkimisi. Müügiarvega (I
    kd tl 190, tõlge III kd tl 598) on tõendatud, et 29.08.2012 esitas XxxxLtd hagejale II
    müügiarve nr 10224, millega müüs 265 tonni lihatooteid. Kostja ütluste kohaselt tasus arve
    Xxxxpalvel XxxxOÜ 30.08.2012 (V kd tl 14-18, I kd tl 191). Lastikirjaga (I kd tl 192-194,
    tõlge III kd tl 599-601) on tõendatud, et 05.09.2012 väljastati kauba kohta XxxxLtd poolt
    lastikiri, mille kohaselt alustati hageja II nimel kauba vedu Xxxx. Ltd-le Vietnami. Arvega (I
    kd tl 195, tõlge III kd tl 602) on tõendatud, et 05.09.2012 esitas hageja II Xxxx. Ltd-le kauba
    eest arve ja raha kauba edasimüügi eest laekus hageja II Xxxx kontole 27.09.2012 (I kd tl
    94). Müügiarvega (III kd tl 573-578) on tõendatud, et 05.09.2012 esitas XxxxLtd algselt
    Xxxx palvel XxxxOÜ-le ja seejärel Xxxx OÜ-le müügiarve nr 10422, millega müüs 156
    tonni lihatooteid (I kd tl 196, tõlge III kd tl 603). Maksekorraldusega (I kd tl 197) on
    tõendatud, et selle arve tasus XxxxOÜ 10.09.2012. Lastikirjaga (I kd tl 198-199, tõlge III kd
    tl 604-606) on tõendatud, et kauba kohta väljastati 20.09.2012 XxxxLtd poolt lastikiri, mille
    kohaselt alustati hageja II nimel kauba vedu Xxxx. Ltd-le Vietnami. Arvega (I kd tl 200,
    tõlge III kd tl 607) on tõendatud, et 20.09.2012 on XxxxLtd väljastanud kauba veo eest
    hagejale II arve, mille tasus 23.09.2012 XxxxOÜ (I kd tl 201). Kirjavahetusega (I kd tl 202,
    tõlge III kd 608) on tõendatud, et Xxxxpidas 6.09.2012 kaubatarne kohta läbirääkimisi. SEB
    pangakonto väljavõttega on tõendatud, et raha kauba edasimüügi eest laekus hageja II
    kontole nr ****9022 24.09.2012 ja 05.10.2012 (1 kd tl 134-135). Eelnevast saab järeldada,
    et kauba omanik oli hageja II ning maksed ei ole tehtud alusetult, vaid on seotud
    kaubasaadetisega. Kostja vande all antud ütlustega (V kd tl 14-18) on tõendatud, et Xxxx
    tegi hagejate juhtimisotsused ning suhtles klientide ja tarnijatega ning, et eelnimetatud kauba
    müügitehingutega seoses tegi XxxxAS Xxxxpalvel makseid Xxxx nimelisele isikule
    Vietnami (I kd tl 203-205). Xxxx ja Xxxxvahelisest kirjavahetusest nähtuvalt tehti neid
    makseid „lobby-töö eest veterinaar-ja tolliametkonnas" (I kd tl 207-208, tõlge III kd tl 609).
    Maksed Xxxx on XxxxAS teinud samal päeval, kui sai hagejalt II raha. Kostja ütluste
    kohaselt ta xxxx-ga ise ei suhelnud ja ülekande tegemise korralduse ning lähteandmed
    ülekande teostamiseks sai ta Xxxxlt, kes Vietnami ametnikuga suhtles.

                                                                                                 9
26. Kostja vande all antud ütlustega (V kd tl 14-18) on tõendatud, et XxxxOÜ tasus Xxxx palvel
    XxxxOÜ-le arved, mis esitati E.-D.Graziale kuuluvale Xxxx OÜ-le (I kd tl 209-211, 212-
    214, tõlked III kd tl 610-612). Seega on XxxxOÜ ja XxxxAS teinud hageja II eest kulutusi
    43 501,88 EUR, 94 123,61 GBP ja 9762,72 USD, mistõttu peaks hagejate nõude arvestuse
    järgi olema hageja II nõue kostja vastu 164 457,19 euro võrra väiksem. Kostja vande all
    antud ütlustega on tõendatud, et nii nagu hageja I puhul, nii ka hageja II puhul tegi ta kõik
    hagi aluseks olevad ülekanded Xxxxsoovil ja teadmisel ja XxxxOÜ ning XxxxAS-i käsutusse
    ei jäänud hagejate poolt neile üle kantud raha, samuti et, kumbki hageja ei esitanud kostja,
    XxxxOÜ ega ka XxxxAS-i vastu mis tahes nõudeid või pretensioone. Seega asub kohus
    seisukohale, et hageja II poolt XxxxOÜ-le ja XxxxAS-le kantud raha, millega nad täitsid
    kolmandate isikute ees hageja II kohustusi, ei saa käsitleda kostja poolt hagejale II tekitatud
    kahjuna.

27. Kostja vande all antud seletuse (V kd tl 14-18) kohaselt vormistati hageja II ja XxxxAS-i
    vaheline 20.05.2012 laenuleping (I kd tl 22-23) ja hageja II ja XxxxOÜ vaheline 01.03.2012
    laenuleping (I kd tl 24-25) tagantjärele selleks, et äriühingute vahelises kolmnurgas näidata
    tehingute õigsust. Laenulepingud soovitas sõlmida raamatupidamisega tegelev äriühing ja
    kostjale andis need allkirjastamiseks xxxx. Kostja vande all antud ütluste kohaselt oli hageja
    II puhul tavapärane, et talle esitatud arveid tasusid Xxxx korraldusel teised äriühingud
    (XxxxOÜ, XxxxAS, hageja I), kuna Xxxx poolt XxxxLtd-lt tellitud kondijahu ei tohtinud
    Aasiasse eksportida, mistõttu kanditi raha ka ühelt äriühingult teisele. Eeltooduga saab kohus
    lugeda tõendatuks, et Xxxx, kes oli hageja II osaniku XxxxLtd aktsionäriks 60% aktsiate
    osas (kostja oli 40% osas Xxxxaktsiate omanikuks) teadlikuks tehingust ja sellega
    nõustunuks hoolimata kirjaliku otsuse puudumisest. Järelikult ei ole laenulepingud tühised
    ÄS § 181 lg 3 esimesest lausest tulenevalt. Laenulepingutest nähtuvalt on need sõlmitud 5%-
    lise intressimääraga aastas, mistõttu vastavad laenulepingud turutingimustele ning neid ei saa
    neid pidada tühiseks ÄS § 181 lg 3 alusel.

28. Kohus on seisukohal, et hagejad ei ole tõendanud ka seda, et neile oleks hagis märgitud
    rahaline kahju tekkinud, kuna pangakontode väljavõtetega on tõendatud muuhulgas, et
    hagejad on jätnud hagiavalduses arvestamata kostja poolt tehtud ülekanded kogusummas
    284 644 eurot - 130 000 eurot - kostja tasus XxxxAS kontolt hageja I kontole hagejalt II
    saadud raha; 70 345 eurot - kostja tasus XxxxOÜ kontolt hagejale II esitatud arve nr 10244;
    40 965,eurot - kostja tasus XxxxOÜ kontolt hageja II eest Xxxx OÜ-le esitatud arve nr
    10422; 7136 eurot - kostja tasus XxxxOÜ kontolt Hemisphere'i 20.09.2012 arve, mis oli
    esitatud hagejale II; 18 098 eurot - kostja tasus XxxxOÜ kontolt Greencarrier OÜ arved nr
    22212, 22302 ja 22303, mis olid esitatud hagejale II; 18 100 eurot - kostja tasus XxxxOÜ
    kontolt Vietnami tolliametnikule Xxxx-le Xxxx korraldusel hageja II huvides.

29. Kohus on seisukohal, et eeltoodud kirjalike tõendite ja kostja vande all antud ütlustega on
    tõendatud, et kostja ei teinud äriühingute vahelisi ülekandeid omal algatusel, vaid Xxxx
    algatusel, kes sai tasumist vajavad arved oma äripartneritelt ning andis need edasi kostjale
    ülekannete tegemiseks. Ülekannetega on tõendatud ka see, et neid tehti valdavalt hagejale II
    väljastatud arvete tasumiseks. Kostja ütluste ja pangakontode logide väljavõtetega on
    tõendatud, et Xxxx kontrollis arvete tasumist ja vajadusel võttis hageja I kontolt raha välja
    või kasutas kontot pereliikmete huvides. Järelikult ei ole ta toime pannud hagejate
                                                                                              10
   etteheidetavaid tegusid. Kostja poolt hagejatele hagi terviktekstis märgitaud kahju tekitamine
   ei ole tõendatud. Seega tuleb hagid jätta täies ulatuses rahuldamata.
       Menetluskulude jaotus

30. TsMS § 138 lg 1 kohaselt on menetluskulud menetlusosaliste kohtukulud ja kohtuvälised
    kulud lõõike 2 kohaselt on kohtukulud riigilõiv, kautsjon ja asja läbivaatamiskulud. TsMS §
    144 p 1 ja 2 kohaselt on kohtuvälised kulud menetlusosaliste esindajate ja nõustajate kulud,
    dokumentaalse tõendi ja asitõendi saamise kulud. Lepinguline esindaja on menetlusosalist
    menetluses esindav advokaat või muu esindaja käesoleva seadustiku §-s 218 sätestatu
    kohaselt. TsMS § 143 p 1 kohaselt on asja läbivaatamise kulud tunnistaja-, eksperdi- ja
    tõlgikulud ning kohtuekspertiisiseaduse alusel hüvitatavad menetlusvälisel isikul seoses
    ekspertiisi tegemisega tekkinud kulud ning p 2 kohaselt dokumentaalsete tõendite saamise
    kulud..

31. TsMS § 174 lg 1 kohaselt määrab menetluskulude rahalise suuruse menetluskulude jaotuse
    alusel vajalikus ja põhjendatud ulatuses kindlaks asja menetlev kohus samas tsiviilasjas,
    millega seoses kulud tekkisid. TsMS § 175 lg 1 sätestab, kui menetlusosaline peab
    menetluskulude jaotust kindlaksmäärava kohtulahendi kohaselt kandma teist menetlusosalist
    esindanud lepingulise esindaja kulud ja ta menetluskulude kindlaksmääramise avaldusele
    vastu ei vaidle, võib kohus piirduda üksnes selle kontrollimisega, et lepingulise esindaja
    kulud ei oleks suuremad käesoleva paragrahvi lõike 4 alusel kehtestatud piirmäärast. Kui
    menetluskulude kindlaksmääramise avaldus on selgelt põhjendamatu või kui lepingulise
    esindaja kulude kohta esitatakse vastuväide, kontrollib kohus ka lepingulise esindaja kulude
    põhjendatust ja vajalikkust.

32. TsMS § 162 lg 1 kohaselt kannab hagimenetluse kulud pool, kelle kahjuks otsus tehti. Kuna
    kohus jättis hagi rahuldamata, siis tuleb jätta menetluskulud täies ulatuses hagejate kanda.

33. Kostja esitas kohtule 25.11.2015 ja 30.11.2016 menetluskulude nimekirjad, taotles määrata
    kindlaks tema menetluskulud summas 13 561,51 eurot ja 507,00 eurot, mõista rahaliselt
    kindlaksmääratud menetluskulud hagejatelt kostja kasuks välja ning märkida menetluskulude
    kindlaksmääramise lahendis, et hüvitamisele kuuluvatelt menetluskuludelt tuleb tasuda
    menetluskulude suurust kindlaks tegeva lahendi jõustumisest alates kuni täitmiseni viivist
    võlaõigusseaduse § 113 lõike 1 teises lauses ettenähtud ulatuses.

34. Hagejad vaidlesid vastu kostja menetluskulude taotlusele ning palusid mitte arvestada
    assistendi ajakulust tulenevat menetluskulu, vähendada kostja esindaja adv. Ants Mailendi
    tunnihinna suurust 153 euroni ja mitte arvestada kostja poolt 25.11.2015 esitatud
    menetluskulude rahalise kindlaksmääramise ja väljamõistmise avalduses välja toodud
    menetluskulude summat, kuna avalduses esitatud andmed on ebaõiged ning menetluskulude
    summa kujunemine pole jälgitav või alternatiivselt käesoleva punktiga nõuda kostjalt välja
    arved ning lisad, millest nähtuks, kes on teostanud menetluskulude nimekirjas märgitud
    toiminguid.

35. Kohus on seisukohal, et kostja menetluskulude avaldus kuulub rahuldamisele. Esindajate
    tunnihinnad ja nimekirjas kirjendatud lepinguliste esindajate poolt tehtud töö, kestvus ja

                                                                                              11
    maksumus on esitatud mõistlikus suuruses ja vastavad asjas tehtud toimingutele. Arvestades
    asja keerukust, tõendite mahtu ning toimingutele ja kohtuistungitele kulunud aega, on
    esindajate õigusabi kokku summas 14 005,40 eurot mõistlik ja põhjendatud. Hagejate
    vastuväited kostja menetluskulude suuruse kohta ei ole objektiivsed, kuna hagejate endi kulu
    esindajate osutatud õigusabile on oluliselt suurem. Seega tuleb hagejatelt välja mõista kostja
    kulud lepingulistele esindajatele kokku 14 005,40 eurot. Kostja kulud dokumentide tõlkele,
    riigilõiv ja äritoimikute tellimiskulu, kokku 63,11 eurot on samuti põhjendatud ja kuuluvad
    hagejatelt väljamõistmisele. Järelikult tuleb kostja menetluskulud hagejatelt välja mõista
    kokku summas 14 068,51 eurot.

36. TsMS § 165 lg 1 sätestab, et kui otsus on tehtud kaashagejate või -kostjate kahjuks,
    vastutavad kaashagejad või -kostjad menetluskulude eest võrdsetes osades, kui kohus ei
    määra teisiti. Kui isikud osalevad menetluses oluliselt erinevas ulatuses, võib kohus kulude
    jaotamisel võtta aluseks osalemise ulatuse. Kuna hageja I põhinõude suuruseks on 62 000,00
    eurot ning hageja II põhinõude suuruseks on 196 360,67 eurot, siis tuleb menetluskulud välja
    mõista hagejalt I summas 4500 eurot ja hagejalt II summas 9568,51 eurot.

37. TsMS § 177 lg 4 kohaselt märgib kohus menetlusosalise taotlusel menetluskulude
    kindlaksmääramise kohtulahendis, et hüvitamisele kuuluvatelt menetluskuludelt tuleb tasuda
    menetluskulude suurust kindlaks tegeva lahendi jõustumisest alates kuni täitmiseni viivist
    võlaõigusseaduse § 113 lg 1 teises lauses ettenähtud ulatuses. Seega tuleb kohustada hagejaid
    tasuma kostjale hüvitamisele kuuluvatelt menetluskuludelt alates menetluskulude suurust
    kindlaks tegeva lahendi jõustumisest kuni täitmiseni viivist VÕS § 113 lg 1 teises lauses
    ettenähtud ulatuses.

/digitaalselt allkirjastatud/

Kohtunik




                                                                                               12
