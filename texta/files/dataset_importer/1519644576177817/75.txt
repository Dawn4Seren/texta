                                                                                1-16-11448




                           KOHTUMÄÄRUS
Kohus                                Viru Maakohus

Määruse tegemise aeg ja koht         29. detsember 2016, Narva kohtumaja

Toimiku number                       1-16-11448

Kohtunik                             Innokenti Menšikov (kirjalikus menetluses)

Taotluse esitaja                     Narva Linnakantselei Alaealiste komisjon
                                     asukoht Peetri 5, 20308 Narva
Taotlus                              Alaealise suunamiseks kasvatuse eritingimusi vajavate
                                     õpilaste kooli
Alaealine                            MV
                                     Isikukood xxx, elukoht Xxx (Xxx).
                                     Juhindudes KrMS § 404 ja § 406 lg 3 p 1
RESOLUTSIOON

Anda luba paigutada alaealine MV (isikukood xxx, elukoht Xxx) kaheks aastaks
kasvatuse eritingimusi vajavate õpilaste kooli - Maarjamaa Hariduskolleegiumi
Valgejõe õppekeskusesse.

Politsei- ja Piirivalveameti Ida Prefektuuri Narva politseijaoskond on kohtumääruse
jõustumisel kohustatud toimetama alaealise MV Maarjamaa Hariduskolleegiumi
Valgejõe õppekeskusesse.

Määrus saata Politsei- ja Piirivalveameti Ida prefektuurile, Narva linna alaealiste
komisjonile, MVle ning tema seaduslikule esindajale, Narva linnale (Narva linna
Sotsiaalabiameti kaudu) ja Maarjamaa Hariduskolleegiumi Valgejõe õppekeskusele.

Edasikaebamise kord

Määruse peale võib alaealiste komisjon, alaealine või alaealise seaduslik esindaja esitada
määruskaebuse Tartu Ringkonnakohtule Viru Maakohtu Narva kohtumaja kaudu kümne
päeva jooksul, alates päevast, mil isik sai vaidlustatavast kohtumäärusest teada või pidi teada
saama.



Asjaolud
                                                                                           1
                                                                                 1-16-11448

Narva Linnavalitsuse alaealiste komisjon taotleb luba alaealise MV (sündinud xxx,
elukoht: Xxx) suunamiseks Maarjamaa Hariduskolleegiumi Valgejõe õppekeskusesse.

Taotluse kohaselt võttis Narva alaealiste komisjon 08.11.2016 vastu otsuse suunata Narva
Xxx7. klassi õpilane MV (ik xxx, elukoht Xxx) kasvatuse eritingimusi vajavate õpilaste
kooli. 30.11.2016 sai komisjon Maarjamaa Hariduskolleegiumist teate Valgejõe
õppekeskuses vaba õppekoha broneerimisest.

Varem Narva alaealiste komisjoni 07.02.2012, 22.04.2014, 17.05.2016 ja 27.09.2016
istungitel on arutatud juba alaealise Xxx asju seoses tema poolt toime pandud
õiguserikkumistega (KarS § 214 lg 1, § 218 lg 1, § 121 lg 1, AS § 71). Komisjoni otsustega
on alaealise suhtes kohaldatud hoiatust 2 kordaja suunatud psühhiaatri ning sotsiaaltöötaja
juurde vestlusele. Komisjoni 08.11.2016.a istungil selgus, et mõjutusvahendite kohaldamisel
ei ole alaealine Xxx täitnud talle pandud kohustusi. Samuti selgitas alaealise seaduslik
esindaja, et alaealisel on jätkuvalt käitumisprobleemid nii koolis kui ka lastekodus - nooruk
ei järgi reegleid ja ignoreerib kõiki märkusi. Alaealine Xxx rikub pidevalt kodukorda ja
päevarežiimi asenduskodus - saabub koju peale keskööd, suitsetab, ropendab, solvab
täiskasvanuid tahtlikult, käitub alatult, mõnitab teisi lapsi ning käitub agressiivselt nende
suhtes. MV hulgub, ei ööbi tihti kodus, kerjab, tarvitab alkoholi ja narkootilisi aineid, jätkab
õigusrikkumiste toimepanemist, eriti öisel ajal. Nii Xxx osakonna esindaja 31.10.2016
aruandest selgub, et MV ei ööbinud kodus 1-2. 3-4. 5-6. 6-7. 8-9. 15-16. 18-19, 21-23. 26-
28, ja 31 oktoobril. Komisjoni 08.11.2016 istungil selgitas alaealine, et talle meeldib öösiti
hulkuda, ta ei taha ta lastekodus elada ei Narvas ega mujal. Xxx osakonna esindaja Xxx
sõnul ei ole võimalik poissi kodus kinni hoida, kuna laps ei karda mitte midagi. Alaealine
jookseb lastekodust ära isegi haigena ja kuiva riieteta. Alaealisel Xxx! on raske
psüühikahäire. Arsti poolt määratud ravimeid poiss praktiliselt ei võta. Seega ei saa xxx
tervislikku seisundit kontrollida ja seda stabiliseerida. Alaealisel on olulised probleemid ka
koolikohustusega - I ja II veerandite jooksul oli Xxxl kokku 56 põhjuseta puudumist
õppetundidest ja veerandihinded on välja panemata pea kõigis õppeainetes. 20.10.2016
toimus ümarlaud politsei esindaja juuresolekul, kus arutati MV käitumist. Kohtumisel
osalejad jõudsid järeldusele, et lapsele sobiks kõige paremini kinnist tüüpi asutus (näiteks,
Tapa Erikool), kus ta oleks sunnitud järgima distsipliini ja ei satuks olukordadesse, mis
ohustaksid tema tervist ja elu.
Vastavalt alaealise mõjutusvahendite seaduse paragrahvile 6 ja arvestades varem
vastuvõetud komisjoni otsuseid ning kohaldatud mõjutusvahendeid taotleb alaealiste
komisjon kohtult luba alaealise Rinki kaheks aastaks erikooli suunamiseks.

2016. aasta novembri- ja detsembrikuus, pärast Tapa Erikooli suunamisest otsuse
vastuvõtmist, sai komisjon veel kaks taotlust Ida Prefektuuri Narva politseijaoskonnast
MV suhtes seoses tema osalemisega õigusrikkumistes. Nii ajavahemikul 25.10.2016 kuni
28.10.2016 Narvas Võidu tn 1 trepikojas alaealine Xxx koos teiste alaealistega rikkusid
öörahu - nimelt nad karjusid, tekitasid müra erinevate esemetega ja valjult naersid, millega
rikkusid majaelanike rahu ja avalikku korda. Sel viisil on alaealine MV toime pannud KarS
§ 262 lg 1 ettenähtud väärteo. 29.10.2016 kell 17.00 paiku Narvas aadressil: xxx maja
lähedal alaealine Xxx lõhkus ära pr Xxx korteri aknaklaasi. Sel viisil on eelnimetatud
alaealine toime pannud KarS § 218 lg 1 ettenähtud väärteo.
Narva linna Sotsiaalabiameti (kui alaealise Xxx hooldaja) ja Narva Xxxesindaja arvamusel
oleks mõistlik rakendada alaealise Xxx suhtes rangemat mõjutusvahendit (Tapa Erikooli
suunamine) uute õigusrikkumiste ennetamiseks.


                                                                                             2
                                                                         1-16-11448
Kasvatuse eritingimusi vajavate õpilaste kooli suunamine toimub alaealise kasvatusliku
järelevalve huvides.


Maakohtu seisukoht

Vaadanud läbi Narva alaealiste komisjoni esitatud kirjalikud materjalid, leiab kohus, et
taotlus MV erikooli suunamiseks on põhjendatud ja kuulub rahuldamisele.

Põhikooli ja gümnaasiumiseaduse § 9 lg 2 järgi on koolikohustuslik laps, kes jooksva aasta
1. oktoobriks saab seitsmeaastaseks. Õpilane on koolikohustuslik põhihariduse
omandamiseni või 17-aastaseks saamiseni.

Alaealise mõjutusvahendite seaduse (AMVS) § 1 lg 2 järgi kohaldatakse kõnealust seadust
alaealise suhtes, kes on:
1) nooremana kui neljateistaastasena toime pannud karistusseadustikus ettenähtud
kuriteokoosseisule vastava õigusvastase teo;
2) nooremana kui neljateistaastasena toime pannud karistusseadustikus või muus seaduses
ettenähtud väärteokoosseisule vastava õigusvastase teo;
3) neljateist- kuni kaheksateistaastasena toime pannud karistusseadustikus ettenähtud
kuriteo, kuid prokurör või kohus on leidnud, et isikut saab mõjutada karistust või
karistusseadustiku §-s 87 ettenähtud mõjutusvahendit kohaldamata ja kriminaalmenetlus on
tema suhtes lõpetatud;
4) neljateist- kuni kaheksateistaastasena toime pannud karistusseadustikus või muus
seaduses ettenähtud väärteo, kuid kohtuväline menetleja on leidnud, et isikut saab mõjutada
karistust kohaldamata, või kohus on leidnud, et isikut saab mõjutada karistust või
karistusseadustiku §-s 87 ettenähtud mõjutusvahendit kohaldamata ja väärteomenetlus on
tema suhtes lõpetatud.

AMVS § 6 lg 2 kohaselt on alaealiste komisjonil õigus taotleda kohtult alaealise kasvatuse
eritingimusi vajavate õpilaste kooli suunamist, kui alaealine on toime pannud sama seaduse
paragrahv 1 lõikes 2 sätestatud teo, mille eest kohaldatud mõjutusvahendid ei ole andnud
tulemust ja kui kasvatuse eritingimusi vajavate õpilaste kooli suunamine toimub alaealise
kasvatusliku järelevalve huvides.

AMVS § 6 lg 3 kohaselt võib alaealiste komisjon taotleda kohtult luba 12 aasta vanuse või
vanema alaealise kasvatuse eritingimusi vajavate õpilaste kooli paigutamiseks.

MV on 13-aastane, kes on korduvalt pannud toime õigusrikkumisi, millel on nii väärteo kui
ka kuriteo tunnused vastavalt KarS § 214 lg 1, § 121 lg 1, § 218 lg 1, AS § 71 Kuna MV ei
olnud süütegude toimepanemiste ajal süüvõimeline, saadeti materjalid alaealiste
komisjonile.

MV on jätkuvalt koolikohustuslik isik, kuid kohtule esitatud materjalidest nähtuvalt ei allu
MV õpetajate korraldustele, temal on jätkuvalt käitumisprobleemid nii koolis kui ka
lastekodus - nooruk ei järgi reegleid ja ignoreerib kõiki märkusi. Alaealine Xxx rikub
pidevalt kodukorda ja päevarežiimi asenduskodus - saabub koju peale keskööd, suitsetab,
ropendab, solvab täiskasvanuid tahtlikult, käitub alatult, mõnitab teisi lapsi ning käitub
agressiivselt nende suhtes. MV hulgub, ei ööbi tihti kodus, kerjab, tarvitab alkoholi ja
narkootilisi aineid, jätkab õigusrikkumiste toimepanemist, eriti öisel ajal. MV on suunatud
erinevate spetsialistide vastuvõtule (psühhiaatri), kuid need ei ole olukorda parandanud. MV
on jätkanud kuriteo tunnustele vastavate tegude sooritamist, samuti koolis kehtiva korra
rikkumist. Narva linna Sotsiaalabiameti (kui alaealise Xxx hooldaja) ja Narva Xxxesindaja
                                                                                         3
                                                                         1-16-11448
arvamusel oleks mõistlik rakendada alaealise Xxx suhtes rangemat mõjutusvahendit (Tapa
Erikooli suunamine) uute õigusrikkumiste ennetamiseks.

MV käitumine on alaealiste komisjonis korduvalt arutusel olnud, kuid komisjoni kohaldatud
leebemad mõjutusvahendid ei ole mõjutanud teda hoiduma uute õigusrikkumiste
toimepanemisest ega muutnud tema suhtumist koolikohustuse täitmisesse.

Eelnevast lähtuvalt on ilmne, et seni proovitud mõjutusvahendid ei ole lapse käitumist
mõjutanud ning ta jätkab rikkumiste toimepanemist. Seega on kohus seisukohal, et kuna
alaealist ei ole võimalik muul moel mõjutada ja kohtule esitatud andmetest nähtuvalt ei saa
sellega hakkama ka alaealise Xxx hooldaja, tuleb MV suhtes kohaldada kasvatuse
eritingimusi vajavate õpilaste kooli suunamist.

Kohus leiab, et MV suunamine eritingimusi vajavate õpilaste kooli on põhjendatud lapse
õigusvastase käitumisega ning vajalik temale endale kasvatusliku järelevalve huvides ning
hariduse omandamiseks.

AMVS § 6 lg 4 kohaselt võib alaealise paigutada kasvatuse eritingimusi vajavate õpilaste
kooli kuni kaheks aastaks. Tähtaja määramisel arvestatakse õppeaasta lõpuga.

Eeltoodust tulenevalt annab kohus loa alaealise MV paigutamiseks Maarjamaa
Hariduskolleegiumi Valgejõe õppekeskusesse kaheks aastaks.

Määruse tegemisel juhindus kohus AMVS §-dest 1, 6, 13 ja KrMS §-dest 404, 406; 407,
383, 384, 386 ja 387.

/allkirjastatud digitaalselt/

Innokenti Menšikov
Kohtunik




                                                                                        4
