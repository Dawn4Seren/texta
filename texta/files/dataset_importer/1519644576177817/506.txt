                                                              Kriminaalasi nr 1-16-8374




                          KOHTUOTSUS
                        Eesti Vabariigi nimel
                            Resolutiivosa


Kohus                         Tartu Maakohus

Kohtuotsuse tegemise aeg ja   19.detsembril 2016.a Jõgeva kohtumaja

koht

Kriminaalasja number          1-16-8374

Kohtunik                      Ülle Raag

Kohtuistungisekretär          Jana Kaaver

Kriminaalasi                  Kaili Tammeoru (nom: Tammeorg) süüdistus KarS § 424
                              järgi
Prokurör                      Ringkonnaprokurör Anneli Hinto

Süüdistatav                   Kaili Tammeorg, isikukood 47807262723, emakeel-
                              eesti keel, Eesti Vabariigi kodanik,
                              Elukoht:        xxxxxxxxxxxxxxxxxxxxxxx,               telefon
                              xxxxxxxx, põhiharidus, töökoht- ei tööta, kriminaalkorras
                              karistatud kuuel korral, millest 2 kehtivat karistust:
                              1)10.12.2012.a. Tartu Maakohtu Valga kohtumajas KarS
                              § 213 lg.1,, § 199 lg.2 p.4,7 järgi mõistetud karistus 8 kuud
                              vangistust, mida suurendati 07.05.2009.a. Tartu Maakohtu
                              otsusega mõistetud karistuse 6 kuud vangistust võrra,
                              mõistes liitkaristuseks 1aasta 2 kuud vangistust, KarS § 69
                              alusel asendatud üldkasuliku tööga 846 tundi tähtajaga 2
                              aastat; 2) 14.11.2014.a. Tartu Maakohtu Valga kohtumaja
                              poolt KarS § 201 lg.1 järgi rahaline karistus 30päevamäära
                              (96 eurot) KarS § 73 alusel tingimuslikult 3-aastase
                              katseajaga;
                              Üks kehtiv väärteokaristus.

                              Tõkend - ei ole kohaldatud.




                                                                                         1
 Kaitsja                               Vandeadvokaat Rein Napa, Advokaadibüroo Rein
                                       Napa OÜ, asukoht Riia t. 4 Tartu 51004, telefon 51
                                       89 415, e-post: reinnapa@gmail.com



 RESOLUTSIOON

Süüdi tunnistada Kaili Tammeorg KarS § 424 järgi ja karistuseks mõista 10 (kümme) kuud
vangistust.

Kohaldada KarS § 74 lg.1 sätteid ja määrata, et Kaili Tammeorule mõistetud karistust 10
kuud vangistust ei pöörata täielikult täitmisele, kui Kaili Tammeorg 2 (kahe) aasta
pikkuse katseaja jooksul ei pane toime uut tahtlikku kuritegu ja täidab talle KarS §-s 75 lg 1 ja
lg.2 sätestatud käitumiskontrolli ajaks pandud kontrollnõudeid ja kohustusi:

   1) elada kohtu määratud alalises elukohas – xxxxxxxxxxxxxxxxxxxxxxxxxxxxxxx
   2) ilmuda kriminaalhooldaja määratud ajavahemike järel kriminaalhooldusosakonda
      registreerimisele;
   3) alluda kriminaalhooldaja kontrollile oma elukohas ja esitada talle andmeid oma
      kohustuste täitmise ja elatusvahendite kohta;
   4) saada kriminaalhooldusametnikult eelnev luba elukohast lahkumiseks Eesti
      territooriumi piires kauemaks kui 15 päevaks;
   5) saada kriminaalhooldusametnikult eelnev luba elu-, töö- või õppimiskoha
      vahetamiseks.
   6) saada kriminaalhooldusametnikult eelnev luba Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg.2 p.2 alusel kohustada Kaili Tammeorgu temale määratud katseaja jooksul (kaks
aastat) mitte tarvitama alkoholi.

Määrata      Kaili Tammeorg katseajaks           Tartu      vangla    kriminaalhooldusosakonna
kriminaalhooldaja järelevalve alla.

KarS § 73 lg.4, § 65 lg.2, § 64 lg.2 alusel pöörata iseseisvalt täitmisele Kaili Tammeorule
Tartu Maakohtu Valga kohtumaja poolt kriminaalasjas nr . 1-14-9569 kohtuotsusega
14.11.2014.a. mõistetud rahaline karistus 30 päevamäära, s.o. 96 eurot.

Rahalise karistuse tasumiseks vajalikud makserekvisiidid on kajastatud kohtuotsuse lisaks
olevas makseinfo dokumendis.

Rahalise karistuse vabatahtliku tasumise tähtaeg on 30 päeva alates kohtuotsuse jõustumisest.
Kui rahaline karistus ei ole täielikult tasutud 30 päeva jooksul arvates kohtuotsuse jõustumisest,
saadetakse kohtuotsus 10 päeva jooksul kohtutäiturile sundtäitmiseks täitemenetluses
sätestatud korras.

Kriminaalmenetluse kulud:

 Kaili Tammeoru menetluskulud on:
1) sundraha 645 eurot (KrMS § 179 lg.1 p.2);

                                                                                                2
2) tasu riigi õigusabi eest kohtueelses menetluses 110,16 eurot (KrMS § 175 lg.1 p.4);
3) kriminaalasja menetlemisel tekkinud postikulud 4,01 eurot (KrMS § 175 lg.1 p.10).

Kokku on Kaili Tammeoru menetluskulud 759,17 eurot.

Määrata, et Kaili Tammeorul tuleb tasuda menetluskulude hüvitisena riigi tuludesse 759,17
eurot.

Menetluskulu hüvitis tuleb tasuda Maksu- ja Tolliameti kontole nr EE502200221014193355
(Swedbank) või nr EE351010052031000004 (SEB Pank) või nr EE401700017002872300
(Nordea Pank) või nr EE873300333499990003 (Danske Bank). Maksekorraldusel tuleb
märkida viitenumber 99916700092196. Selgituseks märkida : Tartu Maakohtu Jõgeva
kohtumaja otsus nr . 1-16-8374, Kaili Tammeoru menetluskulu.

Pikendada Kaili Tammeorule menetluskulude vabatahtliku tasumise tähtaega ja määrata, et
menetluskulud 759,17 eurot tuleb tasuda võrdsetes osades 12 kuu jooksul alates kohtuotsuse
jõustumisele järgnevast kuust, tehes makse iga kuu 10. kuupäevaks summas 63,26 eurot.
Kui menetluskulud ei ole täielikult tasutud kohtu määratud tähtaja jooksul, saadetakse
kohtuotsus 10 päeva jooksul kohtutäiturile sundtäitmiseks täitemenetluses sätestatud korras.

Edasikaebamise kord
Kohtuotsusele võib esitada apellatsioonkaebuse Tartu Maakohtu Jõgeva kohtumaja kaudu
Tartu Ringkonnakohtule. Kaebuse esitamise soovist tuleb kohtule kirjalikult teatada 7 päeva
jooksul arvates kohtuotsuse kuulutamisest. Apellatsioonkaebus esitatakse 15 päeva jooksul
arvates päevast, mil kohtuotsus on kohtu kantseleis tutvumiseks kättesaadav.
Apellatsiooniõiguse kasutamise soovist teatamise korral on kohtuotsus kohtu kantseleis
tutvumiseks kättesaadav 06.jaanuaril 2017.a.

ASJAOLUD JA MENETLUSE KÄIK

Kohus arutas üldmenetluses Kaili Tammeorule esitatud järgmist süüdistust:

KAILI TAMMEORG´u süüdistatakse selles, et tema 26.07.2016 kella 18:35-18:41 ajal
Jõgeva maakonnas Tabivere vallas Tabivere alevikus Tuuliku 2 maja ees juhtis, ilma vastava
kategooria juhtimisõiguseta, mootorsõidukit Mercedes-Benz registreerimismärgiga xxxxxxx
alkoholijoobeseisundis, kus alkoholisisaldus tema poolt väljahingatavas õhus oli mõõtmisel
0,87 mg/l kohta, millega rikkus Liiklusseaduse § 69 lg1 nõuet, so juht ei tohi olla joobeseisundis
ja Liiklusseaduse § 69 lg2 p1 nõuet, so alkoholijoobes olevaks loetakse mootorsõidukijuhti,
kelle ühes grammis veres on vähemalt 1,50 milligrammi alkoholi või tema väljahingatavas õhus
on alkoholi 0,75 milligrammi ühe liitri kohta või rohkem, Liiklusseaduse § 90 lg1p1-
mootorsõidukit ei tohi juhtida isik, kellel ei ole vastava kategooria mootorsõiduki
juhtimisõigust.

Seega mootorsõiduki juhtimisega joobeseisundis, pani Kaili Tammeorg toime KarS § 424
järgi kvalifitseeritava kuriteo.

/allkirjastatud digitaalselt/
Kohtunik
Ülle Raag

                                                                                                3
4
