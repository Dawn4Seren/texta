                                                                       Väärteoasi nr 4-15-10473




                             KOHTUMÄÄRUS
Kohus                               Tartu Maakohus

Määruse tegemise aeg ja koht        25. veebruar 2016. a Jõgeva kohtumaja

Väärteoasja number                  4-15-10473

Kohtunik                            Liivi Loide

Väärteoasi                          PPA Lõuna prefektuuri avaldus Tiit Tindile asenduskaristuse
                                    kohaldamiseks
Taotlus                             Tiit Tindi taotlus     üldkasuliku töö     tähtaja   kulgemise
                                    peatamiseks
Süüdlane                            TIIT TINT

                                    isikukood:          38205302761,           elukoht:
                                    xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                    xx
RESOLUTSIOON

Jätta läbi vaatamata Tiit Tindi taotlus talle Tartu Maakohtu 11.01.2016. a väärteoasjas nr 4-
15-10473 määratud üldkasuliku töö tegemise tähtaja peatamiseks.

Edasikaebamise kord
Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.

TAOTLUSE SISU JA MENETLUSE KÄIK
11.01.2016. a kohtumäärusega väärteoasjas nr 4-15-10473 asendas kohus KarS § 72 lg 1, 2 ja §
69 lg 1 alusel Tiit Tindile 27.09.2012. a väärteoasjas nr 278012004498 määratud rahatrahvi
tasumata osa summas 847,31 eurot, s.o 21 trahviühikut, millele vastab 21 päeva aresti, 21 tunni
üldkasuliku tööga. KarS § 69 lg 3 alusel määrati üldkasuliku töö tegemise tähtajaks 2 kuud alates
käesoleva kohtumääruse jõustumisest. Üldkasuliku töö tegemise aja ja koha kooskõlastamiseks
tuli Tiit Tindil ühe nädala jooksul kohtuotsuse jõustumisest arvates võtta ühendust Lõuna
Prefektuuri menetlusteenistuse vanemspetsialist Anžela Murumägiga.

14.02.2016. a saabus kohtule Tiit Tindi taotlus üldkasuliku töö tegemise tähtaja pikendamiseks
väärteoasjas nr 4-15-10473 tulenevalt tema tervislikust seisundist, mis ei võimalda üldkasulikku
tööd                                        praegu                                          teha.
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx


                                                                                            1 (2)
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
xxxxxxxxxxxxxxxxxxxxxxxxxxxxxxxxxxxx
Kuivõrd tulenevalt VTMS § 2103 lg 2 tuleb taotlus üldkasuliku töö tähtaja kulgemise
peatamiseks esitada Politsei- ja Piirivalveametil, palus kohus saata üldkasuliku töö tegemist
korraldaval Lõuna Prefektuuri ennetus- ja menetlustalituse menetlusteenistuse vanemspetsialist
Anžela Murumägil anda seisukoht Tiit Tindi avalduse osas ning ka ettepanek peatamise aja
kohta.
23.02.2016. a vastuses on Anžela Murumägi seisukohal, et praegu puudub vajadus Tiit Tindile
määratud üldkasuliku töö tundide tegemise tähtaja kulgemise peatamiseks. Tiit Tint on alustanud
üldkasuliku töö tundide tegemisega ning on sooritanud 16 tundi. Seega on kohtuasjas 4-15-
10473 teha veel 5 tundi, mille tegemise lõpptähtaeg on 27.03.2016. a. Tuginedes süüdlase poolt
esitatud tõenditele ja arvestades töö tegemise lõpptähtaega on alust eeldada, et see aeg peaks
olema piisav paranemiseks, et 5 tundi määratud tähtaja jooksul sooritada.

KOHTU SEISUKOHT
VTMS § 2103 lg 2 esimese lause kohaselt esitab Politsei- ja Piirivalveamet kohtule taotluse
üldkasuliku töö tähtaja kulgemise peatamiseks, kui süüdlane ei saa talle mõistetud või määratud
üldkasulikku tööd teha haiguse või perekondliku olukorra tõttu või seetõttu, et ta täidab
ajateenistuskohustust või osaleb õppekogunemisel.
Käesolevalt on taotluse üldkasuliku töö tähtaja kulgemise peatamiseks kohtule esitanud süüdlane
Tiit Tint. Seaduse kohaselt on sellist taotlust õigustatud esitama vaid Politsei- ja Piirivalveamet,
mistõttu küsis kohus Politsei- ja Piirivalveametilt Tiit Tindi taotluse osas seisukohta. Politsei- ja
Piirivalveamet ei pea üldkasuliku töö tegemise tähtaja kulgemise peatamist praegu vajalikuks,
sest kohtuotsusest tulenev üldkasuliku töö tegemise tähtaeg on piisavalt pikk selleks, et tegemata
üldkasulik töö tähtaegselt sooritada.
Kuna Politsei- ja Piirivalveamet taotlust üldkasuliku töö tähtaja kulgemise peatamiseks esitanud
ei ole ning kohtul puudub võimalus asja lahendada süüdlase taotluse alusel, tuleb jätta Tiit Tindi
taotlus läbi vaatamata.
Kohus märgib, et VTMS § 2103 lg 2 loetletud asjaolude ilmnemisel, mille tõttu võib olla vajalik
peatada üldkasuliku töö tähtaja kulgemine, tuleb süüdlasel pöörduda kohtuvälise menetleja
poole, kes saab kohtule esitada vastava taotluse.

/allkirjastatud digitaalselt/
Kohtunik




                                                                                               2 (2)
