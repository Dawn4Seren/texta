                              KOHTUOTSUS
                                   EESTI VABARIIGI NIMEL


Kohus                            Viru Maakohus
Otsuse tegemise aeg ja koht      22.september 2016.a, Jõhvi kohtumaja
Väärteoasja number               4-16-6615 (2440,16,005950)
Väärteoprotokolli number         AB1484665
Kohtunik                         Larissa Prokopenko
Kohtuistungi sekretär            Ingrid Koddo
Väärteoasi                       Liiklusseaduse § 201 lg 2 järgi

                                 Ruslan Grohhovski
Menetlusalune isik
                                 isikukood 37810204916, xxx

Kohtuväline menetleja            Politsei-ja Piirivalveameti Ida prefektuur,
                                 asukoht Rahu 38, Jõhvi
Kohtuistungil osalenud isikud
                                 PPA Ida prefektuuri esindaja Mxxx xxx
                                 Kaitsja Monica Merosto-Dmitrijev
                                 22.09.2016
Kohtuistungi aeg
                                 Juhindudes väärteomenetluse seadustiku (VTMS) § 107 lg 1
RESOLUTSIOON
                                 p-st 1 ja §-dest 108-111 kohtunik otsustas:

Tunnistada Ruslan Grohhovski süüdi 18.08.2016.a kell 11.40 mootorsõiduki juhtimise eest
omamata vastava kategooria mootorsõiduki juhtimisõigust, olles eelnevalt LS § 91 lg 2 p 3
alusel mootorsõiduki juhtimiselt kõrvaldatud s.o Liiklusseaduse § 201 lg 2 ettenähtud
väärteo toimepanemises ning karistada arestiga 20 päeva.

KarS § 68 lg 2 alusel arvata kinnipidamise aeg 18.08.2016 kell 11.55 kuni 20.08.2016 kell
11.55, s.o 2 päeva karistusaja hulka, ärakandmisele kuulub 18 päeva aresti.

Aresti kandmise aja algust arvata Ruslan Grohhovski´l alates tema saabumisest
arestimajja karistuse kandmisele.
KrMS § 414 alusel saadab kohus teatise millal ja kuhu ta peab karistust kandma ilmuma.

Määrus saata Ruslan Grohhovski´le ning PPA Ida prefektuurile.

Edasikaebamise kord
Kui kohtumenetluse pool soovib kasutada apellatsiooniõigust, peab ta sellest kirjalikult teatama
Viru Maakohtule Jõhvi kohtumaja kaudu 7 (seitsme) päeva jooksul, alates kohtuotsuse
kuulutamisele järgnevast päevast, s.o 23.09.2016.a. Kui ettenähtud tähtajaks ei teatata soovist
kasutada   apellatsiooniõigust,    vormistatakse    kohtuotsus    ainult    selle    lõpposana.
Apellatsiooniõiguse kasutamise korral on kohtuotsus maakohtu kantseleis kättesaadav alates 14.
oktoobrist 2016.a. Apellatsioon esitatakse Tartu Ringkonnakohtule 15 päeva jooksul, alates
päevast, mil otsus on kohtumenetluse pooltele maakohtu kantseleis tutvumiseks kättesaadav.

KOHTU TUVASTATUD ASJAOLUD JA PÕHJENDUSED

18.08.2016 koostatud väärteoprotokolli AB 1484665 kohaselt süüdistatakse Ruslan
Grohhovski´t selles, et tema xxx km-l juhtis mootorsõidukit omamata vastava kategooria
mootorsõiduki juhtimisõigust, olles eelnevalt LS § 91 lg 2 p 3 alusel mootorsõiduki juhtimiselt
kõrvaldatud. Oma tegudega rikkus Ruslan Grohhovski Liiklusseaduse § 90 lg 1 p 1 ja § 94 lg 1
sätet.
Kohtuväline menetleja kvalifitseeris Ruslan Grohhovski teo LS § 201 lg 2 järgi.

Kohtuistungile Ruslan Grohhovski ei ilmunud, paludes asi arutada ilma tema osavõtuta. Kaitsja
sõnade kohaselt tunnistab isik ennast süüdi.

Kohus avaldas järgmised tõendid:

Väljavõte Maanteeameti registrist (lk 6), mille kohaselt puudub Ruslan Grohhovskil kehtiv
juhiluba.
Sõiduki juhtimiselt kõrvaldamise otsus (lk 7), mille kohaselt otsus võeti vastu 18.08.2016 ning
Ruslan Grohhovski kõrvaldati sõiduki juhtimiselt Liiklusseaduse § 91 lg 2 p 3 alusel alates
18.08.2016 kell 11-52 kuni aluse äralangemiseni. Otsus on allkirjastatud Ruslan Grohhovski ja
koostaja poolt.
Päring maanteeametile (lk 8) Ruslan Grohhovski juhtimisõigus kohta.
Maanteeameti vastus (lk 9), mille kohaselt on Ruslan Grohhovskilt juhtimisõigus ära võetud 6
kuuks 02.07.2015 – 01.01.2016. Ruslan Grohhovski juhtimisõigus on taastamata ning tema
juhiluba on kehtetu vastavalt LS § 98 lg 7.
Otsus väärteoasjas 2440,15,003521 (lk 10), millega Ruslan Grohhovski tunnistati süüdi LS §
227 lg 3 järgi ning talt oli ära võetud juhtumisõigus 6 kuuks kohtuotsuse jõustumisest. Otsus
jõustus 02.07.2015.
Sõiduki hoiukohta teisaldamise akt (lk 12), mille kohaselt 18.08.2016 teisaldati sõiduauto xxx
hoiukohta, kuna sõiduki juhil Ruslan Grohhovskil puudus vastava kategooria juhtimisõigus.
Isiku kinnipidamise protokoll (lk 13), mille kohaselt peeti 18.08.2016 kell 11.55 kinni Ruslan
Grohhovski, kuna ta võib jätkuvalt toime panna väärtegusid. Ruslan Grohhovski vabastati
20.08.2016 kell 11.55.
Karistusregistri väljavõtte (tl 15-17), kust tuleneb, et Ruslan Grohhovski on 3 korda
kriminaalkorras karistatud ning 13 korda väärteokorras karistatud.

KarS § 2 lg 2 kohaselt karistatakse isikut koosseisupärase, õigusvastase ja süülise teo eest. Isiku
käitumises karistatava teo olemasolu või puudumise kontrollimisel tuleb alustada
süüteokoosseisust, seejuures lõpuleviidud delikti korral süüteokoosseisu objektiivsest küljest,
liikudes selle tuvastamise korral subjektiivse teokoosseisu juurde, edasiselt õigusvastasuse ning
süü tasandite kontrollimisele.

Kohus kõrvutades uurituid tõendeid ning hinnanud neid oma siseveendumuse kohaselt on
seisukohal, et väärteoprotokollis kirjeldatud teod LS § 201 lg 2 järgi on aset leidnud, teo pani
toime Ruslan Grohhovski ning tema poolt toimepandu on õigesti kvalifitseeritud.

KrMS § 61 alusel ei ole ühelgi tõendil ette kindlaks määratud jõudu. Kohus hindab tõendeid
nende kogumis oma sisseveendumuse kohaselt.
Kõige tõendite hindamine kogumis kohtu siseveendumuse alusel eeldab tõendite omavahelist
kaalumist, nende usaldusväärsuse hindamist ja vastuolu korral otsustamist, millisele tõenditele
                                                                                                      2
tugineda (RKKKK nr 3-1-1-127-06, 3-1-1-4-07).

Väärteoasjas kogutud kirjalike tõenditega (sõiduki juhtimiselt kõrvaldamise otsus (lk 7), sõiduki
hoiukohta teisaldamise akt (lk 12), isiku kinnipidamise protokoll (lk 13)) on leidnud kinnitust, et
Ruslan Grohhovski juhtis xxxkm-l juhtis mootorsõidukit. Ruslan Grohhovski ise tunnistas
ennast süüdi.

Ida Prefektuuri 08.06.2015 otsusega (lk 10), väärteroasjas 2440,15,003521 mõisteti Ruslan
Grohhovskile LS § 227 lg 3 alusel karistuseks juhtimisõiguse äravõtmine 6 kuuks. Otsus jõustus
02.07.2015. Maanteeameti vastuse (lk 8-9), kohaselt oli Ruslan Grohhovskilt juhtimisõigus ära
võetud 02.07.2015 – 01.01.2016. Maanteeameti registrist väljavõte (lk 6) kohaselt puudub
Ruslan Grohhovskil kehtiv juhiluba.

LS § 129 lg 1 kohaselt kui isikult on mootorsõiduki juhtimisõigus põhi- või lisakaristusena ära
võetud vähemalt kuueks kuuks, kuid vähemaks kui 12 kuuks, saab mootorsõiduki
juhtimisõiguse taastada juhul, kui isik sooritab edukalt liiklusteooriaeksami.

Asja materjalidest ei nähtu, et Ruslan Grohhovski oleks sooritanud edukalt
liiklusteooriaaksamit, et taastada oma juhtimisõigus, mis oli temalt ära võetud Ida Prefektuuri
08.06.2015 otsusega. Sellest tulenevalt oli juhtimisõigus peatatud alates 02.07.2015. Seega on
tõendatud, et Ruslan Grohhovski juhtis 18.08.2016 mootrosõidukit ajal, mil tal oli juhtimisõigus
ära võetud.

Ülaltoodu alusel loeb kohus tuvastatuks, Ruslan Grohhovski juhtis xxx km-l juhtis
mootorsõidukit omamata vastava kategooria mootorsõiduki juhtimisõigust, olles eelnevalt LS §
91 lg 2 p 3 alusel mootorsõiduki juhtimiselt kõrvaldatud. Ruslan Grohhovski pani toime
väärteo, mis on kvalifitseeritud Liiklusseadus § 201 lg 2 järgi, rikkudes Liiklusseaduse § 90 lg 1
p 1 ja § 94 lg 1 sätet.

ASJASSEPUUTUVAD NORMID

Liiklusseaduse § 90 lg 1 p 1 sätestab:
Mootorsõidukit ei tohi juhtida isik, kellel ei ole vastava kategooria mootorsõiduki
juhtimisõigust.

Liiklusseaduse § 64 lg 1 sätestab:
Mootorsõidukit võib juhtida isik, kellel on vastava kategooria mootorsõiduki juhtimisõigus ning
kelle juhtimisõigust ei ole peatatud, ära võetud või kehtetuks tunnistatud või keda ei ole
juhtimiselt kõrvaldatud.

Liiklusseaduse § 201 lg 2 sätestab:
Mootorsõiduki, maastikusõiduki või trammi juhtimise eest vastava kategooria mootorsõiduki
või trammi juhtimisõiguseta isiku poolt, kes on mootorsõiduki, maastikusõiduki või trammi
juhtimiselt kõrvaldatud või kelle mootorsõiduki või trammi juhtimisõigus on peatatud,
kehtetuks tunnistatud või kellelt on mootorsõiduki või trammi juhtimisõigus ära võetud,
karistatakse rahatrahviga kuni 300 trahviühikut või arestiga.

Liiklusseaduse §-ga 201 kaitstakse liiklusohutust. Koosseisutüübilt on tegemist spetsiifilise
teokirjeldusega, erilise isikutunnusega ja formaalse väärteokoosseisuga.
Liiklusseaduse § 201 lg 2 objektiivsed tunnused seisnevad mootorsõiduki juhtimises ajal, mil
isikul oli juhtimisõigus ära võetud ning ta on juhtimiselt kõrvaldatud.

Käesoleval juhul tuvastati, et Ruslan Grohhovski juhtis xxx km-l juhtis mootorsõidukit
                                                                                                      3
omamata vastava kategooria mootorsõiduki juhtimisõigust, olles eelnevalt LS § 91 lg 2 p 3
alusel mootorsõiduki juhtimiselt kõrvaldatud. Eelmärgitud sätetest tulenevalt saab järeldada, et
Ruslan Grohhovski juhtis mootorsõidukit ajal, mil temal puudus vastava kategooria
juhtimisõigus vastavalt Liiklusesaduse § 90 lg-le 1 p 1.

Eeltoodud asjaoludel asub kohus seisukohale, et menetlusaluse isiku käitumisele on antud õige
karistusõiguslik hinnang ning tema käitumine on õigesti kvalifitseeritud.

KarS § 15 lg 3 järgi on väärteona karistatav nii tahtlik kui ettevaatamatu tegu. Kohus leiab, et
Ruslan Grohhovski pani toime LS § 201 lg 2 järgi kvalifitseeritava väärteo otsese tahtlusega.
KarS § 16 lg 3 kohaselt paneb isik teo toime otsese tahtlusega, kui ta teab, et teostab
süüteokooseisule vastava asjaolu, ja tahab või vähemalt möönab seda. Ruslan Grohhovski
teadis, et tal on juhtimisõigus ära võetud kuid vaatamata selle juhtis 18.08.2016 mootrosõidukit.

Õigusvastasust ja süüd välistavad asjaolud puuduvad.

KARISTUS

KarS § 15 lg 3 kohaselt on väärteona karistatav nii tahtlik kui ja ettevaatamatu tegu.

KarS § 56 lg 1 ja lg 2 kohaselt, karistamise alus on isiku süü. Karistuse mõistmisel kohtu poolt
või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid. Vangistust võib mõista ainult siis, kui karistuse eesmärke ei ole
võimalik saavutada kergema karistusega. Kui käesoleva seadustiku eriosa paragrahv võimaldab
vangistuse kõrval mõista ka muid, kergemaid karistusi, peab kohus otsuses vangistuse mõistmist
põhistama.

Karistuse mõistmisel realiseeruvad mõistetavas karistuse liigis ja määras nii üld- kui ka
eripreventiivsed eesmärgid.

Karistusseadustiku § 56 sätestab karistamise alusena isiku süü, mille suurus määrab võimaliku
karistuse ülempiiri karistuse kohaldamisel. Karistuse mõistmisel tuleb süü suuruse
kvantitatiivsel kindlaksmääramisel igal juhul arvestada teo toimepanemisega seotud
kergendavate ja raskendavate asjaoludega, eesmärgiga teha kindlaks karistuse konkreetne määr
vastava paragrahvi sanktsiooni piirides ja prognoosida konkreetsele isikule mõistetava karistuse
eripreventiivseid eesmärke. (RKKK 3-1-1-14-07)

Kehtiv kohtupraktika, väljendatuna Riigikohtu senistes otsustes, rõhutab, et karistuse mõistmisel
tuleb kõigepealt arvestada ja analüüsida tegu, mille süüdistatav toime pani, selle tehiolusid ja
raskust, alles seejärel lähtuda süüdistatava isikut iseloomustavatest andmetest.

Liiklusseaduse § 201 lg 2 järgi süüteo toimepanemise eest näeb Liiklusseadus ette karistusena
rahatrahv kuni kolmsada trahviühikut, või aresti.

Tegemist on tahtliku ja teadliku teoga ja menetlusaluse isiku mootorsõiduki juhtimine oli
sihikindel ja kavatsetud käitumine. Menetlusalune isik, kes on juhtimisõiguse saanud isikuna
teadlik liiklusseaduse nõuetest, täitis tegu toime pannes teadlikult väärteokoosseisu tunnused.
Menetlusaluse isiku karistusandmetest saab järeldada, et liiklusseaduse rikkumise osas on
Ruslan Grohhovski´l ka väga suur kogemus olemas. Ruslan Grohhovskil on 3 kehtivat
kriminaalkaristust ja 13 kehtivat väärteokaristust. Ruslan Grohhovski´le on karistusena
määratud nii rahatrahvi, aresti kui ka juhtimisõiguse äravõtmist. Viimati karistati Ruslan
Grohhovskit samalaadse väärteo toimepanemise eest Viru Maakohtu 04.02.2016 kohtuotsusega
                                                                                                    4
(tegu oli 03.02.2016) arestiga 8 päeva. Ruslan Grohhovski pani toime järjekordse väärteo kuue
kuu möödumisel peale kohtuotsusega mõistetud karistuse ärakandmist. Ruslan Grohhovski pani
toime väärteo otsese tahtlusega. Kergendavad ja raskendavad asjaolud pole tuvastatud. Kohtu
hinnangul on Ruslan Grohhovski süü suur. Kõik eelnevad rahalised karistused on tasumata,
seega pole rahalise karistuse mõistmine teda vajalikul määral mõjutanud ning ta jätkas
süütegude toimepanemist.

Kaitsja taotles kohtuistungil küll üldkasuliku töö (ÜKT) määramist Ruslan Grohhovskile, kuid
kohus märgib, et ÜKT-d saab isikule KarS § 69 lg 1 kohaselt määrata vaid süüdlase nõusolekul.
Kuna Ruslan Grohhovski ise kohtuistungile ei ilmunud ning oma nõusolekut ÜKT tegemiseks ei
andnud, siis ei ole kohtul võimalik ka temale mõistetud aresti asendada üldkasuliku tööga.

Arvestades süüdlase tegu iseloomu ja tehiolusid, menetlusaluse isikut, tema varasemad
karistused, süü suurust, leiab kohus, et rahalise karistuse või üldkasuliku töö määramine ei ole
tulemuslik. Seetõttu on asjas olnud õigustatud rakendada karistuse valikul karistuse liiki – arest
sanktsiooni keskmisest määrast veidi suuremas määras ning Ruslan Grohhovskit tuleb karistada
arestiga 20 päeva. Arvata karistuse hulka kinnipidamise aeg 18.08.2016 kell 11.55 kuni
20.08.2016 kell 11.55, s.o 2 päeva, ärakandmisele kuulub 18 päeva aresti.

Kohtuotsuse lõpposa vormistamisel tegi kohus ilmse ebatäpsuse, märgates edasikaebamise
korra osas kohtuotsuse kättesaadavaks kuupäevaks – 14.09.2016. KrMS § 306 lg 5 kohaselt
võib kohus pärast kohtuotsuse allkirjastamist omal algatusel või kohtumenetluse poole taotlusel
parandada kohtuotsuses kirja- ja arvutusvead ning ilmsed ebatäpsused, mis ei mõjuta otsuse
sisu. Kuna on tegemist ilmse ebatäpsusega, mis ei mõjuta kohtuotsuse sisu, kohus parandab
motiveeritud kohtuotsusega tekkinud ebatäpsuse, a lugedes õigeks, et apellatsiooniõiguse
kasutamise korral on kohtuotsus maakohtu kantseleis kättesaadav alates 14. oktoobrist 2016.a



 (digitaalselt allkirjastatud)
 Larissa Prokopenko
 Kohtunik




                                                                                                     5
