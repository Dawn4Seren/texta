                                        KOHTUOTSUS
                                     EESTI VABARIIGI NIMEL

Kohus                               Pärnu Maakohus
Otsuse tegemise aeg ja koht         19.juuli 2016 Paide
Väärteoasja number                  4-16-5507
Kohtunik                            Sirje Lahesoo
Kohtuistungi sekretär               Kai Niidumaa
Väärteoasi                          Andrei Lihvar’i väärteoasi liiklusseaduse (LS) § 201 lg 2
                                    ja § 234 lg 1 p 1 järgi
Kohtuvälise menetleja               Politsei- ja Piirivalveamet Lääne prefektuuri kaudu, esindaja
                                    Ragne Tusis, väärteo menetleja
Menetlusalune isik                  Andrei Lihvar, isikukood 39803225223, elukoht xxxxx xxxxx
                                    xxxxx
Asja arutamise aeg ja koht          19.07.2016 avalikul kohtuistungil Paides



VÄÄRTEOASI
18.07.2016 väärteoprotokolli nr AB1424442 (väärteoasi nr 2510,16,001975) kohaselt juhtis Andrei
Lihvar 17.07.2016 kell 22.22 ajal Järvamaal xxxxxxxx vallas xxxxxxx külas xxxxxxxxx maja nr xx
juures xxxxx tänava suunas mootorsõidukit xx xxxxxxx reg.märk xxxxxx omamata vastava
kategooria sõiduki juhtimisõigust ning olles varem kõrvaldatud juhtimiselt. Eiras politseiametniku
poolt antud sõiduki kohustusliku peatumisenmärguannet, mis oli antud alarmsõidukilt töötava
sinise-punase vilkuriga ning alarmsireeniga. Sellega rikkus Andrei Lihvar LS § 90 lg 1 p 1 ja § 38 lg
1 nõudeid ning pani toime LS § 201 lg 2 ja § 234 lg 1 p 1 järgi kvalifitseeritavad väärteod.

RESOLUTSIOON
1. Süüdi tunnistada Andrei Lihvar 17.07.2016 toime pandud väärteos LS § 201 lg 2 järgi
ning mõista talle karistuseks arest 5 (viis) päeva.
2. Süüdi tunnistada Andrei Lihvar 17.07.2016 toime pandud väärteos LS § 234 lg 1 järgi
ning mõista talle karistuseks arest 5 (viis) päeva.
3. Kokku kuulub ärakandmisele arest 10 (kümme) päeva.
4. Väärteomenetluse seadustiku (VTMS) § 205 lg 1 alusel pöörata arest viivitamatult
täitmisele.
5. VTMS § 44 lg 3 ja karistusseadustiku § 68 lg 2 alusel arvata Andrei Lihvar’i kinni-
pidamise aeg talle mõistetud karistusaja hulka.

EDASIKAEBAMISE KORD
Kohtumenetluse pooltel on õigus esitada kohtuotsuse peale apellatsioon Tallinna Ringkonnakohtule
Pärnu Maakohtu Paide kohtumaja kaudu 15 päeva jooksul, alates päevast, mil maakohtu otsus on
kohtumenetluse pooltele kohtus tutvumiseks kättesaadav. Pool, kes soovib kasutada
apellatsiooniõigust, peab sellest kirjalikult teatama Pärnu Maakohtu Paide kohtumajale 7 päeva
jooksul alates kohtuotsuse kuulutamisest.
Apellatsiooniõigusest võib loobuda koheselt.


/allkirjastatud digitaalselt/
Sirje Lahesoo
Kohtunik
