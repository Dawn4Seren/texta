                         TARTU MAAKOHUS

                               KOHTUOTSUS
                                 EESTI VABARIIGI NIMEL


Otsuse tegemise koht ja aeg          Viljandi kohtumaja                  03. märts 2016
Kriminaalasi                         nr 1-16-1774 (kohtueelses menetluses nr 16284000079)
(number ja menetlus)                 kokkuleppemenetlus
Menetlus kohtus                      kohtuistung
Kohtukoosseis                        kohtunik Aivar Hint
Kohtuistungi sekretär                Marita Kalamees
Prokurör                             Merike Tikk
Süüdistatav                          Kalle Mäekalle (isikukood 37007046029; elukoht
                                     xxxxxxx x xxxxxxxxxx xxxx xxxxx-xxxxxx xxxx
                                     xxxxxxxxxxx ; ei oma kriminaalkaristatust)
Süüdistus                            KarS § 1432 lg 1 järgi
Kaitsja                              vandeadvokaat Raul Tosmann (riigi õigusabi korras)

RESOLUTSIOON

Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 249, tegi kohus otsustused.
Otsustused süüs ja karistamises
1. Tunnistada Kalle Mäekalle süüdi karistusseadustiku (KarS) § 1432 lg 1 järgi ja mõista talle
    karistusena vangistus 4 (neli) aastat; KarS § 74 lg 1, 2 ja 3 alusel määrata, et mõistetud
    vangistust ei pöörata osaliselt täitmisele. Mõistetud vangistusest 1 (üks) aasta vangistust
    kannab Kalle Mäekalle koheselt ja vangistus 3 (kolm) aastat jääb tingimisi kohaldamata;
    määrata Kalle Mäekallele katseaeg 3 (kolm) aastat ning mõistetud vangistuse osa 3 (kolm)
    aastat ei pöörata täitmisele, kui Kalle Mäekalle ei pane katseajal toime uut kuritegu ja täidab
    KarS § 75 lg-s 1 sätestatud käitumiskontrolli nõuded. Määrata Kalle Mäekallele
    käitumiskontrolli ajaks alaliseks elukohaks xxxxxxx x xxxxxxx xxxx xxxxx-xxxxx xxxx
    xxxxxxxxxx. KrMS § 130 lg 41 alusel kohtuotsuse täitmise tagamiseks vahistada Kalle
    Mäekalle kohtusaalis ja karistuse kandmise algust arvestada alates kahtlustatavana
    kinnipidamisest, s.o 02. märtsist 2016.
Muud otsustused
2. Kriminaalmenetluse kulude ja kriminaalmenetluses kohaldatavate muude abinõude osas:
2.1 välja mõista Kalle Mäekallelt sundraha 1075 (üks tuhat seitsekümmend viis) eurot ja riigi
    õigusabi tasu 96 (üheksakümmend kuus) eurot riigi kasuks; määrata kriminaalmenetluse
    kulud 1171 (üks tuhat ükssada seitsekümmend üks) eurot tasumisele ositi aasta jooksul
    järgmiselt: 1) alates 2016. a aprillikuust igakuise menetluskulu osa 97 (üheksakümmend
    seitse) eurot 59 senti tasumine, kuni menetluskulude täieliku tasumiseni; 2) igas kuus
    tasutava menetluskulu osa tasumistähtaeg kuu 30-s kuupäev; 3) tähtaegselt kohtu määratud
    menetluskulu osa tasumata jätmisel või kokkuvõttes tasumise graafikujärgse võlgnevuse
    korral, lugeda tähtaeg saabunuks menetluskulu tasumisele tervikuna;
2.2 kohtuotsuse jõustumisel asitõendid: teksapüksid ja aluspüksid (asuvad Viljandi
politseiosakonnas, Pargi 1, Viljandi) KrMS § 126 lg 3 p 2 alusel tagastada x.x.x
2.3 vandeadvokaat Raul Tosmanni kohtumenetluses riigi õigusabi ja sellega seonduvate kulude
     hüvitamise taotlus rahuldada 24 eurot (s.h käibemaks) ulatuses.
Selgitused kohtuotsusele
3. Selgitada:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
     kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
     kohtule kirjaliku apellatsiooni esitamisega viieteistkümne päeva jooksul, alates päevast, mil
     kohtumenetluse poolel on võimalik kohtus tutvuda kohtuotsusega;
3.2 kriminaalmenetluse kulude hüvitamise ja väljamõistmise võib KrMS § 189 lg 3 kohaselt
     vaidlustada kohtuotsusest eraldi määruskaebuse esitamisega KrMS §-de 383 – 392 järgi;
3.3 kohtuotsus jõustub edasikaebe (apellatsiooni) tähtaja möödumisel;
3.4 käitumiskontrollile allutatud süüdimõistetule nimetab kriminaalhooldaja kriminaalhooldus-
     osakonna juhataja ning kui süüdimõistetu katseajal ei järgi kontrollnõudeid või ei täida talle
     pandud kohustusi, võib kohus kriminaalhooldusametniku sellekohase ettekande alusel
     määrata täiendavaid kohustusi, pikendada katseaega kuni ühe aasta võrra või pöörata karistus
     täitmisele;
3.5 ositi täitmiseks määratud kriminaalmenetluse kulud loetakse täidetuks ja otsust
     menetluskuludes kohtutäiturile täitmisele pööramiseks ei saadeta, kui süüdimõistetu on
     rahasummad tähtaegselt tasunud Eesti Vabariigile; tasumiseks vajalikud andmed sisalduvad
     kohtuotsuse lisas (makseinfos); makseinfo tehakse kättesaadavaks ka e-toimiku süsteemi
     vahendusel;
3.6 KrMS § 317 kohaselt pärast kohtuotsuse kuulutamist või teatavaks tegemist saavad
     kohtumenetluse pooled sellega tutvuda kohtus ning poole soovil antakse talle kohtuotsuse
     koopia või väljatrükk; vahistatud süüdistatavale saadetakse või antakse kohtuotsuse koopia
     või väljatrükk viivitamata pärast kohtuotsuse kuulutamist või kohtu kaudu teatavaks
     tegemist;
3.7 KrMS § 248 lg 1 p 5 kohaselt on kokkuleppemenetluses kohtulahendiks kohtuotsus
     süüdistatava süüdimõistmise ja talle kokkuleppekohase karistuse mõistmise kohta.
……………………………………………………………………………………………………
……………………………………………………………………………………………………
…………………………………………………………………………………………………….
 (allkirjastatud digitaalselt)


Aivar Hint
Kohtunik




                                                2
