                                                                                4-16-4090




                         KOHTUOTSUS
Kohus                            Harju Maakohus
Otsuse tegemise aeg ja koht      15.08.2016. a Tallinnas Liivalaia kohtumajas
Väärteoasja number               4-16-4090
Kohtukoosseis                    Kohtunik Velmar Brett
Kaebuse sisu                     Oleg XXXX’i kaebus Politsei- ja Piirivalveameti
                                 Põhja           prefektuuri         korrakaitsebüroo
                                 liiklusjärelevalvekeskuse     liiklusmenetlustalituse
                                 27.04.2016. a üldmenetluse otsuse peale väärteoasjas
                                 nr 2302,14,010568
Kaebuse esitaja                  Oleg XXXX (isikukood: XXXX)
(menetlusalune isik)             Kodakondsus: Eesti Vabariigi
                                 Aadress: XXXX
                                 E-post: XXXX
                                 Töökoht: ei tööta, õpib
                                 Karistatus: kriminaalkorras karistamata,        kehtivaid
                                 väärteokaristusi 3
Kaitsja                          vandeadvokaat Yulia Klyukach
                                 Aavik & Partnerid Advokaadibüroo OÜ
                                 Aadress: Liivalaia 45 Tallinna Harjumaa 10145
                                 E-post: yulia.klyukach@aaviklaw.ee
Kohtuväline menetleja            Politsei- ja Piirivalveamet (registrikood: 70008747)
                                 Politsei- ja Piirivalveameti           Põhja prefektuuri
                                 korrakaitsebüroo      liiklusjärelevalvekeskuse  liiklus-
                                 menetlustalituse menetlusteenistus
                                 Aadress: Rahumäe tee 6/1 Tallinn 11316
                                 E-post: pohja.lmt@politsei.ee
                                 Ametnik: vanemväärteomenetleja Jaak Paju
RESOLUTSIOON                     Juhindudes VTMS § 132 p-st 3 ja § 29 lg 1 p-st 5
                                 kohtunik otsustas:

   1. Rahuldada osaliselt Oleg XXXX’i kaebus Politsei- ja Piirivalveameti Põhja
      prefektuuri korrakaitsebüroo liiklusjärelevalvekeskuse liiklusmenetlustalituse
      27.04.2016. a üldmenetluse otsuse peale väärteoasjas nr 2302,14,010568.
   2. Tühistada täielikult Politsei- ja Piirivalveameti Põhja prefektuuri
      korrakaitsebüroo liiklusjärelevalvekeskuse liiklusmenetlustalituse 27.04.2016. a
      üldmenetluse otsus väärteoasjas nr 2302,14,010568.
   3. Lõpetada Oleg XXXX’i suhtes väärteoasjas nr 4-16-4090 (2302,14,010568)
      väärteomenetlus VTMS § 29 lg 1 p 5 alusel, s.t väärteo aegumistähtaja
4-16-4090

        möödumise tõttu.

Edasikaebamise kord
Kohtuotsuse peale võib esitada kassatsiooni Riigikohtule 30 päeva jooksul alates kohtuotsuse
kättesaamisest. Kassatsiooni esitamise õigus on menetlusaluse isikul advokaadist kaitsja
vahendusel, kohtuvälisel menetlejal või tema advokaadist esindajal.

ASJAOLUD JA KOHTU SEISUKOHT
17.05.2016. a esitas menetlusaluse isiku Oleg XXXX’i kaitsja vandeadvokaat Yulia Klyukach
Harju Maakohtule kaebuse Politsei- ja Piirivalveameti Põhja prefektuuri korrakaitsebüroo
liiklusjärelevalvekeskuse liiklusmenetlustalituse 27.04.2016. a üldmenetluse otsuse peale
väärteoasjas nr 2302,14,010568.
Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
liiklusmenetlustalituse 27.04.2016. a üldmenetluse otsuse kohaselt karistati Oleg XXXX’it
liiklusseaduse (edaspidi: LS) § 223 lg 1 ja LS § 242 lg 1 järgi kvalifitseeritavate väärtegude
toimepanemise eest KarS § 63 lg 1 alusel 60 trahviühiku ehk 240 euro suuruse rahatrahviga.
Nii Oleg XXXX’i suhtes koostatud väärteoprotokolli kui kohtuvälise menetleja otsuse
kohaselt heidetakse Oleg XXXX’ile ette eelnimetatud kahe väärteo toimepanemist
08.08.2014. a kell 09:10 Tallinnas Laagna teel Varraku silla peal.
Karistusseadustiku (KarS) § 81 lg 3 järgi on väärtegu aegunud, kui selle lõpuleviimisest kuni
selle kohta tehtud otsuse jõustumiseni on möödunud kaks aastat, kui seadus ei näe selle eest
ette kolmeaastast aegumistähtaega. LS §-des 223 ja 242 sätestatud väärtegude osas üldisest
kaheaastasest aegumistähtajast erandit tehtud ei ole. Asja materjalist ei ilmne KarS § 81 lg 7
järgi väärteo aegumise peatumist tingivaid asjaolusid. Kuivõrd Oleg XXXX’ile heidetakse
ette väärtegude toimepanemist 08.08.2014. aastal, siis aegusid nimetatud väärteod
08.08.2016. aastal. VTMS § 29 lg 1 p 5 sätestab, et väärteomenetlust ei alustata ja alustatud
menetlus tuleb lõpetada, kui väärteo aegumistähtaeg on möödunud. Riigikohtu
kriminaalkolleegiumi pikaaegse praktika kohaselt on aegumine absoluutne menetlustakistus,
mille tõttu tuleb väärteomenetlus lõpetada ilma asja sisuliselt lahendamata (vt nt Riigikohtu
kriminaalkolleegiumi 22.11.2016. a kohtuotsuse nr 3-1-1-11-16 punkti 8; Riigikohtu
kriminaalkolleegiumi 26.05.2010. a kohtuotsuse nr 3-1-1-40-10 punkti 5; Riigikohtu
kriminaalkolleegiumi 21.09.2009. a kohtuotsuse nr 3-1-1-64-09 punkti 7).



Velmar Brett
kohtunik
(allkirjastatud digitaalselt)




2
