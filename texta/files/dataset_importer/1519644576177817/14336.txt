                         KOHTUMÄÄRUS

 Kohus                           Tartu Maakohus

 Määruse tegemise aeg ja koht    26. mail 2016. a Tartu kohtumajas

 Kriminaalasja number            1-14-3131

 Kohtukoosseis                   Kohtunik Ingeri Tamm

 Kohtuistungi sekretär           Kristi Suvi


 Prokurör                        -

 Kriminaalasi                    Süüdimõistetu Silas Heina tingimisi enne tähtaja lõppemist
                                 vangistusest vabastamise otsustamine elektroonilise
                                 järelevalve alla
 Süüdimõistetu                   Silas Hein (endise nimega Siim Mäe)
                                 asukoht: Tartu Vangla, Turu 56, Tartu linn; isikukood:
                                 39011076028; elukoht vabanemisel: XXXX; töökoht
                                 vabanemisel: XXXX
 Kaitsja                         -


RESOLUTSIOON
Juhindudes kriminaalmenetluse seadustiku (edaspidi KrMS) § 426 lg-st 1, § 432 lg-test 3,
32, 33 kohtunik määras:

Vabastada Silas Hein temale Harju Maakohtu 21.04.2014. a otsusega kriminaalasjas nr
1-14-3131 mõistetud vangistuse kandmisest tingimisi enne tähtaega koos elektroonilisele
valvele allutamisega.

KarS § 76 lg 5 alusel määrata Silas Heinale katseaeg ärakandmata karistusaja ulatuses,
s.o kuni 11.11.2018. a, ning allutada ta käitumiskontrolli nõuetele kuni katseaja lõpuni.

Kohaldada Silas Heina suhtes elektroonilist järelevalvet kestusega 5 (viis) kuud alates
elektroonilise järelevalve seadme keha külge kinnitamisest.

Katseajal on Silas Hein kohustatud järgima KarS § 75 lg-s 1 sätestatud kontrollnõudeid
ning täitma talle pandud kohustusi:

                                             1
   1. elama kohtu määratud alalises elukohas XXXX
   2. ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3. alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4. saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5. saama kriminaalhooldusametnikult eelneva loa elu-, töö- või õppimiskoha
      vahetamiseks;
   6. saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg 2 p-de 21, 4, 9 alusel määrata Silas Heinale katseajaks järgmised
kohustused:
   1. mitte omada või tarvitada narkootilisi või psühhotroopseid aineid;
   2. asuda tööle hiljemalt 2 (kahe) nädala jooksul alates vangistusest vabastamisest või
      võtta end selle aja jooksul Eesti Töötukassas töötuna arvele;
   3. alluda elektroonilisele valvele.

KarS § 78 p 2 kohaselt hakkab katseaeg kulgema alates kohtulahendi jõustumisest.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.


Menetluse käik ja asjaolud

Harju Maakohus karistas Silas Heina 21.04.2014. a otsusega KarS § 184 lg 2 p 2 järgi 3 aasta
pikkuse vangistusega, vähendas seda KrMS § 238 lg 2 alusel 1/3 võrra ja mõistis karistuseks 2
aastat vangistust. KarS § 65 lg 2 alusel suurendas kohus 2 aasta pikkust vangistust Harju
Maakohtu 15.12.2011. a otsusega mõistetud ärakandmata karistuse 2 aasta 11 kuu 28 päeva
pikkuse vangistuse võrra, mõistes liitkaristuseks 4 aastat 11 kuud 28 päeva vangistust.
Kohtuotsus jõustus 29.04.2014.

15.12.2011. a otsusega karistas Harju Maakohus Silas Heina KarS § 184 lg 2 p 1 järgi 3 aasta
pikkuse vangistusega.

Kinnipeetava karistusaeg algas 14.11.2013 ja lõppeb 11.11.2018. Silas Heinal avanes
ennetähtaegse vabanemise võimalus elektroonilise järelevalve kohaldamisega 13.05.2016,
olles ära kandnud vähemalt poole mõistetud karistusajast, kuid mitte vähem kui neli kuud.

Silas Hein andis nõusoleku tingimisi ennetähtaegsel vabanemisel elektroonilise valve
kohaldamiseks. Tartu Vangla toetab Silas Heina tingimisi ennetähtaegset vabastamist
elektroonilise järelevalve alla.




                                             2
Kriminaalhooldaja arvamusest on näha, et Silas Heinal on vabanemisel olemas kindel elukoht,
mis vastab elektroonilise valve nõuetele. Samuti on tal võimalus asuda tööle. Kinnipeetava ema
ja vanaisa on nõus Silas Heina toetama seni, kuni ta leiab endale ametliku töö.

Kohtumenetluse poolte seisukohad

Abiprokurör Meelis Juursoo esitas kirjaliku arvamuse, milles toetab Silas Heina tingimisi enne
tähtaega vabastamist elektroonilise järelevalve kohaldamisega. Silas Heina puhul on positiivne
see, et ta on läbinud aktiivse rehabilitatsiooni, omab vabanedes elukohta, toetavaid lähedasi, on
motiveeritud enese arendamiseks, teadlik enda sõltuvusprobleemist ja omab eesmärke
tulevikuks. Ülejäänud karistusajaks käitumiskontrollile allutamine võiks olla tema puhul
tulemuslikum, kui järelejäänud vangistuse lõpuni kandmine.

Süüdimõistetu Silas Hein kinnitas kohtus, et soovib vabaneda elektroonilise valve alla. Pärast
elektroonilse võru kandmiselt vabanemist soovib ta minna tööle Talllinnasse. Silas Heina sõnul
ta narkootilisi aineid rohkem ei tarvita.

Kohtuniku seisukoht

Silas Hein kannab karistust tahtlike esimese astme kuritegude toimepanemise eest.

Kohus võib KarS § 76 lg 2 p 1 alusel esimese astme kuriteo tahtlikus toimepanemises
süüdimõistetud isiku katseajaga tingimisi enne tähtaega vangistusest vabastada, kui
süüdimõistetu on tegelikult ära kandnud vähemalt poole mõistetud karistusajast, kuid mitte
vähem kui 4 kuud, ning isik nõustub karistusseadustiku § 75 lõike 2 punktis 9 sätestatud
elektroonilise valve kohaldamisega.

Silas Hein on temale mõistetud karistusajast ära kandnud vähemalt poole. Samuti on ta andnud
nõusoleku elektroonilise valve kohaldamiseks. Seega on olemas KarS § 76 lg 2 p-st 1 tulenev
formaalne alus tema vangistusest ennetähtaegseks vabastamiseks koos elektroonilise valve
kohaldamisega.

Kriminaalhooldaja hinnangul on Silas Heina vabanemisjärgne elukoht aadressil XXXX sobiv
elektroonilise valve kohaldamiseks. Talu omanik E.H. andis nõusoleku elektroonilise
valveseadme paigaldamise kohta. Seega on täidetud elektroonilise valve kohaldamise
formaalsed eeldused.

KarS § 76 lg 4 järgi arvestab kohus tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine.

Silas Heina on kriminaalkorras karistatud kahel korral, milliste otsuste alusel ta praegu kannab
vangistust: esimesel korral suures koguses narkootilise aine marihuaana omandamise,
valdamise ja vedamise eest grupi poolt ning teisel korral suures koguses marihuaana,
amfetamiini sisaldava pulbri ja metüleendioksümetamfetamiini sisaldavate tablettide
omandamise ja valdamise eest.

Tal on kaks kehtivat distsiplinaarkaristust. Tartu Vangla karistas teda 26.11.2015. a käskkirjaga
noomitusega, kuna ta kaldus kõrvale ettenähtud marsruudilt, viibides lühiajalisel väljasõidul,
ja 08.02.2016. a käskkirjaga kartseriga 5 ööpäeva katseajaga 2 kuud, kuna ta hoidis sigarette
enda juures.
                                               3
Tartu Vangla hindab kuritegude toimepanemise tõenäosuse madalaks – uue üldise korduva
kuriteo toimepanemise tõenäosus on 17%.

Silas Heinal on vabanemisel olemas elukoht vanaisale kuuluvas talus. Vabanemisel on tal
võimalus tööle asuda XXXX kuid töökoht asub Tallinnas ning ettevõtte tegevjuhi sõnul ei oska
ta öelda, kas poole aasta või aasta pärast tal tööd anda oleks. Töökoha olemasolu on oluline,
kuna osaliselt pani kuriteod toime majandusliku kasu saamise eesmärgil. Samuti on tal
13.04.2016 seisuga tasumata nõudeid 6299,33 eurot, vabanemisfondis on X eurot. Vangistuse
jooksul on suhted lähedastega paranenud. Silas Heina vend, ema ja vanaisa on esitanud
garantiikirjad, mille andmetel on nad nõus kinnipeetavat toetama vabanemisel igakülgselt.
Sama lubas teha ka Silas Heina tuttav D. R.

Positiivne on asjaolu, et vangistuse kestel omandas Silas Hein keskhariduse ning vabanedes
soovib jätkata õpinguid kõrgkoolis. Ajavahemikul 07.11.2014 – 27.01.2015 läbis ta
sotsiaalprogrammi „Eluviisitreening“, 15.04. – 13.05.2014 „Sotsiaalsete oskuste treeningu“,
05.02. – 09.04.2015 „12 sammu“ ja 08.05. – 21.08.2015 „Tagasilanguse tugigrupi“. Vangla
iseloomustuse andmetel osales ta sotsiaalprogrammides aktiivselt ning hinnang talle on
positiivne. Silas Hein osales vanglas majandusabitöödel ajavahemikel 20.07. – 20.11.2015 ja
04.01. – 30.04.2016.

Tartu Vangla 30.10.2015. a käskkirjaga anti talle luba alates 02.11.2015 töötamise eesmärgil
ilma järelevalveta liikuda väljapool Tartu Vangla territooriumi. Silas Hein töötas XXXX
02.11. – 05.11.2015. 30.10.2015. a käskkirjaga andis vangla talle loa lühiajaliseks väljasõiduks.
Silas Hein viibis avavanglas, kuid kuna ta rikkus lühiajalise väljasõidu tingimusi, paigutati ta
uuesti kinnisesse vanglasse.

Vangla iseloomustuse andmetel pani Silas Hein kuriteod toime osaliselt seetõttu, et tal oli
vajadus teenida raha kanepi tarvitamiseks. Kanepit on ta tarvitanud alates 15. eluaastast. Ta on
veendunud, et edaspidi kanepit enam ei tarvita.

Eeltoodu alusel leiab kohus, et Silas Heina vabastamine vangistusest tingimisi enne tähtaega
tema allutamisega elektroonilisele järelevalvele on põhjendatud. Tal on olemas kindel elukoht
ning toetavad suhted lähedastega. Tegemist on Silas Heina esimese vangistusega. Silas Hein
on viibinud vangistuses rohkem kui kaks aastat, mis on piisav aeg, et esmakordse reaalse
vangistusena täidaks karistus oma eesmärgi.

Silas Hein ei ole varasemalt viibinud kriminaalhooldusel. Harju Maakohtu 15.12.2011. a otsuse
alusel oli ta karistusest vabastatud tingimisi KarS § 73 lg 1 alusel. Kohus leiab, et
kriminaalhooldus aitab teostada Silas Heina suhtes vangistusjärgselt järelevalvet, mõjutada
teda jätkama õiguskuuleka eluviisiga ning aidata loobuda täielikult narkootiliste ainete
tarvitamisest. Silas Heinal on praegusel hetkel küll kaks kehtivat distsiplinaarkaristust, kuid
lkohtu hinnagul ei ole tegemist selliste rikkumistega, millest on võimalik järeldada, et ta ei ole
suuteline täitma korrektselt kriminaalhooldusega kaasnevaid nõudeid.

Selleks, et uute kuritegude toimepanemise riski maandada, tuleb Silas Heinale määrata
kohustuseks asuda tööle hiljemalt 2 nädala jooksul alates vabanemisest või võtta end töötuna
arvele. Tulenevalt toimepandud süüteo iseloomust ei tohi ta omada ega tarvitada narkootilisi
või psühhotroopseid aineid. Samuti tuleb ta allutada elektroonilisele valvele, vastava nõusoleku
on ta andnud.



                                                4
Kuna Silas Hein on toime pannud tahtliku esimese astme kuriteo, on võimalik talle KarS § 751
lg 3 p 2 alusel määrata elektrooniline valve kestusega 1-12 kuud. Kohus leiab, et 5 kuud on
selleks piisav aeg, mille jooksul on Silas Heinal rangelt kontrollitud tingimustes võimalus
näidata, et ta soovib edaspidi elada õiguskuulekalt.

KarS § 76 lg 5 sätestab, et katseaeg määratakse ärakandmata karistusaja ulatuses, kuid mitte
lühemana kui 6 kuud. Silas Heina karistuse kandmise aeg lõppeb 11.11.2018. a, mistõttu tuleb
katseaja lõpuks määrata nimetatud kuupäev. KarS § 76 lg 5 teise lause kohaselt allutatakse
süüdlane katseajaks KarS §-s 75 sätestatud käitumiskontrollile, kuid mitte rohkem kuni
kahekümne neljaks kuuks. Kohus leiab, et Silas Hein tuleb allutada käitumiskontrollile kogu
katseajaks, et aidata tal hoiduda edaspidi uute kuritegude toimepanemisest.

/allkirjastatud digitaalselt/

Ingeri Tamm
kohtunik




                                             5
