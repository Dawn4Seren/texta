                                                                      Kriminaalasi nr 1-10-7650




                             KOHTUMÄÄRUS

Kohus                             Tartu Maakohus

Määruse tegemise aeg ja koht      14. jaanuar 2016. a Jõgeva kohtumaja (istung toimus
                                  kaugkohtuistungina)
Kriminaalasja number              1-10-7650

Täitmiskohtunik                   Liivi Loide

Kohtuistungi sekretär             Viivi Kalme

Prokurör                          Meelis Juursoo (esitas arvamuse kirjalikult)

Taotlus                           Valmar Koemetsa tingimisi enne tähtaega vangistusest
                                  vabastamiseks
Süüdimõistetu                     VALMAR KOEMETS

                                  isikukood 37112310299; asukoht: viibib karistuse
                                  kandmisel Tartu Vanglas; elukoht vabanemisel:
                                  xxxxxxxxxxxxxxxxxxxxxxxxxxx
RESOLUTSIOON

Jätta Valmar Koemets Harju Maakohtu 28.10.2010. a kohtuotsusega kriminaalasjas nr 1-
10-7650 mõistetud karistuse kandmiselt tingimisi enne tähtaega vabastamata.

Edasikaebamise kord

Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK

Valmar Koemets on süüdi tunnistatud Harju Maakohtu 28.10.2010. a otsusega kriminaalasjas nr
1-10-7650 KarS § 141 lg 2 p 1, 6- § 25 lg 2 järgi ja mõistetud karistuseks 7 aastat vangistust.
KarS § 68 lg 1 alusel arvestati karistusaja hulka süüdistatava kinnipidamine ja karistusaja
alguseks lugeda 25.01.2010. a. Kohtuotsus on jõustunud 09.02.2012. a Riigikohtu määrusega.
Kinnipeetava karistusaeg algas 25.01.2010. a ja lõpeb 25.01.2017. a. KarS § 76 lg 2 p 2 kohaselt
võib kohus tahtlikus esimese astme kuriteos süüdlase katseajaga tingimisi enne tähtaega
vangistusest vabastada, kui ta on tegelikult ära kandnud vähemalt kaks kolmandikku mõistetud


                                                                                           1 (2)
karistusajast, kuid mitte vähem kui neli kuud. Võimalus tingimisi enne tähtaega vabaneda avanes
kinnipeetaval 28.11.2015. a.

26.11.2015. a edastas Tartu Vangla kohtule materjalid Valmar Koemetsa tingimisi enne tähtaega
vangistusest vabastamise otsustamiseks. Kohtule esitatud materjalidest nähtub, et Tartu Vangla ei
toeta kinnipeetava Valmar Koemetsa vangistusest tingimisi enne tähtaega vabastamist.
23.12.2015. a saabus kohtule Valmar Koemetsa avaldus, milles kinnipeetav teatab, et ta ei soovi
tingimisi enne tähtaega vabaneda, sest ta soovib karistuse täielikult ära kanda.

Kohtuistungil prokurör ei osalenud, kuid esitas enda arvamuse kirjalikult. Kõiki teadaolevaid
asjaolusid arvestades asub prokurör seisukohale, et alus Valmar Koemetsa ennetähtaegseks
vabastamiseks puudub.

Kohtuistungil jäi süüdlane enda seisukoha juurde keeldudes ennetähtaegsest vabastamisest ja
selgitusi selle kohta anda ei soovinud.

KOHTU SEISUKOHT

KarS § 76 lg 2 p 2 kohaselt võib kohus tahtlikus esimese astme kuriteos süüdlase katseajaga
tingimisi enne tähtaega vangistusest vabastada, kui ta on tegelikult ära kandnud vähemalt kaks
kolmandikku mõistetud karistusajast, kuid mitte vähem kui neli kuud.
Käesolevaks ajaks on Valmar Koemets temale mõistetud karistusajast ära kandnud vähemalt
kaks kolmandikku, kuid mitte vähem kui neli kuud. Valmar Koemetsal on karistust kanda
rohkem kui kaks kuud (KarS § 76 lg 3). Seega esinevad formaalsed alused Valmar Koemetsa
tingimisi vangistusest ennetähtaegseks vabastamiseks.
KarS § 76 lg 4 järgi arvestab kohus tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine.

Kinnipeetav avaldas kohtuistungil, et ta keeldub ennetähtaegsest vabastamisest. Kohus leiab, et
isik, kes ei soovi vabaneda enne tähtaega, ei ole valmis ilmselt täitma ka katseajaga kaasnevaid
nõudeid, mistõttu tema käitumiskontrollile allutamine ei ole põhjendatud ja kinnipeetav tuleb
jätta tingimisi enne tähtaega vabastamata.

Määruse tegemisel juhindus kohus KrMS § 426 lg 1, § 432 lg 3.

/allkirjastatud digitaalselt/
Kohtunik




                                                                                            2 (2)
