                                                                                1-16-1356




                               KOHTUOTSUS
                                EESTI VABARIIGI NIMEL

 Kohus                             Pärnu Maakohus

 Otsuse tegemise aeg ja koht       01. märts 2016.a Pärnu kohtumajas

 Kriminaalasja number              1-16-1356 (15267001035)

 Kohtukoosseis                     Kohtunik Anu Tammeniit

 Kohtuistungi sekretär             Kristi Haab

 Kriminaalasi                      Toomas Salm süüdistuses KarS § 121 lg 2 p 2,3 järgi
                                   kokkuleppemenetluses

 Abiprokurör                       Mai Merisaar

 Süüdistatav                       TOOMAS SALM
                                   Isikukood: 36806114233;
                                   kriminaalkorras karistatud
                                   16.08.2011.a Pärnu Maakohtu poolt KarS § 121 alusel 4
                                   kuud vangistust, milline asendati 234 tunni üldkasuliku
                                   tööga tähtajaga 1 aasta.

 RESOLUTSIOON                      Juhindudes KrMS § 248 lg 1 p 5, § 249 kohus otsustas:


Süüdi tunnistada Toomas Salm KarS § 121 lg 2 p 2, 3 järgi ning mõista karistuseks 6 (kuus)
kuud vangistust.

KarS § 73 lg 1, 3 alusel jätta mõistetud vangistus täielikult tingimisi täitmisele pööramata,
kui Toomas Salm ei pane 1 (ühe) aasta ja 6 (kuue) kuu pikkuse katseaja jooksul toime uut
tahtlikku kuritegu.

Katseaja algust arvata alates 01.03.2016.a.

KrMS § 179, § 175 alusel välja mõista Toomas Salm´ilt riigituludesse menetluskulud:

                                                                                     Lk 1 / 3
                                                                                       1-16-1356
- sundraha 645 €;
- tasu riigi õigusabi eest 120 €, kokku 765 €.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700015791. Selgituseks märkida: menetluskulud, isiku
nimi, kriminaalasja number.
Välja mõistetud menetluskulud tasuda 12 kuu jooksul kohtuotsuse jõustumise hetkest. Kohustada
Toomas Salm´i tasuma menetluskulud 765 € ositi 12 kuu jooksul alates 10.04.2016.a kuni
10.03.2017.a 63,75 € iga kuu 10-ndaks kuupäevaks. Kui summad pole täies ulatuses tähtajaks
täidetud suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Asitõend:
CD-plaat kõnesalvestisega – jätta KrMS § 126 lg 3 p 1 kohaselt kriminaalasja juurde.

EDASIKAEBAMISKORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates otsuse avalikult teatavakstegemisest. Kriminaalmenetluse kulude hüvitamise võib
vaidlustada kohtuotsusest eraldi määruskaebuse korras 15 päeva jooksul alates päevast, mil isik
sai vaidlustavast lahendist teada või pidi teada saama. Määruskaebus tuleb esitada Pärnu
Maakohtule.

ASJAOLUD JA MENETLUSE KÄIK
Kriminaalasjas nr 15267001035 on Toomas Salm´ile esitatud süüdistus selles, et tema olles isik,
kes on varem toime pannud kehalise väärkohtlemise, olles alkoholijoobes 20.10.2015.a. kella
17.40 paiku Pärnus x eramus, tõukas kätega x`i keha piirkonda, mille tagajärjel kannatanu kukkus
küljega vastu seinakappi ning tiris kannatanut tõukamise käigus juustest, tekitades kannatanule
füüsilist valu.
Seega tema, teise inimese tervise kahjustamisega valu tekitanud kehalise väärkohtlemise
teel, kui see on toime pandud lähisuhtes ja korduvalt, pani toime KarS § 121 lg 2 p 2, 3 järgi
kvalifitseeritava kuriteo.
Toimunud kokkuleppemenetluse läbirääkimiste käigus süüdistatav nõustus esitatud süüdistuse
sisu, kuriteo kvalifikatsiooni, tekitatud kahju laadi ja suurusega ning jõudsid kokkuleppele
prokuröri poolt kohtus nõutava karistuse liigis ja määras.



                                                                                            Lk 2 / 3
                                                                                     1-16-1356
Abiprokurör Mai Merisaar tegi ettepaneku Toomas Salm süüdi tunnistada KarS § 121 lg 2 p 2, 3
järgi ja nõuab kohtus süüdistatavale karistuseks 6 kuud vangistust, milline jätta KarS § 73 lg 1, 3
alusel täielikult tingimuslikult täitmisele pööramata, kui Toomas Salm ei pane 18-kuulise
katseaja jooksul toime uut tahtlikku kuritegu.

KOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustub sellega. Prokurör jäi
sõlmitud kokkuleppe juurde. Kriminaaltoimiku materjalide alusel ja kohtuliku arutamise põhjal
tegi kohus järeldused, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud kokkuleppemenetluse sätteid. Kohus tuvastas
kriminaalasja menetlemisel, et tõendamiseseme asjaolud on selged ning süüdistatav tuleb süüdi
mõista vastavalt sõlmitud kokkuleppele.

Asitõend.
CD-plaat kõnesalvestisega – jätta KrMS § 126 lg 3 p 1 kohaselt kriminaalasja juurde.

Menetluskulud.
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. Süüdistatavale on selgitatud, et süüdimõistva kohtuotsusega kaasneb
menetluskulude hüvitamise kohustus. Käesolevas kriminaalasjas on menetluskuludeks KrMS §
179 lg 1 p 2 kohaselt sundraha 645 € seoses teise astme kuriteos süüdimõistmisega ning KrMS §
175 lg 1 p 4 kohaselt riigi õigusabi korras määratud kaitsjale makstud tasu 120 €, kokku 765 €.
KrMS § 180 lg 3 alusel võimaldada Toomas Salm´il menetluskulud tasuda 12 kuu jooksul.

/allkirjastatud digitaalselt/

Anu Tammeniit
Kohtunik




                                                                                           Lk 3 / 3
