                        KOHTUMÄÄRUS
Kohus                                Tartu Maakohus
Määruse tegemise aeg ja koht         26. august 2016, Tartu kohtumaja
Kohtunik                             Rutt Teeveer
Väärteoasja number                   4-16-3928
Väärteoasi                           Lõuna prefektuuri otsus 03.12.2014 väärteosjas
                                     nr 2780,14,004713
Taotlus                              sissenõudja taotlus süüdlasele asenduskaristuse
                                     kohaldamiseks, täiteasi nr 171/2015/307
Menetlustoiming                      rahatrahvi asendamine
Menetlusosalised                     võlgnik/süüdlane: Ailando Bresovski         (isikukood
                                     39706302764, elukoht XXXX)
                                     sissenõudja/kohtuväline    menetleja:  Politsei   ja
                                     Piirivalveameti     Lõuna      prefektuuri     Tartu
                                     politseijaoskond,         esindaja    Merlin    Hurt
                                     (merlin.hurt@politsei.ee)

RESOLUTSIOON

   1. KarS § 72 lg 1, § 5 lg-te 1, 2 ja § 69 alusel asendada Ailando Bresovskile (Bresovski)
      Lõuna prefektuuri 03.12.2014 otsusega väärteosjas nr 2780,14,004713 määratud
      rahatrahvi tasumata osa 94,40 eurot, s.o 23 (kakskümmend kolm) trahviühikut 5 (viie)
      tunni üldkasuliku tööga.
   2. KarS § 69 lg 3 alusel määrata Ailando Bresovsklie üldkasuliku töö tegemise tähtajaks
      1 (üks) kuu alates käesoleva kohtumääruse jõustumisest. Juhul kui kohtumäärust ei
      vaidlustata, siis jõustub määrus 13. septembril 2016.
Üldkasuliku töö tegemist koordineerib Lõuna prefektuuris Tartu politseijaoskonna ennetus- ja
menetlustalituse menetlusteenistuse vanemspetsialist Anžela Murumägi (Lõuna Prefektuur
asukoht: Tartu, Riia 132; kontaktandmed tel: 730 8786, 5770 5922, e-post:
anzela.murumagi@politsei.ee).
Käesoleva määruse koopia saata Politsei- ja Piirivalveameti Lõuna prefektuurile (Tartu
politseijaoskond, esindaja Merlin Hurt), kohtutäitur Janek Poolile (menetlus@janekpool.eu)
ja anda kätte Ailando Bresovskile.
Edasikaebamise kord
Käesoleva kohtumääruse peale võib esitada määruskaebuse vaidlustatava kohtumääruse
koostanud kohtule viieteistkümne päeva jooksul alates kohtumääruse tegemisest.
ASJAOLUD JA MENETLUSE KÄIK
Lõuna prefektuuri 03.12.2014 otsusega väärteoasjas nr 2780,14,004713 karistati Ailando
Bresovskit LS § 201 lg 1 alusel rahatrahviga 40 trahviühikut, s.o 160 eurot. Otsus jõustus
30.12.2014.
Kuna rahatrahvi ettenähtud ajaks tervikuna ära ei tasutud, pöörati eeltoodud otsus
sundtäitmisele tasumata osas summas 160 eurot.
13.05.2016 saabus Tartu Maakohtusse sissenõudja Politsei- ja Piirivalveameti Lõuna
prefektuuri avaldus Ailando Bresovskile asenduskaristuse kohaldamiseks trahvi tasumata osas
summas 94,40 eurot.

MENETLUSOSALISE SEISUKOHT

Ailando Bresovski avaldas kohtuistungil, et on nõus tegema üldkasulikku tööd.

KOHTU SEISUKOHT
VTMS § 211 lg-st 1 tuleneb, et maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata. KarS § 72 lg 1 sätestab, et kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS §-s
69 sätestatud korras.
Praegusel ajal puudub võlgnikul sissetulek, millele oleks võimalik sissenõuet pöörata.
Kohtutäitur on kontrollinud ning välja selgitanud, et Ailando Bresovskil puudub ka muu vara,
millele sissenõuet pöörata. Eelnevast saab järeldada, et rahatrahvi täitmine on käesoleval juhul
võimatu.
KarS § 72 lg-st 1 ja VTMS § 211 lg-st 1 tuleneb, et sellises olukorras on kohtul võimalik asendada
rahatrahv selle tasumata osas arestiga või KarS §-s 69 sätestatud korras üldkasuliku tööga.
Kohus leiab, et Ailando Bresovskile Lõuna prefektuuri 03.12.2014 otsusega väärteoasjas nr
2780,14,004713 määratud rahatrahv tuleb asendada tasumata osas üldkasuliku tööga. See on
ühiskonnale kasulikum kui aresti kandmine süüdlase poolt. Ka on Ailando Bresovski ise
nõustunud rahatrahvi tasumise asemel tegema üldkasulikku tööd.
Ailando Bresovski poolt tasumata rahatrahvi suuruseks on 94,40 eurot. KarS § 47 lg 1 II lausest
tulenevalt on see 23 trahviühikut. KarS § 72 lg 2 kohaselt vastab rahatrahvi kümnele
trahviühikule üks päev aresti. Seega tuleks asenduskaristusena mõisa 2 päeva aresti.
Kars § 69 lg 1 kohaselt vastab ühele päevale arestile üks tund üldkasulikku tööd. Käesoleval
ajahetkel kehtiva KarS § 69 lg 1 sätestab, et üldkasulikku töö ei mõisteta aga vähem kui 5 tundi.
Seega tuleb Ailando Bresovskile määrata trahvi asendamise korras kohustus teha 5 tundi
üldkasulikku tööd.
Lähtuvalt KarS § 69 lg-st 3 tuleb määratud üldkasulik töö teha ära ühe kuu jooksul alates
käesoleva kohtumääruse jõustumisest.


/allkirjastatud digitaalselt/
Kohtunik


                                                                                                 2
