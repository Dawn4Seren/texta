                                                                                      1-16-1891




                        KOHTUMÄÄRUS
 Kohus                             Tartu Maakohus

 Määruse tegemise aeg ja koht      16.09.2016. a, Tartu kohtumaja, Tartu, Kalevi 1

 Kriminaalasja number              1-16-1891

 Kohtunik                          Madis Kägu

 Istungisekretär                   Ragne Põldaru

 Prokurör                          Kirjaliku arvamusega prokurör Meelis Juursoo

 Kriminaalasi                      Raul Talli tingimisi enne tähtaja lõppemist vangistusest
                                   vabastamine
 Kinnipeetav                       Raul Tall
                                   Elukoht: XXXX; isikukood: 38106052734; XXXX
                                   Kaitsja Toomas Alp (kokkuleppel)

 RESOLUTSIOON                      Juhindudes KarS § 75, 76 ja KrMS § 426, § 432 kohus
                                   määras:

vabastada Raul Tall (isikukood: 38106052734) Tartu Maakohtu 25.04.2016. a otsusega
mõistetud vangistuse kandmisest tingimisi enne tähtaega katseajaga 6 kuud.
Katseaeg hakkab KarS § 78 p 2 alusel Raul Tallil kulgema alates tema vanglast tegeliku
vabanemise päevast.
Kohustada Raul Talli 6 (kuue) kuu pikkuse käitumiskontrolli ajal järgima KarS § 75 lg 1
sätestatud kontrollnõudeid:
1.       elama alalises elukohas vabanemise järel;
2.       ilmuma kriminaalhooldaja määratud ajavahemike järel kriminaalhooldusosakonda
registreerimisele;
3.        alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4.       saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5.       saama kriminaalhooldusametnikult eelneva loa elu-, töö- või õppimiskoha
vahetamiseks;
6.       saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
ning täitma KarS § 75 lg 2 p 1, 2, 21, 4, 7 alusel määratud kohustusi:
-          heastama kuriteoga tekitatud kahju;
-          mitte tarvitama alkoholi;


                                            1
-          mitte omama või tarvitama narkootilisi või psühhotroopseid aineid;
-          asuma tööle mitte hiljem kui 1 (ühe) kuu jooksul vabanemisest või võtma ennast sama
tähtaja jooksul Eesti Töötukassas töötuna arvele;
-          mitte suhtlema kriminaalkorras karistatud isikutega ilma kriminaalhooldusametniku
eelneva loata (v.a lähisugulased).


Edasikaebamise kord

Määruse peale võib esitada määruskaebuse Tartu Maakohtule 15 päeva jooksul kohtumääruse
teatavaks saamisele järgnevast päevast arvates.



Põhjendused

Raul Tall tunnistati süüdi Tartu Maakohtu 25.04.2016. a otsusega KarS § 199 lg 2 p 7,8,9 järgi
ja mõisteti karistuseks 1 aasta 5 kuud vangistust, KarS § 202 lg 2 p 2 järgi ja mõisteti karistuseks
6 kuud vangistust. Lisaks tunnistati Raul Tall süüdi KarS § 418 lg 1 järgi ja mõisteti karistuseks
9 kuud vangistust. KarS § 64 lg 1 alusel loeti kergemad karistused kaetuks raskema karistusega
ja mõisteti Raul Tallile liitkaristuseks 1 aasta 5 kuud vangistust. KarS § 68 alusel loeti 1 aasta 5
kuu pikkuse vangistuse kandmise algust Raul Tallil tema kahtlustatavana kinnipidamisest, s.o
22.09.2015. a.

Karistuse kandmise algus oli 22.09.2015. a ja lõpp on 22.02.2017. a.
Õigus taotleda ennetähtaegset vabastamist tekkis 07.06.2016. a.

Raul Talli on enne käesolevat vangistust kriminaalkorras karistatud:
1)      27.05.1997. a Tartu Linnakohtu poolt KrK § 139 lg 2 p 1,2,3; 140 lg 2 p 2,4 järgi 1 aasta
3 kuu pikkuse tingimisi vangistusega 2 aasta pikkuse katseajaga;
2)      02.06.1997. a Tartu Linnakohtu poolt KrK § 139 lg 2 p 1,2,3 järgi rahatrahviga;
3)      24.09.1998. a Tartu Maakohtu poolt KrK § 139 lg 2 p 1,2,3 – 15 lg 2 järgi 1 aasta 1 kuu
pikkuse vangistusega;
4)      04.03.2002. a KrK § 1952 järgi 2 kuu 15 päeva pikkuse arestiga;
5)      28.03.2005. a Tartu Maakohtu poolt KarS § 25 lg 1,2,4 – 199 lg 2 p 4,7 järgi 8 kuu pikkuse
tingimisi vangistusega 6 kuu pikkuse katseajaga;
6)      24.03.2010. a Tartu Maakohtu poolt KarS § 199 lg 2 p 4,7,8 järgi 10 kuu pikkuse
vangistusega, KarS § 202 lg 1 järgi 2 kuu pikkuse vangistusega. KarS § 64 lg 1 alusel loeti
kergem karistus kaetuks raskemaga ja mõisteti liitkaristuseks 10 kuud vangistust. KarS § 68 lg 1
alusel arvati eelvangistuses viibitud 3 päeva karistusaja hulka ja mõisteti kandmisele kuuluvaks
karistuseks 9 kuud 27 päeva vangistust. KarS § 74 lg 1 alusel määrati, et mõistetud vangistust ei
pöörata täitmisele, kui Raul Tall ei pane 2 aasta pikkuse katseaja jooksul toime uut kuritegu ja
täidab KarS § 75 lg 1 sätestatud kontrollnõudeid;
7)      01.06.2011. a Tartu Maakohtu poolt KarS § 184 lg 1 järgi 1 aasta 2 kuu pikkuse
vangistusega. KarS § 68 lg 1 alusel arvati eelvangistuses viibitud 3 päeva karistusaja hulka ja
mõisteti kandmisele kuuluvaks karistuseks 1 aasta 1 kuu 27 päeva vangistust. KarS § 65 lg 2
alusel suurendati mõistetud vangistust Tartu Maakohtu 24.03.2010. a otsusega karistuseks
mõistetud vangistuse ära kandmata osa, s.o 9 kuu 27 päeva vangistuse võrra ja mõisteti Raul
Tallile liitkaristuseks 1 aasta 11 kuud 24 päeva vangistust. KarS § 74 lg 5, 69 alusel asendati
mõistetud vangistus üldkasuliku tööga 1444 tundi tegemise tähtajaga 2 aastat.




                                                 2
Vangla iseloomustuse kohaselt kannab korduvalt kriminaalkorras karistatud Raul Tall esimest
reaalset vangistust. Tartu Vangla toetab Raul Talli tingimisi ennetähtaegset vabastamist.

Kriminaalhooldusametniku ettekande kohaselt moodustavad päritoluperekonna ema ja kolm
venda. Raul Talli isa on surnud. Suhted abikaasaga on hetkel katkenud.

Prokurör nõustub oma kirjalikus arvamuses vangla seisukohaga ja toetab Raul Talli tingimisi
ennetähtaegset vabastamist.

Raul Tall avaldas istungil, et soovib ennetähtaegselt vabastamist.
Kaitsja toetab Raul Talli tingimisi ennetähtaegset vabastamist.

Kohtunik, ära kuulanud kinnipeetava seletuse, kaitsja arvamuse, läbi vaadanud esitatud
materjalid ning prokuröri kirjaliku arvamuse tegi kindlaks, et süüdimõistetu on ära kandnud
nõutava osa mõistetud karistusest ja seetõttu on olemas ettenähtud formaalne alus tema
vabastamiseks tingimisi enne tähtaega.

Sisuliselt asja hinnates tuleb asuda seisukohale, et Raul Talli vabastamine tingimisi enne tähtaega
on põhjendatud.
Korduvalt kriminaalkorras karistatud Raul Tall kannab käesolevalt esimest reaalset vangistust
varavastaste kuritegude toimepanemise eest. Varem on teda karistatud varavastaste kuritegude
ja narkokuriteo toimepanemise eest. Kuritegude toimepanemise soodusteguriks on alkoholi
tarbimine ning soov saada hõlptulu.
Positiivne on, et Raul Talli ei ole vangistuses distsiplinaarkorras karistatud. Samuti vabanedes
kindla elukoha ja toetava sotsiaalvõrgustiku olemasolu. Tal on võimalik elama asuda venna
juurde XXXX. Kuigi elukohas elab kolm täisealist inimest ja kolm last, on majas ruum Raul Talli
jaoks olemas. Kuivõrd Raul Tall on antud kohas elanud ka varem, ei peeta tema seal elamist
probleemiks. Raul Talli lähivõrgustiku moodustavad ema ja kolm venda. Omavahelised suhted
on head. Raul Talli vend on oma perega Raul Talli ka varem toetanud ning on selleks valmis ka
käesoleval ajal. Abikaasaga on Raul Talli suhted katkenud. Raul Tallil on tütar, kelle
hooldusõigust ta saada soovib.
Raul Tall on varem töötanud nii ametlikult kui ka mitteametlikult. Ta on paigaldanud aknaid,
teinud keevitustöid ja olnud komplekteerija. Tööoskused on ta omandanud töötamise käigus.
Toimikus on andmed, et Raul Tallil on olemas potentsiaalne töökoht. Garantiikirja aga
väljastatud ei ole. Seega tuleb asuda seisukohale, et garanteeritud töökohta Raul Tallil ei ole.
Kuigi Raul Tallil ei ole vabanemisel kindlat töökohta, on tema lähedased kindlad, et tal ei teki
töö leidmisega probleeme. Esialgu, s.t kuni töökoha leidmiseni on Raul Tallil võimalik enda
esmavajadused katta lähedaste abil. Just lähedastel saadav tugi annab piisavad kindluse
järelduseks, et töökoha puudumine ei ole Raul Talli vabastamist välistavaks asjaoluks.
Raul Tall on varem tarvitanud alkoholi, aga alkoholsõltuvust tal diagnoositud ei ole. Samuti ei
ole tal diagnoositud narkosõltuvust, kuigi on olemas andmed, et ta on varem erinevaid
narkootilisi aineid proovinud ja ka tarvitanud. Enda sõnul on ta vabanenud heroiini sõltuvusest,
mis oli väga vaevaline. Peale selle on ta varem katseajal olles pannud toime narkokuriteo.
Tuginedes eeltoodule on võimalik teha järeldus, et varem kriminaalhoolduse nõudeid rikkunud
Raul Tall suudab hoolimata varasemast elukäigust ja riskihindamise tulemusest määratud
katseaja (6 kuud) edukalt läbida.
Katseaja edukaks läbimiseks tuleb talle panna kohustus täita alates vabanemisest 6 kuu jooksul
KarS § 75 lg 1 sätestatud kontrollnõudeid ja KarS § 75 lg 2 p 1,2,21,4,7 alusel määratud kohustusi:
heastada kuriteoga tekitatud kahju; mitte tarvitada alkoholi; mitte omada või tarvitada narkootilisi
või psühhotroopseid aineid; asuda tööle mitte hiljem kui 1 kuu jooksul vabanemisest või võtta
ennast sama tähtaja jooksul Eesti Töötukassas töötuna arvele; mitte suhelda kriminaalkorras
karistatud isikutega ilma kriminaalhooldusametniku eelneva loata (v.a lähisugulased).


                                                3
Nimetatud lisatingimused aitavad tagada Raul Talli ennetähtaegse vabanemisega kaasnevaid
kohustusi ja resotsialiseerida ta ühiskonda kohusetundliku ja seaduskuuleka inimesena.


Madis Kägu
kohtunik
/allkirjastatud digitaalselt/




                                           4
