                                                                      Tsiviilasi nr 2-15-117822




                          KOHTUOTSUS
                                EESTI VABARIIGI NIMEL
                                   TAGASELJAOTSUS
Kohus                                Tartu Maakohus
Kohtunik                             Donald Kiidjärv
Otsuse avalikult
teatavakstegemise aeg ja koht        5. veebruar 2016, Tartu kohtumaja kantselei
Tsiviilasi                           Eesti Inkasso OÜ hagi Alar Paabori vastu võla
                                     väljamõistmiseks
Tsiviilasja hind                     472,46 eurot
Menetlusosalised ja nende            hageja: Eesti Inkasso OÜ (registrikood 12438291,
esindajad                            asukoht Narva mnt 5 – pk 800, 10117 Tallinn, e-post
                                     menetlus@eestiinkasso.ee),     lepinguline  esindaja
                                     Olesja Polehhina (e-post olesja@corporate.ee)
                                     Kostja: Alar Paabor (isikukood XXXX; elukoht XXXX)
Menetluse liik                       lihtmenetlus
RESOLUTSIOON
1. Rahuldada tagaseljaotsusega Eesti Inkasso OÜ hagi Alar Paabori vastu SNEL Grupp
   OÜ-ga 21.10.2014 sõlmitud laenulepingu nr 20141021020 alusel võla väljamõistmiseks.
2. Välja mõista Alar Paaborilt Eesti Inkasso OÜ kasuks põhivõlg 249,19 eurot, intress 66,28
   eurot ja viivis 156,99 eurot, kokku 472,46 eurot Eesti Inkasso OÜ kasuks.
3. Tunnistada otsus tagatiseta viivitamata täidetavaks.
Menetluskulude jaotus ja kindlaksmääramine
4. Jätta menetluskulud Alar Paabori kanda.
5. Välja mõista Alar Paaborilt riigilõiv 100 eurot ja lepingulise esindaja kulust 100 eurot,
   kokku menetluskulu 200 eurot Eesti Inkasso OÜ kasuks.
Kaja esitamine
6. Kostja võib esitada Tartu Maakohtule tagaseljaotsuse peale kaja, kui tema tegevusetus,
   mis oli tagaseljaotsuse tegemise aluseks, oli tingitud mõjuvast põhjusest. Kaja võib
   esitada sõltumata mõjuva põhjuse olemasolust, kui hagile vastamata jätmise puhul oli
   hagi kostjale või tema esindajale kätte toimetatud muul viisil kui isiklikult allkirja vastu
   üleandmisega või elektrooniliselt või tagaseljaotsust ei võinud seaduse kohaselt teha.
   Kaja võib esitada tagaseljaotsuse kättetoimetamisest alates 30 päeva jooksul. Kui
   tagaseljaotsus toimetatakse kätte avalikult, võib kaja esitada 30 päeva jooksul alates
   päevast, kui kostja sai tagaseljaotsusest või selle täitmiseks algatatud täitemenetlusest
   teada. Kajalt tasutakse kautsjon, mis vastab riigilõivule poolelt hagihinnalt, kuid mitte
   vähem kui 100 eurot ja mitte rohkem kui 1500 eurot. Kajale tuleb lisada kõik asja
   ettevalmistamise lõpuleviimiseks vajalik koos dokumentide ja nende lisade ärakirjadega
   vastavalt menetlusosaliste arvule.
 Apellatsioonkaebuse esitamine
 7. Hageja võib esitada otsuse peale apellatsioonkaebuse Tartu Ringkonnakohtule
    30 päeva jooksul alates otsuse kättetoimetamisest, kuid mitte hiljem kui viie kuu
    möödumisel otsuse avalikult teatavakstegemisest. Kui apellant soovib asja arutamist
    kohtuistungil, peab ta seda apellatsioonkaebuses märkima; vastasel juhul loetakse, et ta
    on nõus asja lahendamisega kirjalikus menetluses.
 8. Ringkonnakohus võtab apellatsioonkaebuse menetlusse üksnes juhul, kui maakohtu
    otsuses on antud luba edasikaebamiseks või kui maakohtu otsuse tegemisel on selgelt
    ebaõigesti kohaldatud materiaalõiguse normi või on selgelt rikutud menetlusõiguse normi
    või on selgelt ebaõigesti hinnatud tõendeid ja see võis oluliselt mõjutada lahendit.
 Selgitus menetlusabi taotlejale
 9. Seaduses sätestatud tähtaja järgimiseks peab menetlusabi taotleja tegema tähtaja kestel
    ka menetlustoimingu, mille tegemiseks ta menetlusabi taotleb, eelkõige esitama
    kaebuse. Kaebuse põhjendamiseks või riigilõivu tasumiseks või kaebuses esineva
    sellise puuduse kõrvaldamiseks, mis on seotud menetlusabi taotlemisega, annab kohus
    mõistliku tähtaja pärast menetlusabi andmise taotluse lahendamist, kui nimetatud taotlus
    ei olnud esitatud põhjendamatult või tähtaja pikendamise eesmärgil.
 Otsuse kättetoimetamine
 10. Toimetada otsus kätte pooltele.
KIRJELDAV JA PÕHJENDAV OSA
11. Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava
    ja põhjendava osata.
12. Hagi menetlusse võtmise määruse ja hagimaterjalid sai kostja kätte läbi e-toimiku
    08.01.2016 (lk 59, 60).
13. Menetluskulude nimekirja kohaselt on hageja lepingulise esindaja kulu 120 eurot (sh
    käibemaks 20 eurot). Hageja ei ole kinnitanud, et ta ei ole käibemaksukohustuslane või ei
    saa muul põhjusel käibemaksu tagasi arvestada. Maksu- ja Tolliameti andmetel on hageja
    käibemaksukohustuslane. Seega ei tule kostjal hagejale käibemaksu TsMS § 174 lg 10
    alusel hüvitada.




/allkirjastatud digitaalselt/
Kohtunik




                                                                                            2
