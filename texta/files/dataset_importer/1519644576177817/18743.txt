                     KOHTUOTSUS
                              EESTI VABARIIGI NIMEL
Kohus                           Viru Maakohus

Otsuse tegemise aeg ja koht    11.04.2016 Jõhvi kohtumaja


Kriminaalasja number           1-16-2938 (16244000438)

Kohtunik                       Anne PALMISTE

Kohtuistungi sekretär          Jane VÄLI

Tõlk                           Valentina MICHELSON - IPBÜKER

Prokurör                       Kristiina ERTE

Asja läbivaatamise kuupäev     11.04.2016

                               Andrei TURILOVI süüdistus Karistusseadustiku
Kriminaalasi                   §424 järgi
                               kiir-kokkuleppemenetluses
                               Andrei TURILOV
                               sünd.     30.11.1971,   isikukood 37111302215,
                               kodakondsuseta, emakeel vene keel, kõrgharidus,
Süüdistatav                    töökoht xxx, elukoht xxx, varem kriminaalkorras
                               karistamata

Juhindudes KrMS §247, §248 lg.1 p.5, §249, §2565 lg.2, §306, §309 lg.3, §313, §315,
§318 lg,1 ja §319 lg.1, 2, maakohus


OTSUSTAS:


Süüdi tunnistada Andrei TURILOV Karistusseadustiku §424 järgi ning mõista
karistuseks 3 (kolm) kuud vangistust.

Karistusseadustiku §73 lg.1 alusel määrata, et mõistetud karistust 3 (kolm) kuud
vangistust ei pöörata Andrei TURILOVI suhtes täielikult täitmisele, kui süüdimõistetu
ei pane kohtu määratud katseajal toime uut tahtlikku kuritegu.

Karistusseadustiku §73 lg.3 alusel määrata katseajaks 1 (üks) aasta.


                                                                                   1
Karistusseadustiku §78 p.1    alusel   hakkab   katseaeg   kulgema   alates   käesoleva
kohtuotsuse kuulutamisest.

Karistusseadustiku §50 lg.1 p.1 alusel kohaldada Andrei TURILOVILE
lisakaristusena sõiduki juhtimise õiguse äravõtmine tähtajaga 1 (üks) kuu.

Liiklusseaduse §127 alusel on Andrei TURILOV kohustatud 5 (viie) tööpäeva
jooksul alates käesoleva kohtuotsuse jõustumisest loovutama oma juhiloa
Maanteeametile.

Välja mõista Andrei TURILOVILT Kriminaalmenetluse seadustiku §179 lg.1 p.2 ja
§2565 lg.2 alusel sundraha summas 322 (kolmsada kakskümmend kaks) eurot 50 senti
ja Kriminaalmenetluse seadustiku §175 lg.1 p.4 alusel kaitsjale (vandeadvokaat Nikolai
RÕŽOV) kohtueelses menetluses makstud tasu eest 96 (üheksakümmend kuus) eurot
riigituludesse.

Sundraha ja menetluskulud tuleb Andrei TURILOVIL tasuda Maksu- ja Tolliameti
arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele märkida viitenumber 99916700026450 ning selgitus „Andrei
TURILOV 1-16-2938 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule Viru Maakohtu kaudu. Apellatsiooniõiguse kasutamise soovist
tuleb otsuse teinud kohtule teatada kirjalikult 7 päeva jooksul alates kohtuotsuse
kuulutamisest.

Apellatsioon esitatakse maakohtule kirjalikult 15 päeva jooksul alates päevast, mil
kohtumenetluse poolel on võimalik maakohtus tutvuda kohtuotsusega.

Kohtuotsusega on kohtumenetluse poolel võimalik tutvuda vahetult peale selle
väljakuulutamist 11.04.2016.


Süüdistus

Andrei Turilovile on esitatud süüdistus selles, et ta juhtis 10.04.2016 kell 03.32
Jõhvi linnas xxx tänaval maja nr.36 juures mootorsõidukit xxx (registreerimismärk
xxx) ja kellel tuvastati tõendusliku alkomeetriga Dräger Alcotest 7110 EST, seeria
nr.ARBK-0026 alkoholisisaldus väljahingatavas õhus 0,78 mg/l kohta ning keda
vastavalt Liiklusseaduse §69 lg.1, lg.2 p.1 sätetele loetakse alkoholijoobes olevaks
isikuks.

Oma tegevusega pani Andrei Turilov toime mootorsõiduki juhtimise joobeseisundis,
s.o KarS §424 järgi kvalifitseeritava kuriteo.




                                                                                     2
Kokkulepe

Abiprokurör Kristiina Erte, süüdistatav Andrei Turilov ja tema kaitsja vandeadvokaat
Nikolai Rõžov sõlmisid 11.04.2016 kiir-kokkuleppe, mille kohaselt süüdistatav ja
tema kaitsja nõustusid esitatud süüdistuse sisu ja kuriteo kvalifikatsiooniga, ning
jõudsid kokkuleppele prokuröri poolt kohtus nõutavas karistuse liigis ja määras.
KarS §424 ettenähtud kuriteo toimepanemise eest nõuab prokurör kohtus
süüdistatavale karistuseks 3 kuud vangistust. KarS §73 lg.1 alusel arvestades kuriteo
asjaolusid ja süüdlase isikut, mõistetud karistus jätta tingimisi kohaldamata. Karistust
mitte pöörata täitmisele, kui süüdimõistetu ei pane kohtu määratud katseajal toime
uut tahtlikku kuritegu. KarS §73 lg.3 alusel määrata katseajaks 1 aasta. KarS §50
lg.1 p.1 alusel võtta Andrei Turilovilt lisakaristusena ära mootorsõiduki juhtimise
õigus 1 kuuks.
Süüdistatavalt kuuluvad väljamõistmisele kriminaalmenetluse kulud.


Maakohtu istung

Abiprokurör Kristiina Erte jäi maakohtu istungil kokkuleppe juurde, palus Andrei
Turilov KarS §424 järgi süüdi tunnistada ja mõista karistus vastavalt kokkuleppes
sätestatule.

Süüdistatav Andrei Turilov jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Andrei Turilovile on esitatud süüdistus selles, et ta juhtis 10.04.2016 kell 03.32 Ida-
Virumaal Jõhvi linnas xxx tänaval maja nr.36 juures mootorsõidukit joobes.

Kriminaalasja materjalidest nähtub, et kontrollimisel tõendusliku alkomeetriga Dräger
Alcotest 7110 EST, seeria nr.ARBK-0026 tuvastati süüdistataval alkoholisisalduse
lõplikuks mõõtetulemuseks 0,78 mg/l väljahingatavas õhus.

Vastavalt Liiklusseaduse §69 lg.1 ei tohi juht olla joobeseisundis.

Vastavalt Liiklusseaduse §69 lg.2 p.1 loetakse mootorsõidukijuht olevaks
alkoholijoobes, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või
rohkem.

Maakohus leiab, et Andrei Turilov tuleb KarS §424 järgi süüdi tunnistada.

KarS §424 näeb karistusena ette rahalise karistuse või kuni kolmeaastase vangistuse.

                                                                                      3
Maakohus nõustub kokkuleppes sisalduva karistuse liigiga – vangistus - ja leiab, et
nimetatud karistuse liik vastab toimepandud kuriteo asjaoludele ning süüdistatava
isikule. Kriminaalasja materjalide kohaselt on süüdistatav varem kriminaalkorras
karistamata. Arvestades süüdimõistva kohtuotsusega kaasnevaid kriminaalmenetluse
kulusid, võib rahalise karistuse mõistmine muutuda iseenesest eraldi karistuseks.

Maakohus nõustub ka kokkuleppes sisalduva karistuse määraga – vangistus 3 kuud ja
sellega, et nimetatud karistust ei pöörata KarS §73 lg.1, 3 alusel täitmisele katseajaga
1 aasta. Maakohus nõustub ka lisakaristuse kohaldamise vajalikkuse ja selle
tähtajaga. Maakohus leiab, et eelnimetatud karistus koos lisakaristusega vastab
toimepandud kuriteo asjaoludele, raskusele ja süüdistatava isikule.

Vastavalt    KrMS §180          lg.1   kuuluvad    süüdimõistetult     väljamõistmisele
kriminaalmenetluse kulud.

Eeltoodu alusel kuulub Andrei Turilovilt väljamõistmisele sundraha ning kaitsjatasu
kohtueelses menetluses.

Süüdistatav Andrei Turilov kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkuleppe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 11.04.2016 abiprokurör Kristiina Erte,
süüdistatav Andrei Turilovi ja tema kaitsja vandeadvokaat Nikolai Rõžovi poolt
sõlmitud kokkuleppe.




(allkirjastatud digitaalselt)
Anne PALMISTE
kohtunik




                                                                                      4
