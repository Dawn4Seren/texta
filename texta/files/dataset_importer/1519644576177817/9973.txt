                                                                     Väärteoasi nr 4-16-2701




                        KOHTUMÄÄRUS
Kohus                                Tartu Maakohus

Määruse tegemise aeg ja koht         3. august 2016. a Jõgeva kohtumaja

Väärteoasja number                   4-16-2701

Kohtunik                             Raina Pärn

Taotluse esitaja                     Politsei- ja Piirivalveameti Lõuna prefektuur

Taotlus                              Aresti täitmisele pööramine

Süüdlane                             TÕNU KARMA

                                     isikukood           36004122735;           elukoht:
                                     xxxxxxxxxxxxxxxxxxxxxxxxxxxxxxxxxxxxxxxxxxxxxxxx
RESOLUTSIOON

KarS § 69 lg 6 alusel pöörata täitmisele Tõnu Karmale Tartu Maakohtu 03.06.2016. a
määrusega väärteoasjas nr 4-16-2701 asenduskaristuseks määratud aresti ärakandmata osa,
s.o 3 (kolm) päeva aresti.

VTMS § 199 lg 3 ja § 205 lg 1 alusel kuulub arest täitmisele viivitamata ja karistuse algust
arvestada käesoleva määruse kuulutamisest alates.

Välja mõista Tõnu Karmalt riigituludesse sundtoomise kulu 18 (kaheksateist) eurot 70 senti.

Menetluskulud tuleb tasuda 1 (üks) kuu jooksul kohtumääruse jõustumisest arvates Maksu-
ja Tolliameti a/a-le (EE351010052031000004 SEB PANK, EE502200221014193355
SWEDBANK, EE401700017002872300 NORDEA PANK, EE873300333499990003 DANSKE
BANK), märkides viitenumbriks 99916700043640 ja selgituseks „väärteoasi nr 4-16-2701,
sundtoomise kulu“.


Määrus edastada Tõnu Karmale, Politsei- ja Piirivalveameti Lõuna prefektuurile, kohtutäitur Ivi
Kalmetile ning arestimajale.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada Tartu
 Ringkonnakohtule Tartu Maakohtu Jõgeva kohtumaja kaudu kirjalikult määruskaebus 15 päeva
 jooksul, alates päevast, mil isik sai vaidlustatavast kohtumäärusest teada või pidi teada saama.


TAOTLUSE SISU JA MENETLUSE KÄIK
18.07.2014. a määras Politsei- ja Piirivalveameti Lõuna prefektuur väärteoasjas nr
249014001546 Tõnu Karmale LS § 259 lg 2 alusel karistuseks rahatrahvi 50 trahviühikut, s.o
200 eurot (tl 3-4).
Kohtuvälise menetleja lahend rahatrahvi määramise kohta on jõustunud 18.07.2014. a.
06.04.2016. a saabus kohtule Politsei- ja Piirivalveameti Lõuna prefektuuri avaldus Tõnu
Karmale asenduskaristuse kohaldamiseks. Avalduse kohaselt ei tasunud süüdlane rahatrahvi
vabatahtlikult ning tema suhtes alustati täitemenetlust 28.08.2014. a. 01.03.2016. a teavitas
kohtutäitur kohtuvälist menetlejat rahatrahvi täitmise võimatusest. Sellest ja juhindudes KarS
§-st 72 ja TMS §-st 201 palub kohtuväline menetleja kohtul otsustada tasumata rahatrahvi
summas 147,37 eurot asendamine arestiga (tl 2).
Kohus määras asja arutamiseks kohtuistungi 12.05.2016. a kell 14.00. Tõnu Karma ei
ilmunud kohtuistungile, ei teatanud ilmumata jäämise põhjuseid.
Kohus kohaldas Tõnu Karma suhtes sundtoomist kohtuistungile 26.05.2016. a kell 14.00 (tl
13). Politsei- ja Piirivalveameti Lõuna prefektuuri teate kohaselt ei õnnestunud sundtoomist
täita (tl 17).
Kohus kohaldas Tõnu Karma suhtes sundtoomist kohtuistungile.
Kohus pidas asjas kohtuistungi 03.06.2016. a. Tõnu Karma selgitas, et ta on valmis tegema
üldkasulikku tööd.
Tartu Maakohtu 03.06.2016. a määrusega asendati KarS § 72 lg 1,2 ja § 69 lg 1 alusel Tõnu
Karmale määratud rahatrahv 36 trahviühikut 5 tunni üldkasuliku tööga. Kohus määras
ülskasuliku töö tegemise tähtajaks 2 nädalat kohtumääruse jõustumisest arvates.
Kohtumäärus jõustus 21.06.2016. a.
07.07.2016. a saabus kohtusse Politsei- ja Piirivalveameti Lõuna prefektuuri Tartu
politseijaoskonna taotlus otsustada Tõnu Karmale mõistetud aresti täitmisele pööramine.
Taotluse kohaselt tutvustati 30.06.2016. a Tõnu Karmale õigusi ja kohustusi üldkasuliku töö
tegemisel. Ajakava kohaselt pidi Tõnu Karma minema üldkasuliku töö tunde tegema
30.06.2016. a Põltsamaa Linnavalitsusse, xxxxxxxxxxi juhendamisel. Tõnu Karma ei
jõudnud sellel ega järgnevatel päevadel tööandja juurde üldkasuliku töö tunde tegema. Samuti
ei võtnud kordagi ühendust. Üldkasulik töö on käesolevaks ajaks tegemata. Sellest võib
järeldada, et Tõnu Karma hoiab üldkasuliku töö tegemisest kõrvale.
Kohus määras asja arutamiseks kohtuistungi 28.07.2016. a kell 10.00. Kohtukutse edastati
Tõnu Karmale telefoni teel. 28.07.2016. a helistas kohtusse Tõnu Karma ja teatas, et tal
kohtuistungile tulemiseks raha ei ole ja sõnas, et „tulge ja vahistage mind“. Tõnu Karma oli
nõus, et politsei teda sundtoob, ta viibib päeval kodus ja politsei teab, kus ta elab.
Kohus lükkas asja arutamise edasi ja määras uueks kohtuistungi ajaks 02.08.2016. a kell
15.00. Kohtukutse edastati Tõnu Karmale telefoni teel ja Tõnu Karma kinnitas, et nimetatud
päeval on tal võimalik kohtuistungile ilmuda (vajalik raha olemas).
02.08.2016. a kohtuistungile Tõnu Karma ei ilmunud ega teatanud ilmumata jäämise
põhjustest. Kohus kohaldas 02.08.2016. a määrusega Tõnu Karma sundtoomist
kohtuistungile.

                                               2
03.08.2016. a kohtuistungil selgitas Tõnu Karma, et tal on üldkasulik töö tegemata. Saab aru,
et tal tuleb minna aresti kandma.


KOHTU SEISUKOHT
Kohus leiab, et Politsei- ja Piirivalveameti Lõuna prefektuuri taotlus aresti täitmisele
pööramiseks tuleb rahuldada.
VTMS § 2101 lg 1 sätestab, et kui süüdlane hoiab üldkasuliku töö tegemisest kõrvale, teeb
Politsei- ja Piirivalveamet kohtule taotluse pöörata süüdlasele mõistetud arest täitmisele.
VTMS § 2011 lg 2 sätestab, et üldkasuliku töö kohaldamise tühistamise ja süüdlasele
kohtuotsusega mõistetud aresti täitmisele pööramise KarS § 69 lõike 6 järgi otsustab süüdlase
elukoha järgse maakohtu täitmiskohtunik oma määrusega Politsei- ja Piirivalveameti taotluse
kohtusse saabumisest alates kümne päeva jooksul.
KarS § 69 lg 6 sätestab, et kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt KarS § 75
lg-s 2 sätestatule, pikendada töö tegemise tähtaega, arvestades KarS § 69 lg-s 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse
täitmisele. Aresti või vangistuse täitmisele pööramisel arvestatakse karistusest kantuks süüdlase
tehtud üldkasulik töö, mille üks tund võrdub ühe päeva aresti või vangistusega.
Tõnu Karmale määratud rahatrahv asendati Tartu Maakohtu 03.06.2016. a määrusega 5 tunni
üldkasuliku tööga. Üldkasuliku töö tegemise tähtajaks määrati 2 nädalat kohtumääruse
jõustumisest arvates. Kohtumäärus jõustus 21.06.2016. a. Taotlusest ja Tõnu Karma selgitustest
järeldub, et Tõnu Karmale anti võimalust teha üldkasulikku tööd. Samal päeval kui Tõnu
Karmale tutvustati õigusi ja kohustusi üldkasuliku töö tegemisel, tuli tal ajakava kohaselt minna
ka üldkasulikku tööd tegema Põltsamaa Linnavalitsusse xxxxxxxxxxx juhendamisel. Tõnu
Karma üldkasuliku töö tunde tegema ei läinud. Tõnu Karma selgitusi arvesse võttes, puudusid
tal igasugused mõjuvad põhjused üldkasuliku töö tegemata jätmiseks. Tõnu Karma ei võtnud
ka hilisemalt ametnikega või juhendajaga ühendust. Samal ajal on Tõnu Karma kinnitanud, et
töö tegemise kohustus ja selle tegemata jätmise tagajärjed olid talle täielikult arusaadavad.
Üldkasulikku töö tunde Tõnu Karma käesolevaks ajaks teinud ei ole. Sealjuures oli Tõnu Karma
teadlik üldkasuliku töö tegemise kohustusest ja ajakavast, millal üldkasulikku tööd tuleb tal
teha. Samuti on Tõnu Karma kinnitanud, et ta oli teadlik tagajärgedest, mis kaasnevad sellega,
kui kohtu määratud üldkasuliku töö tunnid jäävad tegemata. Kohtu hinnangul näitab Tõnu
Karma käitumine tema hoolimatut ja ükskõikset suhtumist talle mõistetud karistusse. Samuti
on ta väljendanud oma käitumisviisiga soovi mitte kasutada võimalust kanda karistust
vabaduses. Sellest tulenevalt tuleb Tõnu Karmale mõistetud arest pöörata täitmisele.
Tõnu Karma on sundtoodud kohtuistungile. Kuivõrd Tõnu Karma kohaloleku tagamiseks
väärteoasja arutamisel on kohus korduvalt pidanud kohaldama sundtoomist, puudub kohtul
käesoleval ajal veendumus, et Tõnu Karma asuks hilisemalt ja vabatahtlikult määratavat
asenduskaristust nõuetekohaselt täitma. Tõnu Karma on ka ise kinnitanud valmisolekut kanda
arest koheselt. Sellest tulenevalt peab kohus vajalikuks pöörata karistuse täitmisele viivitamata.


Menetluskulud
Kohus on seisukohal, et Tõnu Karma sundtoomistega põhjustatud kulu tuleb välja mõista Tõnu
Karmalt.

                                                3
VTMS § 38 lg 1 kohaselt järgitakse kohtuvälises menetluses ja kohtumenetluses
menetlustähtaegade ja menetluskulude arvestamisel ning menetlustähtaja ennistamisel
kriminaalmenetluse sätteid.
KrMS § 173 lg 1 p 2 kohaselt on kriminaalmenetluse kulud ka erikulud.
KrMS § 176 lg 1 p 2 kohaselt on erikuluks muuhulgas sundtoomise kulu.
KrMS § 173 lg 3 kohaselt hüvitab erikulud isik, kelle süül need on tehtud.
Tartu Maakohus on 02.08.2016. a määrusega kohaldanud Tõnu Karma suhtes sundtoomist
kohtuistungile. Sundtoomise kulude õiendist nähtub, et kui sundtoomine teostati politseiasutuse
struktuurüksuse asukohajärgses linnas, on sundtoomise kulu 18,70 eurot. Kohtu hinnangul on
kulu tekkinud Tõnu Karma enda süül, kuna Tõnu Karma, kohtuistungile ilmumata jätmisega,
on käitunud menetlust takistavalt ja tema kohaloleku tagamiseks ei ole kohtul olnud muid
võimalusi kui KrMS § 139 sätteid järgides kohaldada tema suhtes sundtoomist.
Eeltoodust tulenevalt tuleb sundtoomise kulu summas 18,70 eurot välja mõista Tõnu Karmalt.


/allkirjastatud digitaalselt/
Raina Pärn
Kohtunik




                                              4
