                             KOHTUMÄÄRUS

Kohus                               Viru Maakohus

Määruse tegemise aeg ja koht        27.05.2016, Narva kohtumajas

Kohtuasja number                    4-16-3299

Kohtunik                            Anu Ammer

Kohtuistungi sekretär               Kätlin Koidumäe

Tõlk                                Irina Galnykina

Kohtuasi                            Maksu- ja Tolliameti avaldus SERGEI ZAITSEVILE
                                    määratud rahatrahvi asendamiseks

Avalduse esitaja                    Eesti Vabariik Maksu- ja Tolliameti kaudu, asukoht Lõõtsa
                                    8a Tallinn

Menetlusalune isik                  SERGEI ZAITSEV, isikukood 38009263729, elukoht
                                    xxxx

Kohtuistungi toimumise aeg          27.05.2016, avalikul video kohtuistungil

Resolutsioon

        Rahuldada Maksu- ja Tolliameti 21.04.2016 avaldus ja asendada Maksu- ja Tolliameti
nimel Tollikorralduse osakonna Ida tollipunkti 01.04.2015 otsusega väärteoasjas nr
930015000524 Sergei Zaitsevile TS § 73 lg 1 alusel 85 trahviühiku ulatuses, s.o summas 340,00
eurot määratud rahatrahv selle tasumata osas, s.o 155,21 eurot, s.o 38 trahviühiku ulatuses 3
päevase arestiga.
        KarS § 69 lg 1 alusel asendada määratud arest 5 tunni üldkasuliku tööga, mille tegemise
tähtajaks määrata 1 kuu alates kohtumääruse jõustumisest.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

ASJAOLUD JA KOHTUMÄÄRUSE PÕHJENDUSED

       Maksu- ja Tolliamet esitas     kohtule avalduse asendada Sergei Zaitsevile määratud
rahatrahv arestiga.

                                                                                             1
       Maksu- ja Tolliameti nimel Tollikorralduse Ida tollipunkti 01.04.2015 otsusega
väärteoasjas nr 930015000524 määrati Sergei Zaitsevile TS § 73 lg 1 alusel trahv 85 trahviühiku
ulatuses, s.o summas 340,00 eurot. Kohtuvälise menetleja otsus rahatrahvi määramise kohta
jõustus ja kuna menetlusalune isik trahvi ei tasunud, suunati nõue täitemenetlusse.

       Täitemenetluse käigus on laekumata trahv summas 155,21 eurot. Maksuhaldur teatas
kohtuvälisele menetlejale eelnimetatud rahatrahvi täitmise võimatusest Täitemenetluse
seadustiku § 201 lg1 järgi.
       TMS §-st 201 lg 1 alusel, mille kohaselt rahatrahvi asendamist arestiga taotleb kohtult
sissenõudja, esitas Maksu- ja Tolliamet sissenõudjana kohtule avalduse asenduskaristuse
määramiseks.

       Kohtuistungil kinnitas Sergei Zaitsev, et rahatrahv on täies ulatuses tasumata ning ka
käesoleval ajal puuduvad rahalised vahendid selle tasumiseks ning ta nõustus temale
asendusaresti kohaldamisega, kuid taotles aresti asendamist üldkasuliku tööga.

         VTMS § 211 lg 1 alusel teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS § 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata.
         KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS § 69
sätestatud korras. KarS § 72 lg 2 kohaselt vastab rahatrahvi kümnele trahviühikule üks päev
aresti.
         KarS § 69 sätete kohaselt võib kohus aresti mõistes, süüdlase nõusolekul asendada selle
üldkasuliku tööga, arvestusega, et ühele päevale arestile vastab üks tund üldkasulikku tööd, mida
ei mõisteta vähem kui viis tundi. Üldkasuliku töö tegemise tähtaeg väärteoasjades ei tohi ületada
kahtteist kuud.
         KarS 69 lg 6 järgi, kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Aresti või vangistuse täitmisele pööramisel arvestatakse
karistusest kantuks süüdlase tehtud üldkasulik töö, mille üks tund võrdub ühe päeva aresti või
vangistusega. Alla kümne päevase aresti täitmisele pööramise korral arvestatakse karistusest
kantuks süüdlase tehtud üldkasuliku töö tunnid proportsionaalselt mõistetud arestiga.

       Kohus, olles tutvunud kohtule esitatud avalduse ja selle lisadega, kuulanud ära
menetlusaluse isiku, leiab, et esitatud avaldus on põhjendatud ja kuulub rahuldamisele ning
kohus asendab määratud rahatrahvi sell tasumata osas, s.o 38 trahviühiku ulatuses, s.o summas
155,21 eurot, 3 päevase arestiga, mille KarS § 69 alusel asendab 5 tunni üldkasuliku tööga, mille
tegemise tähtajaks määrata 1 kuu alates kohtumääruse jõustumisest.

/allkirjastatud digitaalselt/

Anu Ammer
kohtunik



                                                                                                  2
