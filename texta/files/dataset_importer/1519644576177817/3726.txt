                            KOHTUOTSUS
                              EESTI VABARIIGI NIMEL

Kohus                            Tartu Maakohus

Otsuse tegemise aeg ja koht      2. november 2016, Tartu kohtumaja

Kriminaalasja number             1-16-6874

Kohtunik                         Peet Teidearu

Istungisekretär                  Kelly Kasepuu

Prokurör                         Ruti Kilg

Kriminaalasi                     Raul Toover süüdistuses karistusseadustiku (KarS) § 424
                                 järgi kokkuleppemenetluses

Süüdistatav                      Raul Toover
                                 isikukood: 38801125717; elukoht: XXX; kodakondsus:
                                 Eesti Vabariigi kodanik; emakeel: eesti keel; haridus:
                                 keskharidus; töökoht või õppeasutus: XXX; varasem
                                 karistatus: kriminaal- ja väärteokorras karistamata; tõkend:
                                 ei ole kohaldatud

Juhindudes kriminaalmenetluse seadustiku (KrMS) §-dest 180, 248 lg 1 p 5 ja 249, kohus

                                          otsustas:

Süüdi tunnistada Raul Toover KarS § 424 järgi ning mõista karistuseks kolm (3) kuud
vangistust.

KarS § 68 lg 1 alusel arvata karistusaja hulka Raul Tooveri eelvangistus 11. – 12. juuni
2016, s.o kaks (2) päeva ning lõplikuks kandmisele kuuluvaks karistuseks mõista kaks (2)
kuud kakskümmend kaheksa (28) päeva vangistust.

KarS § 73 lg 1, 3 alusel määrata, et mõistetud karistust ei pöörata täielikult täitmisele, kui
Raul Toover ei pane ühe (1) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Raul Tooveri katseaega arvestama alates kohtuotsuse
kuulutamisest.

KarS § 50 lg 1 p 1 alusel võtta Raul Tooverilt lisakaristusena ära mootorsõiduki juhtimise
õigus kolmeks (3) kuuks, milline karistus hakkab kehtima kohtuotsuse jõustumisest.
Liiklusseaduse § 127 alusel on Raul Toover kohustatud loovutama oma juhiloa
Maanteeameti elukohajärgsele liiklusregistri büroole alates kohtuotsuse jõustumisest viie
(5) tööpäeva jooksul.

KrMS § 180 lg 1 alusel välja mõista Raul Tooverilt menetluskuludena riigituludesse
sundraha kuussada nelikümmend viis (645) eurot ja kaitsjatasu nelikümmend kaheksa
(48) eurot.

KrMS § 180 lg 3 alusel määrata, et Raul Tooveril on õigus tasuda väljamõistetud
menetluskulud osade kaupa ühe (1) aasta jooksul kohtuotsuse jõustumisest alates.

Menetluskulud tuleb tasuda kohtu määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700077580.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti. Väljamõistetud summade
vabatahtlikult tasumata jätmisel määratud tähtaja jooksul peale kohtuotsuse jõustumist
pööratakse kohtuotsus kohtutäituri kaudu sundtäitmisele. Sundtäitmisega kaasnevad
süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.

KOHTUOTSUSE PÕHIOSA

Süüdistus

Raul Tooverit süüdistatakse selles, et tema juhtis alkoholijoobe seisundis 11. juunil 2016 kella
00:09 paiku Tartumaal Tartu linnas Riia tänaval Turu ja Riia tänava ristmikul mootorsõidukit
Audi A6 Avant registreerimismärgiga XXX, sest alkoholisisaldus tema ühes liitri
väljahingatavas õhus oli 0,81 milligrammi, ning põhjustas liiklusõnnetuse. Raul Toover rikkus
kuriteo toime panemise ajal kehtinud liiklusseaduse § 69 lg 1 nõudeid, mille kohaselt juht ei
tohi olla joobeseisundis. Liiklusseaduse § 69 lg 2 p 1 järgi loetakse juht alkoholijoobes olevaks,
kui juhi ühes grammis veres on vähemalt 1,50 milligrammi alkoholi või tema väljahingatavas
õhus on alkoholi 0,75 milligrammi ühe liitri kohta või rohkem.

Sellega pani Raul Toover toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

                                                                                                2
Kokkulepe

Toimunud kokkuleppemenetluse läbirääkimiste käigus süüdistatav nõustus esitatud süüdistuse
sisu ning kuriteo kvalifikatsiooniga ja pooled jõudsid kokkuleppele prokuröri poolt kohtus
nõutava karistuse liigis ja määras.

KarS §-s 424 ettenähtud kuriteo toimepanemise eest nõuab prokurör kohtus süüdistatavale
karistuseks 3 kuud vangistust. KarS § 68 lg 1 järgi arvata eelvangistus 11. juuni 2016 kuni 12.
juuni 2016, s.o 2 eelvangistuspäeva karistuse hulka ja lõplikuks karistuseks määrata 2 kuud 28
päeva vangistust. Lähtudes KarS §-st 73 määrata, et tingimisi jäetakse vangistus Raul Tooveri
suhtes kohaldamata ja mõistetavat vangistust ei pöörata täielikult täitmisele, kui Raul Toover
ei pane 1-aastase katseaja jooksul toime uut tahtlikku kuritegu. KarS § 50 lg 1 p 1 järgi mõista
lisakaristusena juhtimisõiguse äravõtmine 3 kuuks.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.

Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Raul Toover tuleb süüdi tunnistada KarS § 424 järgi ning mõista talle karistus vastavalt
kokkuleppele.

Konfiskeerimisele kuuluv vara ja asitõendi puuduvad. Tsiviilhagi esitatud ei ole.

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Raul Tooveri menetluskuludeks on süüdimõistva kohtuotsusega kaasnev
sundraha, mis on KrMS § 179 lg 1 p 2 kohaselt teise astme kuriteo toimepanemises
süüdimõistmise korral 1,5 kuupalga alammäära, s.o 645 eurot ning kaitsjatasu 48 eurot. Kohus
nõustub kokkuleppes tooduga, et Raul Tooveri suhtes ei esine aluseid menetluskulude osaliselt
riigi kanda jätmiseks, kuid esinevad alused menetluskulude tasumiseks pikema tähtaja
määramiseks. Väljamõistetavad menetluskulud on kokku enam kui 600 eurot. Seega on alust
arvata, et menetluskulude korraga äratasumine käiks süüdistatavale ilmselt üle jõu. Seetõttu
ongi põhjendatud kohaldada KrMS § 180 lg 3 ning määrata menetluskulude tasumiseks
süüdistatavale pikem tähtaeg koos võimalusega tasuda menetluskulud osade kaupa.


Kohtunik Peet Teidearu
/allkirjastatud digitaalselt/




                                                                                              3
