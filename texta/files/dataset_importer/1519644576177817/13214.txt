                              KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number               2-15-127835
Otsuse tegemise aeg ja koht    08. juuni 2016.a, Jõhvi
Kohus                          Viru Maakohus
Kohtunik                       Piret Raik
Kohtuasi                       AS Starman hagi V. M.i vastu võlgnevuse ja viivise
                               121,83 euro nõudes
Kohtuistungi toimumise aeg     Kirjalik menetlus
Hagihind                       134,79 eurot


Menetlusosalised               Hageja:             AS Starman (RK 10069659)
                               Hageja esindaja:    Kadri Timuska (volikirja     alusel,
                                                   Julianuse Õigusbüroo OÜ,     e-post:
                                                   jurist@julianus.ee)
                               Kostja:             V. M. (IK xxx, elukoht: xxx, tegelik
                                                   elukoht on teadmata)



RESOLUTSIOON

1. Hagi rahuldada tagaseljaotsusega.

2. Välja mõista V. M.ilt AS Starman kasuks võlgnevus 121 (ükssada kakskümmend üks)
eurot 83 senti.

3. Välja mõista V. M.ilt AS Starman kasuks viivis 0,05% põhinõudelt (71,04 eurolt)
päevas alates 10.03.2016.a. kuni põhinõude kohase täitmiseni, kuid mitte rohkem kui 20
(kakskümmend) eurot 25 senti.

4. Menetluskulud jätta kostja V. M.i kanda.

4.1  Välja mõista V. M.ilt AS Starman kasuks menetluskulud summas 234 (kakssada
kolmkümmend neli) eurot 78 senti.

4.2    Välja mõista V. M.ilt AS Starman kasuks viivis menetluskuludelt (234,78 eurot)
alates kohtulahendi jõustumisest kuni täitmiseni VÕS § 113 lg 1 sätestatud määras.
                                                                                    1(3)
5.      Toimetada kohtuotsuse (tagaseljaotsuse) ärakiri kostjale kätte avalikult, avaldades
selleks tagaseljaotsuse resolutsiooni väljaandes Ametlikud Teadaanded.


EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik, tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 100 (ükssada) eurot ja
esitades kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.

ASJAOLUD

1. AS Starman esitas hagi V. M.i vastu võlgnevuse 121,83 euro nõudes.
Hagiavalduse kohaselt sõlmis kostja AS-ga Starman liitumise ja teenuse osutamise lepingu
(L-617981), mille alusel osutati kostjale Starman Start M-Internet + S telefon (aadressil xxx,
Kohtla-Järve) teenuseid ning sama lepinguga rentis kostja hagejalt teenuse kasutamiseks
vajaminevad seadmed. Lepingu järgi oli kostja kohustatud tagastama kõik komplektiosad.
Hageja on esitanud kostjale arveid, kostja ei ole nõutud summasid tasunud. 09.03.2016 seisuga
moodustas kostja võlgnevus hageja ees 71,04 eurot. Kostja on jätnud arved tasumata.
Hagiavalduse esitamise ajaks on kostja põhivõlgnevus 71,04 eurot ja viivis 50,79 eurot.
Hageja palub kostjalt välja mõista koguvõlgnevuse 121,83 eurot (sh põhivõlgnevus 71,04
eurot, sissenõutavaks muutunud viivise 50,79 eurot), viivised põhinõudelt alates kohtule hagi
esitamisest kuni põhinõude täitmiseni 0,05 % päevas tasumata võlasummalt) ja menetluskulud
summas 234,78 eurot (sh riigilõiv 75 eurot ja õigusabikulud 159,78 eurot).

2. Hagiavalduse kohaselt elab V. M. Kohtla-Järvel, xxx, kuid hagimaterjalid tagastati kohtule
märkega „ei ela antud aadressil“. Kostja tegelik elukoht on kohtule teadmata.

Kuna kostja tegelik asukoht oli teadmata, toimetati kostjale hagimaterjalid kätte avalikult,
väljaande Ametlikud Teadaanded kaudu 03. mail 2016.a. TsMS § 317 lg 5 kohaselt loetakse
dokument avalikult kättetoimetatuks 15 päeva möödumisel väljavõtte väljaandes Ametlikud
Teadaanded ilmumise päevast. Hagimaterjalid loetakse kostjale kättetoimetatuks
18.05.2016.a. Kohus kohustas kostjat 14 päeva jooksul kirjalikult vastama. Kohtuteates
selgitati kostjale hagimaterjalide kättesaamise võimalust ja kohtule vastamise kohustust.

                                                                                                2(3)
Kostja kohtule vastanud ja vastuväiteid hagile esitanud ei ole.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.

KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 76, § 100, § 101, § 108, § 113 lg 1, TsMS § 367.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.
Hageja menetluskulud on riigilõiv 75 eurot ja õigusabikulud 159,78 eurot, kokku 234,78
eurot. Kohus mõistab kostjalt hageja kasuks menetluskulude katteks 234,78 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.
TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.


/allkirjastatud digitaalselt/

Piret Raik
Kohtunik




                                                                                                     3(3)
