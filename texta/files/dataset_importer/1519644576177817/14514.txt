                          KOHTUOTSUS
                                EESTI VABARIIGI NIMEL
                                      Tagaseljaotsus


Kohus                             Harju Maakohus
Kohtunik                          Meeli Kaur

Otsuse tegemise aeg ja koht       25. mai 2016. a, Tallinn, Tartu mnt kohtumaja
Tsiviilasja number                2-15-126306
Tsiviilasi                        PlusPlus Legal OÜ hagi XXXXvastu võlgnevuse ja viivise
                                  nõudes
Tsiviilasja hind                  2021,50 eurot
Menetlusosalised ja nende         Hageja PlusPlus Legal OÜ (registrikood 12752805), lepinguline
esindajad                         esindaja Triin Linholm
                                  Kostja XXXX(isikukood XXXX)
Asja läbivaatamine                Kirjalik menetlus

RESOLUTSIOON
   1. Rahuldada hagi osaliselt tagaseljaotsusega.
   2. Välja mõista XXXXPlusPlus Legal OÜ kasuks põhivõlg 1010,75 eurot ja viivised 436,60
       eurot.
   3. Jätta rahuldamata PlusPlus Legal OÜ hagi XXXXvastu viivise 574,15 eurot nõudes.
    4. Jätta PlusPlus Legal OÜ menetluskulud 72% ulatuses XXXXkanda ja
       XXXXmenetluskulud 28% ulatuses PlusPlus Legal OÜ kanda.
   5. Rahuldada PlusPlus Legal OÜ menetluskulude kindlaksmääramise taotlus osaliselt.
   6. Välja mõista XXXXPlusPlus Legal OÜ kasuks menetluskulud 226,80 eurot, millest
       riigilõiv 180 eurot ja lepingulise esindaja kulud 46,80 eurot.
   7. Käesoleva kohtulahendi jõustumisest alates kuni täitmiseni tuleb XXXX tasuda
       hüvitamisele kuuluvatelt menetluskuludelt (226,80 eurot) viivist VÕS § 113 lg 1 teises
       lauses ettenähtud ulatuses.
    8. Toimetada käesolev kohtuotsus menetlusosalistele kätte.
   9. Käesolev kohtuotsus on tagatiseta viivitamata täidetav.
Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil.
                                                                                             1
    Kostja võib esitada Harju Maakohtu Tartu mnt kohtumajale tagaseljaotsuse peale kaja, kui tema
    tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
    esitada sõltumata mõjuva põhjuse olemasolust, kui hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt või kui tagaseljaotsust ei võinud seaduse kohaselt teha. Kaja võib esitada
    tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
    avalikult, võib kaja esitada 30 päeva jooksul alates päevast, kui kostja sai tagaseljaotsusest või selle
    täitmiseks algatatud täitemenetlusest teada. Koos kajaga tuleb kohtule esitada kõik asja
    ettevalmistamise lõpuleviimiseks vajalik ning tasuda kajalt kautsjon Rahandusministeeriumi
    arvelduskontole EE571010220229377229 AS-is SEB Pank, EE062200221059223099 AS-is
    Swedbank,       EE513300333522160001           Danske     Bank       A/S       Eesti    filiaalis   või
    EE221700017003510302 Nordea Bank Finland PLC Eesti filiaalis. Kautsjonina tasutakse summa,
    mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
    1500 eurot.
    Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
    menetlusabi taotlemise korral menetlusabi taotleja seaduses sätestatud tähtaja järgimiseks tegema
    tähtaja kestel ka menetlustoimingu, mille tegemiseks ta menetlusabi taotleb, eelkõige esitama
    kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
    kõrvaldamiseks, mis on seotud menetlusabi taotlemisega, annab kohus sellisel juhul mõistliku
    tähtaja pärast menetlusabi andmise taotluse lahendamist, kui nimetatud taotlus ei olnud esitatud
    põhjendamatult või tähtaja pikendamise eesmärgil. See ei välista menetlustähtaja ennistamist.
   Hagi alus
1. AS-i XXXXja kostja vahel sõlmitud liitumisleping nr XXXX. Kostja poolt lepingust tulenevate
   kohustuste täitmata jätmine.

2. Kohus selgitab, et tulenevalt TsMS § 444 lg-st 3 võib kohus tagaseljaotsuse teha kirjeldava ja
   põhjendava osata.

3. Kohus jätab osaliselt rahuldamata hageja viivisenõude. Hageja nõuab kostjalt viivist VÕS § 101
   lg 1 p 6, § 113 lg 1 ja lepingu üldtingimuste p 7.3 alusel 0,15% tasumata summast iga tasumisega
   viivitatud kalendripäeva eest. Tegemist on tüüptingimuse alusel nõutava viivisega (VÕS § 35).
   Kohtu hinnangul ei ole tegemist kehtiva tüüptingimusega. VÕS § 42 lg 1 järgi on tüüptingimus
   tühine, kui see lepingu olemust, sisu, sõlmimise viisi, lepingupoolte huvisid ja teisi olulisi
   asjaolusid arvestades kahjustab teist lepingupoolt ebamõistlikult, eelkõige siis, kui
   tüüptingimusega on lepingust tulenevate õiguste ja kohustuste tasakaalu teise lepingupoole
   kahjuks oluliselt rikutud. Ebamõistlikku kahjustamist eeldatakse, kui tüüptingimusega kaldutakse
   kõrvale seaduse olulisest põhimõttest või kui tüüptingimus piirab teise lepingupoole lepingu
   olemusest tulenevaid õiguseid ja kohustusi selliselt, et lepingu eesmärgi saavutamine muutub
   küsitavaks. Tüüptingimuse tühisust ja sellega seotud asjaolusid hinnatakse lepingu sõlmimise aja
   seisuga. Ebamõistlikult kahjustavate tüüptingimuste näidisloetelu tarbija jaoks on sätestatud
   VÕS § 42 lg-s 3. VÕS § 42 lg 3 p 5 järgi on ebamõistlikult kahjustav eelkõige tüüptingimus,
   millega: nähakse ette, et teine lepingupool peab oma kohustuse rikkumise korral maksma
   tingimuse kasutajale ebamõistlikult suurt leppetrahvi, ebamõistlikult suurt kindlaksmääratud
   suuruses kahjuhüvitist või muud hüvitist, või kui teiselt lepingupoolelt võetakse võimalus
   tõendada tegeliku kahju suurust. VÕS § 42 lg 1 kohaselt on selline tüüptingimus tühine.
   tüüptingimustes sisalduva viivisekokkuleppe ebamõistliku suuruse korral on võimalik järeldada
   selle kahjustavat iseloomu VÕS § 42 lg 3 p 5 lauseosa „ebamõistlikult suurt kindlaksmääratud
   suuruses [---] muud hüvitist" alusel (vt Riigikohtu lahend nr 3-2-1-139-14, p 11).

   Viivise "mõistlik määr" tuleb sisustada iga konkreetse asja asjaoludest lähtuvalt. Riigikohtu
   seisukoha järgi tuleks eelduslikult hinnata VÕS § 42 lg 3 p 5 ja § 42 lg 1 järgi tühiseks vähemalt
   selline tarbijaga sõlmitud viivisekokkulepe, kus kokkulepitud viivisemäär ületab kolmekordset
                                                                                                   2
   seadusjärgset viivisemäära (vt Riigikohtu lahend nr 3-2-1-26-16, p 13). Ebaproportsionaalselt
   suure viivise või leppetrahvi nõude kokkuleppimine tüüptingimustes toob kaasa kokkuleppe
   tühisuse ja võimaluse nõuda viivist vaid seaduses sätestatud ulatuses ja eeldustel (vt selle kohta
   Riigikohtu lahend nr 3-2-1-66-05, p 24). Samuti ei tähenda viivise osaliselt sisse nõudmata jätmine
   seda, et sisuliselt ebamõistlik mh viivise nõudmist võimaldav tüüptingimus muutuks mõistlikuks
   tüüptingimuseks, kui tüüptingimuse kasutaja jätab mingil põhjusel viivise nõudmata või vähendab
   seda (vt Riigikohtu lahend nr 3-2-1-45-15, p 14).

   Tüüptingimustes sätestatud viivisemäär ületab kolmekordset seadusjärgselt viivisemäära.
   Eeltoodust tulenevalt on hageja nõue põhjendatud seadusjärgse viivisenõude osas perioodi
   26.10.2010 kuni 16.02.2016 eest summas 436,60 eurot.

   Menetluskulud
4. TsMS § 163 lg 1 alusel jäävad hageja menetluskulud 72% ulatuses kostja kanda ja kostja
   menetluskulud 28% ulatuses hageja kanda. TsMS § 174 lg 1 kohaselt menetluskulude rahalise
   suuruse määrab menetluskulude jaotuse alusel vajalikus ja põhjendatud ulatuses kindlaks asja
   menetlev kohus samas tsiviilasjas, millega seoses kulud tekkisid. Kohus määrab menetluskulude
   rahalise suuruse kindlaks ka siis, kui menetlusosalised ei esita menetluskulude kindlaksmääramise
   taotlust, võttes aluseks menetluskulude nimekirja või tsiviilasja materjalid.

5. Hageja on kohtule esitanud menetluskulude nimekirja, mille kohaselt on hageja menetluskuludeks
   riigilõiv 250 eurot ja lepingulise esindaja kulud 288 eurot (koos käibemaksuga). Kostjal
   menetluskulud puuduvad.

6. Menetluskulud on menetlusosaliste kohtukulud ja kohtuvälised kulud (TsMS § 138 lg 1).
   Kohtukulud on riigilõiv (TsMS § 138 lg 2). Kohtuvälised kulud on menetlusosaliste esindajate ja
   nõustajate kulud (TsMS § 144 p 1). Kohus peab põhjendatuks kuluks riigilõivu ja juhindudes
   TsMS § 175 lg-st 1 lepingulise esindaja kulu summas 65 eurot (hagiavalduse koostamine 1 tund
   tunnihinnaga 65 eurot, ilma käibemaksuta). Hageja on käibemaksukohustuslane. Kohtu hinnangul
   on hageja üle hinnanud aega, mis tal kulus hagiavalduse koostamiseks ja esitamiseks. Tegemist
   on nn masshagiga, kus hageja kasutab hagiavaldusena väljatöötatud standardset vormi. Arvestades
   hageja esindaja kohtuskäimise kogemust, ei ole taotletud suuruses lepingulise esindaja kulude
   väljamõistmine põhjendatud. Kohus arvestab lepingulise esindaja kulude väljamõistmisel asja
   keerukust ja mahtu, hageja esindaja reaalselt tehtud tööd ning asjaolu, et asjas ei ole toimunud
   sisulist vaidlust ega istungeid.

   Kostjalt tuleb hageja kasuks välja mõista menetluskulude jaotuse alusel riigilõiv 180 eurot ja
   lepingulise esindaja kulud 46,80 eurot. Hageja taotleb menetluskulude tasumiseni viivist VÕS §
   113 lg 1 teises aluses ettenähtud ulatuses TsMS § 177 lg 4 alusel.
   TsMS § 178 lg-st 1 tulenevalt saab hüvitatavate menetluskulude suurust vaidlustada selle
   kohtulahendi peale edasi kaevates, kui koos menetluskulude jaotusega määrati kindlaks
   hüvitatavate menetluskulude suurus.

   /allkirjastatud digitaalselt/
   Meeli Kaur
   kohtunik




                                                                                                    3
