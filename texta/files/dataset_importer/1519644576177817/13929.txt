                             TARTU HALDUSKOHUS
                                 Tartu kohtumaja
                               KOHTUOTSUS
                             EESTI VABARIIGI NIMEL


Kohtuasja number               3-15-2593

Määruse kuupäev                31. mai 2016. a

Kohtunik                       Roby Koik

Menetlusosalised               Kaebaja – Elar Tuule
                               Vastustaja – Tartu Vangla, esindaja Tiiu Miller

Kohtuasi                       Elar Tuule kaebus Tartu Vangla vastu mittevaralise kahju
                               hüvitamise nõudes
Asja läbivaatamine             18. mai 2016. a, kohtuistungil
Resolutsioon                       1. Rahuldada kaebus osaliselt.
                                   2. Tunnistada õigusvastaseks Tartu Vangla 12.07.2015. a
                                      toiming, mis seisnes Elar Tuulele ravimite (kahe
                                      tableti) üleandmises, mis ei olnud temale määratud.
                                   3. Muus osas jätta kaebus rahuldamata.

Edasikaebamise kord            Menetlusosaline peab 10 päeva jooksul arvates kirjeldava ja
                               põhjendava osata kohtuotsuse kätte toimetamisest teatama
                               apellatsioonkaebuse esitamise soovist. Kui menetlusosaline ei
                               ole nimetatud tähtaja jooksul teatanud soovist otsuse peale
                               apellatsioonkaebust esitada, loetakse ta apellatsioonkaebusest
                               loobunuks.




Asjaolud ja menetluse käik
1. Tartu Vanglas kinni peetav Elar Tuulele anti 12.07.2015. a hommikul kambrikaaslasele
mõeldud ravimid. Tartu Vangla keeldus 09.10.20154. a otsusega (tl 2) kinnipeetav E. Tuule kahju
hüvitamise taotluse rahuldamisest ja vabandas E. Tuule ees.
2. Elar Tuul esitas 14.10.2014. a Tartu Halduskohtule kaebuse Tartu Vangla poolt tekitatud
mittevaralise kahju hüvitamiseks kohtu äranägemisel. Vastustaja vaidleb kaebusele vastu. Tartu
Halduskohtu 18.05.2016. a kohtuistungil teatas kaebaja, et kuna sündmusest on möödunud palju
aega, piirdub tema rahaline nõue vangla vastu üksnes kantud menetluskuluga.
Kohtu seisukoht
3. Halduskohus teeb asjas kirjeldava ja põhjendava osata kohtuotsuse (HKMS §-de160 lg 2, 170 lg
2, 173 lg 6) rahuldades kaebuse osaliselt ja teeb kindlaks vaidlustatud toimingu õigusvastasuse ja
jätab mittevaralise kahju hüvitise välja mõistmata (HKMS § 41 lg 5).
4. Olukorda, kus kohus rahalise hüvitise väljamõistmise asemel teeb kindlaks kahju põhjustanud
toimingu õigusvastasuse, käsitletakse kohtupraktikas hüvitamisnõude osalise rahuldamisena
(Riigikohtu lahendi 3-3-1-3-12 p 46). HKMS § 108 lg 2 kohaselt jagatakse kaebuse osalise
rahuldamise korral menetluskulud proportsionaalselt kaebuse rahuldamisega. Kaebaja pidi
käesolevas asjas vangla vastu esitatud mittevaralise kahju nõudelt tasuma riigilõivu 250 eurot.
Tartu Halduskohtu 27.10.2015. a määruses (tl 7-8) selgitati kaebajale riigilõivu erinevate suuruste
määramisega seonduvat. Kaebaja eest tasuti riigilõiv 25 eurot (tl 14). Seoses kaebuse osaliselt
rahuldamisega jäävad mõlema poole menetluskulud nende enda kanda.


(allkirjastatud digitaalselt)
Roby Koik
kohtunik




                                             2
