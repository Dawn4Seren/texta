                                                                                             1




                           KOHTUOTSUS
                                EESTI VABARIIGI NIMEL

Kohus                           Viru Maakohus

Otsuse tegemise aeg ja koht     07. juuli 2016, Rakvere kohtumaja

Kriminaalasja number            1-16-5936 (15240100035)

Kohtunik                        Heli Väinaste

Kohtuistungi sekretär           Enjar Malm

Prokurör                        Elle Karm


Kriminaalasi                    Mati Reebeni süüdistustes KarS § 179 lg 11, 182 järgi
                                kokkuleppemenetluses


Süüdistatav                     MATI REEBEN, isikukood 36405260334, Eesti Vabariigi
                                kodanik, kõrgharidus, emakeel eesti keel, elukoht xxxx, teeb
                                juhutöid, isik ei ole karistusregistrisse kantud, tõkendit ei ole
                                kohaldatud

Kaitsja                         vandeadvokaat Eduard Bulattšik



RESOLUTSIOON:
Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                            otsustas:

Süüdi tunnistada MATI REEBEN KarS § 179 lg 11 järgi ning karistuseks mõista 1 (üks) aasta 6
(kuus) kuud vangistust.

Süüdi tunnistada MATI REEBEN KarS § 182 järgi ning karistuseks mõista 6 (kuus) kuud
vangistust.

KarS § 64 lg 1 alusel, lugedes kergem karistus kaetuks raskema karistusega, mõista MATI
REEBEN’i liitkaristuseks 1 (üks) aasta 6 (kuus) kuud vangistust.
                                                                                                 2
Mõistetud vangistust ei pöörata KarS § 73 lg 1,3 alusel tingimisi täitmisele, kui Mati Reeben ei
pane nelja aastasel katseajal toime uut tahtlikku kuritegu.

Mati Reebenile määratud katseaja alguseks lugeda 07.07.2016.

KrMS § 180 lg 3 alusel jätta Mati Reebenilt väljamõistmisele kuuluvatest menetluskuludest riigi
kanda sundraha summas 322,50 eurot, ekspertiisitasu summas 127,50 eurot ja kaitsjatasu
summas 115,20 eurot.

KrMS § 175 lg 1 p 9, 179 lg 1 p 2 alusel välja mõista Mati Reebenilt menetluskuluna sundraha
322,50 (kolmsada kakskümmend kaks eurot ja 50 senti) eurot riigituludesse.

KrMS § 175 lg 1 p 3 alusel välja mõista Mati Reebenilt menetluskuluna ekspertiisitasu 127,50
(ükssada kakskümmend seitse eurot ja 50 senti) eurot riigituludesse.

KrMS § 175 lg 1 p 4 alusel välja mõista Mati Reebenilt menetluskuluna kaitsjatasu 115,20
(ükssada viisteist eurot ja 20 senti) eurot riigituludesse v.-adv. Eduard Bulattšiku poolt osutatud
õigusabi eest.

KrMS § 180 lg 3 ja KarS § 66 lg 3 alusel võimaldada Mati Reebenil tasuda kriminaalmenetluse
kulud kokku summas 565,20 eurot ositi ühe aasta jooksul, tasudes alates kohtuotsuse
jõustumisest igakuiselt 47,10 eurot. Menetluskulude osamaksed tasuda Maksu- ja Tolliameti
arveldusarvele SEB Pank EE351010052031000004, Swedbank EE502200221014193355,
Nordea Pank EE401700017002872300 või Danske Bank EE873300333499990003.
Maksekorraldusele märkida viitenumber 99916700051085 ning selgitus: „Mati Reeben, 1-16-
5936, menetluskulude osamakse.“ Kui menetluskulude osamakse ei ole tähtajaks tasutud,
pööratakse otsus tasumata osas täitmisele kohtutäituri kaudu täitemenetluse seadustikus
sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.


SÜÜDISTUSED

Mati Reeben on kohtu alla antud süüdistatuna selles, et tema
- 2015.a märtsis xxxx korteris ahvatles seksuaalselt 12-aastast T S (sünd xxxx), kui võttis
enda alakeha paljaks, määris selle õliga ja lasi T S nähes koertel oma suguelundeid lakkuda
ning seejärel pani oma käe pärakusse ning mõne aja pärast ütles, et tahab T S peenist imeda
ja soovis anaalseksi;
- 2015.a suve lõpul – sügisel xxxx korteris ahvatles seksuaalselt 13-aastast A P (sünd xxxx),
kui oli palja alakehaga ja pani A P nähes esmalt oma käe pärakusse ning seejärel arvutihiire ja
siis tildo.

Seega Mati Reeben, rääkides lapseealisega, s.o noorema kui 14-aastase isikuga, seksuaalsetel
teemadel ning tegeledes kahel erineval korral lapseealise nähes sugulist laadi tegudega, pani
toime korduva lapseealise seksuaalse ahvatlemise, s.o KarS § 179 lg 11 järgi kvalifitseeritava
kuriteo.
                                                                                            3

Mati Reeben on kohtu alla antud süüdistatuna selles, et tema täisealise isikuna kallutas
alaealisi tarvitama alkoholi, pakkudes 2015.a märtsis xxxx korteris 12-aastasele T S ja 15-
aastasele M P alkohoolset jooki - veini ning 2015.a suve lõpul – sügisel xxxx korteris 15-
aastasele M P, 13-aastasele A P ja 14-aastasele T S erinevaid alkohoolseid jooke - šampust,
likööri, veini.

Täisealise isikuna noorema kui kaheksateistaastase isiku alkoholi tarvitamisele kallutamisega
pani Mati Reeben toime KarS § 182 järgi kvalifitseeritava kuriteo.


MENETLUSE KÄIK JA MAAKOHTU SEISUKOHT

Süüdistatava, süüdistatava kaitsja ja prokuröri vahel sõlmitud kokkuleppe kohaselt on Mati
Reebenile mõistetavaks karistuseks KarS § 179 lg 11 järgi 1 (üks) aasta ja 6 (kuus) kuud
vangistust ning KarS § 182 järgi 6 (kuus) kuud vangistust. KarS § 64 lg 1 alusel lugeda
kergem karistus kaetuks raskeima karistusega ja mõista liitkaristuseks 1 (ühe) aasta ja 6
(kuue) kuu pikkune vangistus. KarS § 73 lg 1 ja 3 alusel jätta vangistus tingimisi kohaldamata
ja määrata katseajaks 4 (neli) aastat.

Süüdistatav Mati Reeben on kokkuleppest aru saanud ja nõustus sellega.

Kokkuleppe arutamise põhjal tegi kohus järelduse, et süüdistatav Mati Reeben on kokkulepet
sõlmides väljendanud oma tõelist tahet ja kriminaalasja menetlemisel on järgitud
kokkuleppemenetlust reguleerivaid sätteid.

Mati Reeben tuleb süüdi tunnistada KarS § 179 lg 11, 182 järgi ning mõista talle karistus
vastavalt kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. KrMS § 180 lg 3 kohaselt menetluskulusid määrates arvestab kohus
süüdimõistetu varalist seisundit ja resotsialiseerumisväljavaateid. Kui menetluskulude
hüvitamine ilmselt käib süüdimõistetule üle jõu, jätab kohus osa neist riigi kanda.
Menetluskulud kuuluvad väljamõistmisele riigieelarve tuludesse. Käesolevas kriminaalasjas
on menetluskuludeks KrMS § 175 lg 1 p 9 kohaselt süüdimõistva kohtuotsusega kaasnev
sundraha, mis teise astme kuriteo puhul on 1,5 kuupalga alammäära, s.o 645 eurot, KrMS §
175 lg 1 p 3 alusel ekspertiisitasu (kohtupsühhiaatria ekspertiis) 255 eurot ning KrMS § 175
lg 1 p 4 alusel kaitsjatasu kohtueelses menetluses 230,40 eurot. Kokkuleppe kohaselt jääb
pool menetluskuludest, s.o 565,20 eurot riigi kanda ja menetluskulud kokku summas 565,20
eurot võimaldatakse tasuda ositi 1 aasta jooksul igakuiste osamaksetena alates kohtuotsuse
jõustumisest.

/allkirjastatud digitaalselt/

Heli Väinaste
Kohtunik
