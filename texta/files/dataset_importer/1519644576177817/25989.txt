                                                                                  2-15-17803




                               KOHTUMÄÄRUS
Kohus                               Tartu Maakohus
Kohtunik                            Maimu Laumets
Määruse tegemise aeg ja koht        18.01.2016.a, Jõgeva kohtumaja
Tsiviilasja number                  2-15-17803
Tsiviilasi                          Tartu tööpiirkonna kohtutäitur Ivi Kalmeti avaldus
                                    eksperdi määramiseks
Menetlustoiming                     Menetluse lõpetamine
Menetlusosalised ja nende           Avaldaja: Tartu tööpiirkonna kohtutäitur Ivi Kalmet
esindajad                           (Piiri 4, 48304 Jõgeva linn, e-post:
                                    ivi.kalmet@taitur.just.ee)
                                    Puudutatud isik: võlgnik Txxxxx Kxxx (isikukood
                                    xxxxxxxxxxx, elukoht
                                    xxxxxxxxxxxxxxxxxxxxxxxxxxxxxxxxxxxxxxxxxxxxxx
                                    xxxxxxxxxxxx lepinguline esindaja: Gerli Luik (e-
                                    post: gerliluik@gmail.com)
                                    Sissenõudja: Swedbank AS (Liivalaia 8 Tallinn, e-post:
                                    vello.salla@swedbank.ee)


RESOLUTSIOON
   1. Lõpetada menetlus Tartu tööpiirkonna kohtutäitur Ivi Kalmeti avalduses
      eksperdi määramiseks.
   2. Lugeda Txxxx Kxxxxxx kuuluva osaluse äriühingus Ehistuspunkt OÜ hinnaks
      kohtutäituri poolt määratud hind 300 eurot.

Menetluskulude jaotus
Menetluskulud jäävad puudutatud isiku Txxxx Kxxxx kanda.

Edasikaebamise kord
Määrusele on võimalik esitada määruskaebus Tartu Ringkonnakohtule Tartu Maakohtu
Jõgeva kohtumaja kaudu 15 päeva jooksul alates määruse kätteandmisele järgnevast päevast.

Menetlusosaliste seisukohad
Kohtutäitur esitas kohtule avalduse, milles palus kohtul määrata ekspert ja tellida ekspertiis
Ehituspunkt OÜ hindamiseks.




                                                                                            1
Avalduse kohaselt on täiteasi 047/2009/1715 algatatud 22.07.2009.a Pärnu Maakohtu
24.04.2009.a maksekäsu 2-09-6940 ja Swedbank AS avalduse alusel. Täitmisteade on
võlgnikule kätte antud 17.08.2009 väljaande Ametlikud Teadaanded vahendusel. Sissenõudja
nõue 01.05.2015.a seisuga on 1605,93 eurot, millele lisandub viivis. Kohtutäituri tasu on
378,74 eurot ja täitekulu 7,40 eurot. Txxxx Kxxxxxx kuuluv osalus äriühingus Ehituspunkt
OÜ (reg.nr xxxxxxxx) nimiväärtusega 2500 eurot, mis moodustab 100% osakapitalist, arestiti
29.10.2015.a hinnaga 300 eurot. Arestimise juures ei viibinud sissenõudjat ega võlgnikku.
Vara hinna määras kohtutäitur lähtudes Äriregistrist ja krediidiinfo.ee-st saadud andmetest.
Txxxx Kxxx ei ole nõus kohtutäituri poolt 29.10.2015.a vallasvara arestimisel võlgnikule
kuuluvale Ehituspunkt OÜ osalusele määratud hinnaga ja vaidlustas määratud hinna.
Arestimisaktis määratud hind 300 eurot olevat ülemääraselt madal ning see on määratud
ebaõigesti. Võlgniku arvates peab määratud hind olema ettevõtte osakapitali nimiväärtus,
millest tuleb ka lähtuda.
Avaldaja palus, lähtudes TMS § 74 lg-st 8, määrata osaluse väärtuse määramiseks eksperdi
kohtud.

Kohus algatas 21.12.2015.a määrusega menetluse ning kohustas Txxxx Kxxxx tasuma
ekspertiisiga seotud kulude ettemaks 4000 (neli tuhat) eurot kohtu kontole 11. jaanuariks
2016.a. Kohus hoiatas TxxxxxKxxxx, et kui ta ettemaksu määratud tähtajaks ei tasu, loeb
kohus, et hindamist ei ole vaidlustatud. Määrus toimetati 21.12.2015.a kätte Txxxx Kxxxx
esindajale.

Kohtumääruse põhjendused
Kohus, tutvunud menetlusosaliste seisukohtadega ja uurinud asjas kogutud tõendeid, leiab, et
menetlus Tartu tööpiirkonna kohtutäitur Ivi Kalmeti avalduses eksperdi määramiseks tuleb
lõpetada.
Tsiviilkohtumenetluse seadustiku (TsMS) § 475 lg 2 alusel on asi lahendatav hagita asjana.
TsMS § 477 lg 1 kohaselt vaatab kohus hagita asja läbi hagimenetluse sätete kohaselt,
arvestades hagita menetluse kohta sätestatud erisusi. TsMS § 428 lg 2 kohaselt lõpetab kohus
menetluse ka muul seaduses sätestatud alusel.
Täitemenetluse seadustiku (TMS) § 74 lg 9 kohaselt kannab kohtu määratud eksperdi
hindamiskulud isik, kes hindamise on vaidlustanud. Hindamise vaidlustanud isik tasub
hindamiskulud ette. Kui ta ei tasu kulusid kohtu määratud ajaks, loetakse, et ta ei ole
hindamist vaidlustanud

Kohtule ei ole esitatud tõendeid ettemaksu tasumise kohta. Kohus kontrollis ka ise ettemaksu
tasumist ning ei nähtu, et võlgnik oleks määratud tähtajaks või pärast seda ettemaksu tasunud.
Txxxx Kxxxxei tasunud kohtu määratud tähtajaks ettemaksu, mistõttu tuleb TMS § 74 lg 9
alusel lugeda, et ta ei ole vara hindamist vaidlustanud ja puudub vajadus määrata ekspert vara
hindamiseks. Täitemenetluses arestitud võlgniku vara hinnaks tuleb lugeda kohtutäituri poolt
määratud hind.

Menetluskulude jaotus
Asja menetluskulud jätab kohus TsMS § 172 lg 1 kohaselt Txxxx Kxxxx kanda, kuna see on
asjaolusid arvestades õiglane. Menetlus algatati kohtutäituri avalduse alusel seetõttu, et Txxxx
Kxxx vaidlustas arestitud vara hinna, kuid samas ei tasunud vara hindamiseks eksperdi
määramiseks kohtu poolt määratud ettemaksu.


/allkirjastatud digitaalselt/


                                                                                              2
Maimu Laumets
Kohtunik




                3
