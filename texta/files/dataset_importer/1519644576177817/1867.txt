                        KOHTUMÄÄRUS
Kohus                                 Tallinna Halduskohus
Kohtunik                              Janek Laidvee
Määruse tegemise aeg ja koht          28. november 2016. a, Tallinn
Haldusasja number                     3-05-1268
Haldusasi                             Sihtasutuse Lastestaadioni Jäähall kaebus Tallinna
                                      Linnaplaneerimise Ameti tegevuse õigusvastasuse
                                      tuvastamiseks ehitusloa väljastamisega viivitamisel,
                                      ehitusloa läbivaatamiseks kohustamiseks, Tallinna
                                      Linnaplaneerimise Ameti 23.01.2006 otsuse nr 15710
                                      tühistamiseks     ja    ehitusloa      väljastamiseks
                                      kohustamiseks, Tallinna Linnaplaneerimise Ameti
                                      23.01.2006 otsuse nr 15710 tühisuse tuvastamiseks
Menetlusosalised                      Kaebaja – Sihtasutus Lastestaadioni Jäähall, volitatud
                                      esindaja Toomas Uripea
                                      Vastustaja – Tallinna linn (Tallinna Linnaplaneerimise
                                      ameti kaudu), volitatud esindaja Katrin Pillak
Menetlustoiming                       Menetluse lõpetamine

RESOLUTSIOON
1. Võtta vastu Sihtasutuse Lastestaadioni Jäähall kaebusest loobumine ja lõpetada
haldusasja nr 3-05-1268 menetlus.
2. Jätta poolte menetluskulud poolte endi kanda.

EDASIKAEBAMISE KORD
Määruse peale võib esitada Tallinna Halduskohtu kaudu määruskaebuse Tallinna
Ringkonnakohtule 15 päeva jooksul alates määruse kättetoimetamisest (HKMS § 203 lg 1 ja §
155 lg 5).

ASJAOLUD
1. Tallinna Halduskohtu menetluses on Sihtasutuse Lastestaadioni Jäähall järgmised nõuded:
   1) tuvastada Tallinna Linnaplaneerimise Ameti (TLPA) viivituse õigusvastasus ehitusloa
      taotluse läbivaatamisel;
   2) kohustada vastustajat viivitamatult ehitusloa taotlust läbi vaatama;
   3) tühistada TLPA 23.01.2006 otsus nr 15710 ning kohustada ametit ehitusluba
      väljastama;
   4) tuvastada Tallinna Linnaplaneerimis Ameti 23.01.2006 otsuse nr 15710 tühisus.
2. Kohus rahuldas 24.05.2007 määrusega SA Lastestaadioni Jäähall ja TLPA ühistaotluse ning
peatas    haldusasja     menetluse   pooleliolevate    kompromissläbirääkimiste       tõttu
                                                                                   3-05-1268

tsiviilkohtumenetluse seadustiku (TsMS) § 359 lg 1 alusel. Pooltel oli kohustus viivitamatult
kohut teavitada, kui menetluse peatamise alus ära langeb.
3. Kohus uuendas haldusasja menetluse 04.11.2016 määrusega, andes pooltele ühtlasi tähtaja
nõuetekohase kompromissi esitamiseks. Kaebajal oli võimalus sama tähtaja jooksul kaebusest
loobuda või teavitada kohut soovist menetlust jätkata.
4. Kaebaja teavitas kohut 18.11.2016, et soovib kaebusest loobuda. Kaebaja juhtis kohtu
tähelepanu sellele, et vastustaja tegi 26.09.2016 ettepaneku menetluskulude poolte endi kanda
jätmiseks.
5. Kohus teavitas 25.11.2016 kohtunõudes vastustajat sellest, et kaebaja on esitanud kaebusest
loobumise avalduse. Vastustajal tuli loobumisele vastata ning kohut teavitada, kas ta taotleb
menetluskulude hüvitamist.

KOHTU PÕHJENDUSED
6. Halduskohtumenetluse seadustiku (HKMS) § 27 lg 2 p 2 ja § 153 lg 1 kohaselt on kaebajal
õigus kaebusest loobuda kuni kaebuse kohta tehtud lõpliku lahendi jõustumiseni, esitades
selleks avalduse. HKMS § 152 lg 1 p 3 ja § 155 lg 4 sätestavad, et kui kohus võtab vastu
kaebusest loobumise, lõpetab kohus menetluse määrusega.
Kaebaja esitas kaebusest loobumise avalduse 18.11.2016. Kohus selgitas kaebajale kaebusest
loobumise tagajärgi 04.11.2016 määruses, mistõttu on kohus veendunud, et kaebaja on teadlik
õiguslikest tagajärgedest, mis kaebusest loobumisega kaasnevad, sh asjaolust, et kaebusest
loobumise korral kannab menetluskulud kaebaja ja et tal ei ole sama esemega seoses enam
õigust kohtusse pöörduda.
Vastavalt HKMS § 153 lg-le 2 teavitas kohus vastustajat, et kaebaja on kaebusest loobunud
ning andis vastustajale võimaluse loobumisele vastata ning taotleda menetluskulude hüvitamist.
Vastustaja teavitas kohut 25.11.2016, et on nõus kaebusest loobumisega ega taotle
menetluskulude hüvitamist.
Kohtu hinnangul ei riku kaebusest loobumine vastustaja õigusi. Vastustaja ei ole kaebusest
loobumisele vastu vaielnud. Eeltoodust tulenevalt võtab kohus vastu kaebusest loobumise ning
lõpetab haldusasja menetluse HKMS § 152 lg 1 p 3 ja § 155 lg 4 esimese lause alusel.
7. HKMS § 108 lg-le 7 kohaselt kannab menetluskulud kaebaja, kui ta kaebusest loobub.
Vastustaja ei ole menetluskulude hüvitamist taotlenud. Seega jäävad poolte menetluskulud
poolte endi kanda.




(allkirjastatud digitaalselt)
Janek Laidvee
Kohtunik




                                                                                         2(2)
