                      KOHTUMÄÄRUS
                               Menetluse lõpetamise kohta


Kohus                             Pärnu Maakohus

Kohtunik                          Anne Randjärv

Määruse tegemise aeg ja koht      04. oktoober 2016 Raplas

Tsiviilasja number                2-16-2627

Hagi ese                          elatise väljamõistmise nõue

Menetlusosalised ja nende         Hageja I: C D         xxxxxxxxxxx    elukoht: xxxxxx xxxx
                                  xxxxxxxxxx xxxxxxx xx-x
esindajad
                                  Hageja II: G D xxxxxxxxxxxx          elukoht: xxxxxx xxxx
                                  xxxxxxxxx xxxxxxx xx-x
                                  Hagejate seaduslik esindaja: R D     xxxxxxxxxxx     elukoht:
                                  xxxxxx xxxxxxxx xx-x
                                  e-post: xxx@xxx
                                  Esindaja: vandeadvokaat Eve Jundas   e-post: rapla@legalia.ee

                                  Kostja: V    D   xxxxxxxxxxx         elukoht: xxxxxx xxxx
                                  xxxxxxxxx xxxxxxx xx-x


                                  Kirjalikus menetluses
Kohtuistungi toimumise aeg


                                  Lõpetada menetlus tsiviilasjas nr 2-16-2627.
RESOLUTSIOON



Edasikaebamise kord               Käesoleva määruse peale võib 15 päeva jooksul määruse
                                  kättetoimetamisest esitada määruskaebuse Pärnu Maakohtu
                                  Rapla Kohtumajja.
                                              2

Asjaolud
17.02.2016 esitas hagejate seaduslik esindaja R D Pärnu Maakohtule hagi V D vastu
põlvnemise tuvastamiseks ja alaealistele lastele elatise nõudes.

18.07.2016 osaotsusega luges kohus tuvastatuks, et alaealised C D ja G D põlvnevad V D.

09.09.2016 esitas alaealiste C D ja G D seaduslik esindaga R D kohtule avalduse elatishagist
loobumiseks, kuna lapsed on asunud elama V D juurde. Ühtlasi palus ta kohtul tühistada Pärnu
Maakohtu 12.02.2014 määrusega nr 2-14-1479 V D seatud lähenemiskeeld R D, C D ja G D
suhtes. Lapsed soovivad elada isa juures ja R D on laste huve arvestades andnud selleks oma
nõusoleku.

Kohtu seisukoht
Pärnu Maakohtu 12.02.2014 määrusega tsiviilasjas nr 2-14-1479 rakendati V D lähenemiskeeld R
D ja tema alaealistele lastele C ja G suhtes tähtajaga kolm aastat. Lähenemiskeeld oli tingitud V D
suhtes tehtud süüdimõistvast kohtuotsusest (kriminaalasi nr 1-13-10076). 14.07.2016 toimunud
kohtuistungil selgitas R D, et on lapsi isa juurde lubanud 2016. aasta veebruarikuust alates, kuna
arvas, et lähenemiskeeld on lõppenud ja lapsed on, tema keelust hoolimata, sageli isa juures käinud.
Käesolevaks ajaks on lapsed elama asunud isa juurde ja R D on andnud selleks oma nõusoleku.
xxxxxx Vallavalitsus on seisukohal, et laste elama asumine isa juurde on laste huvides. Lastel on
isaga paremad suhted kui emaga, samuti on isal paremad elutingimused ja suuremad majanduslikud
võimalused laste eest hoolitsemisel.

Kuna lapsed on asunud elama kostja juurde, on R D esitatud elatishagi muutunud alusetuks ning
hagist loobumine on põhjendatud. Kohus leiab, et hagist loobumine ei riku kõnesoleval juhul
alaealiste laste huve ja võtab loobumise vastu. Kujunenud olukorras on ilmselt mõistlik ja
vajalik kohtu rakendatud lähenemiskeeld tühistada, kuid seda ei saa teha käesoleva menetluse
raames, vaid R D peab selles osas esitama täiendava avalduse.

Eeltoodu tõttu tuleb menetlus käesolevas tsiviilasjas lõpetada TsMS § 428 lg 1 p 3 alusel.



(allkirjastatud digitaalselt)

Anne Randjärv
kohtunik
