                               KOHTUMÄÄRUS
Kohus                             Viru Maakohus
Määruse tegemise aeg ja koht 3. juuni 2016, Jõhvi kohtumaja
Asja number                       4-16-3608
Kohtunik                          Deniss Minzatov
Kohtuistungi sekretär             Piret Juuse
Tõlk                              Riina Palmi
Taotlus                           Politsei- ja Piirivalveameti Ida prefektuuri taotlus Ruslan
                                  Bukatin´ile asenduskaristuse määramiseks
Menetlusosaline                   Võlgnik Ruslan Bukatin, isikukood 37707152238,
                                  xxx
Asja arutamise kuupäev            2.06.2016, 3.06.2016
RESOLUTSIOON:                     Juhindudes VTMS § 211 lg 1 ja KarS § 72, kohus

                                         MÄÄRAS:
Rahuldada Politsei- ja Piirivalveameti Ida prefektuuri taotlus.
Asendada Politsei- ja Piirivalveameti Ida prefektuuri 19.01.2015 otsusega väärteoasjas nr
2440,14,009567 Ruslan Bukatin´ile LKindlS § 81 alusel määratud rahatrahv 200 eurot s.o. 50
trahviühikut arestiga 5 päeva.

KarS § 69 lg 1 ja § 72 alusel asendada arest üldkasuliku tööga 5 (viis) tundi.

Määrata üldkasuliku töö tegemise tähtajaks 3 (kolm) kuud.

Üldkasuliku töö tegemise algust arvestada alates kohtumääruse jõustumise tähtajast.

Vastavalt VTMS § 207-1 üldkasuliku töö täitmist korraldab prefektuur.
Määrus edastada Ruslan Bukatin´ile ja PPA Ida prefektuurile.

Edasikaebamise kord
Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

ASJAOLUD JA MENETLUSE KÄIK

Ruslan Bukatin´it on karistatud Politsei- ja Piirivalveameti Ida prefektuuri 19.01.2015 otsusega
väärteoasjas nr 2440,14,009567 LKindlS § 81 alusel rahatrahviga 50 trahviühikut s.o. 200 eurot.
Otsus jõustus 13.02.2015. Rahatrahv on käesoleva ajani tasumata. Rahatrahvi sissenõudmiseks
Ruslan Bukatin´i suhtes algatati 22.05.2015 täitemenetlus nr 066/2015/958. Tasumata rahatrahvi
jääk on 200 eurot. Kohtutäitur on kontrollinud võlgniku vara olemasolu ning talle teadaolevatel
andmetel puudub võlgnikul vara või ei ole selle väärtus küllaldane, et katta vara realiseerimisega
tekkivaid kulusid. Võlgnikule kuuluvad pangaarved on arestitud, kuid neil puuduvad rahalised
vahendid.

Politsei- ja Piirivalveameti Ida prefektuur esitas Viru Maakohtule avalduse asenduskaristuse
määramiseks. Avalduse kohaselt ei tasunud menetlusalune isik Ruslan Bukatin rahatrahvi
õigeaegselt vabatahtlikult. Täitemenetluse käigus laekumisi ei olnud. Kohtutäitur teatas
kohtuvälisele menetlejale eelnimetatud rahatrahvi täitmise võimatusest Täitemenetluse
seadustiku § 201 lg 1 järgi. Eeltoodu alusel taotles kohtuväline menetleja otsustada väärteoasjas
nr 2440,14,009567 rahatrahvi summas 200 eurot asendamine.

Ruslan Bukatin selgitas kohtuistungil, et trahv on tema poolt tasumata ja on nõus tegema ÜKT-
d.

KOHTU SEISUKOHT

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

VTMS § 211 lg 1 kohaselt maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata. KarS § 72 lõigetes 1-3 on sätestatud, et kui süüdlane ei tasu talle
määratud või mõistetud rahatrahvi, asendab kohus rahatrahvi arestiga, kusjuures rahatrahvi
kümnele trahviühikule vastab üks päev aresti ning aresti alammääraks on üks päev. KarS § 72 lg
1 kohaselt võib süüdimõistetu nõusolekul asendada rahatrahv üldkasuliku tööga. KarS § 69 lg 1
sätestab, et ühele aresti päevale vastab üks tund üldkasulikku tööd, mida ei mõisteta vähem kui
viis tundi. Kohus on seisukohal, et mõistetud rahatrahv tuleb asendada üldkasuliku tööga.

Kohtuvälise menetleja otsuse tegemisest möödunud perioodi jooksul ei suutnud Ruslan Bukatin
trahvi tasuda. Tal puuduvad selleks vahendid ja realiseerimiseks võimalik vara. Väärteo eest
karistuse määramise ja karistuse täitmise vaheline ajavahemik ei saa venida nii pikaks, et
määratud karistuse mõju hajub. Sundtäitmise, sealhulgas trahvi asendamise sisu ja mõte seisneb
mõistetud karistuse vääramatuse tagamises. Karistuse vääramatus kujutab endast muuhulgas
otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki. Mõjuvaid põhjusi
rahatrahvi tasumata jätmiseks ei ole, samuti puuduvad asenduskaristuse kohaldamist välistavad
asjaolud.

Seega Ruslan Bukatin´ile Politsei- ja Piirivalveameti Ida prefektuuri 19.01.2015 otsusega
määratud tasumata rahatrahv 50 trahviühikut tuleb asendada KarS § 72 lg 1 ja lg 2 alusel
üldkasuliku tööga 5 tundi. KarS § 69 lg 3 alusel, määrab kohus üldkasuliku töö tegemise
tähtajaks 3 kuud.


(allkirjastatud digitaalselt)
Deniss Minzatov
kohtunik
