                      KOHTUMÄÄRUS
Kohus                            Tartu Maakohus
Määruse tegemise aeg ja koht     23. august 2016.a, Võru kohtumaja
Asenduskaristuse number          4-16-5896
Kohtunik                         Marju Persidskaja
Sekretär                         Lembi Looga
Tõlk                             J. K.
Avalduse esitaja/sissenõudja     Tallinna Linnavalitsus (Tallinna Munitsipaalpolitsei Ameti
                                 kaudu)

Kohtutäitur                      M. R.
Avalduse sisu                    väärteo eest karistusena määratud rahatrahvi asendamine

Kohtuistungil osalenud isik      Süüdlane: Gennadi Batenko (isikukood xxxxxxxxxxx,
                                 elukoht:
                                 xxxxxxxxxxxxxxxxxxxxxxxxxxxxxxxxxxxxxxxxxxxxxxx
                                 (tegelik karistuse kandmise koht on xxxxxxxxxxxxxxx),
                                 alates 17.07.2016.a kannab 6 kuu ja 25 päeva pikkust
                                 vangistust Harju Maakohtu 19.07.2016.a otsuse nr 1-16-
                                 6208 alusel)


RESOLUTSIOON                     Juhindudes KarS § 48, § 72; TMS § 201 lg 1 ning VTMS §
                                 211, kohus määras:

1. Rahuldada Tallinna Linnavalitsuse (Tallinna Munitsipaalpolitsei Ameti kaudu) avaldus
rahatrahvi asendamiseks.

2. Asendada Gennadi Batenko’le Tallinna Linnavalitsuse (Tallinna Munitsipaalpolitsei
Amet) 23.10.2012.a otsusega väärteoasjas nr 12044064 määratud rahatrahv 10
trahviühikut, so 40 eurot arestiga 1 (üks) päev.

3. VTMS § 205 lg-st 2 tulenevalt kuulub asenduskaristus 1 (üks) päev aresti Gennadi
Batenko poolt ärakandmisele viivitamatult pärast Harju Maakohtu 19.07.2016.a otsusega
nr 1-16-6208 mõistetud 6 kuu ja 25 päeva vangistuse kandmiselt vabanemist (karistust
kannab alates 17.07.2016.a).

4. xxxxxxxxxxxxxxx informeerida Politsei- ja Piirivalveameti Põhja prefektuuri Gennadi
Batenko karistuse kandmiselt vabanemise päevast.
5. VTMS § 205 lg 3 alusel loetakse arestipäevade kandmise alguseks Gennadi Batenko
arestikambrisse saabumise aeg. Vastavalt KarS § 67 lg-le 2 arvestatakse aresti tähtaega
päevades ja karistustähtaja arvestamisel on arvestusühikuks üks astronoomiline päev, so
24 tundi.

6. Määrus edastada täitmise korraldamiseks Politsei- ja Piirivalveameti Põhja
prefektuurile, süüdlasele ning teadmiseks Tallinna Linnavalitsusele (Tallinna
Munitsipaalpolitsei Amet), kohtutäiturile ja xxxxxxxxxxxxxxx.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik

Tallinna Linnavalitsus (Tallinna Munitsipaalpolitsei Ameti kaudu) esitas 10.08.2016.a Harju
Maakohtu Liivalaia kohtumajale avalduse süüdlasele Gennadi Batenkole määratud rahatrahvi
asendamiseks arestiga.

15.08.2016.a edastas Harju Maakohtu kohtunik T. B. avalduse Tartu Maakohtu Võru
kohtumajale, kuna Gennadi Batenko Lõuna prefektuuri Võru arestikambris.

Tallinna Linnavalitsus (Tallinna Munitsipaalpolitsei Ameti kaudu) määras väärteoasjas nr
12044064 isikule Gennadi Batenko (xxxxxxxxxxx) elukohaga xxxxxxxxxxxxxxx ÜTS § 547 lg
1 alusel rahatrahvi summas 40 eurot. Otsus jõustus 17.11.2012.a. Kuna Gennadi Batenko ei
tasunud rahatrahvi vabatahtlikult, alustas Tallinna piirkonna kohtutäitur M. R. tema suhtes
14.12.2012.a antud väärteoasjas täitemenetluse nr 007/2012/88430. 10.06.2015.a teavitas
kohtutäitur kohtuvälist menetlejat eelnimetatud rahatrahvi täitmise võimatusest. Menetlusalune
isik Gennadi Batenko ei ole tasunud rahatrahvi summas 40 eurot.

Juhindudes KarS §-st 72 ja TMS §-st 201 taotleb avaldaja asenduskaristuse kohaldamist Gennadi
Batenko suhtes väärteoasjas tasumata rahatrahvi osas summas 40 eurot.

Menetlusosalise seisukoht kohtuistungil

Gennadi Batenko kaitsja osavõttu kohtuistungist ei soovinud. Ta selgitas, et rahatrahv jäi
tasumata, kuna puudusid rahalised vahendid.

Määruse põhjendused

Kohus leiab, et avaldus on põhjendatud ja kuulub rahuldamisele.

Väärteomenetluse seadustiku (VTMS) § 211 lg 1 kohaselt teeb maakohus sissenõudja avalduse
alusel määruse rahatrahvi asendamise kohta arestiga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Karistusseadustiku (KarS) § 72 lg-s 1 on sätestatud, et kui süüdlane ei tasu talle määratud või

                                            2 (3)
mõistetud rahatrahvi, asendab kohus selle tasumata osas arestiga või süüdlase nõusolekul
üldkasuliku tööga käesoleva seadustiku §-s 69 sätestatud korras. KarS § 72 lg 2 kohaselt vastab
rahatrahvi kümnele trahviühikule üks päev aresti. KarS § 72 lg 3 kohaselt on aresti alammääraks
üks päev.

Gennadi Batenko ei ole rahatrahvi määratud tähtajaks tasunud ning rahatrahvi täitmise tähtaega
ei ole pikendatud. Kohtutäitur M. R. kinnitusel ei ole Gennadi Batenkol ka vara, millele
sissenõuet pöörata. Seetõttu on põhjendatud süüdlasele määratud rahatrahvi asendamine arestiga
arvestusega, et kümnele rahatrahvi päevamäärale vastab üks ööpäev aresti. Gennadi Batenkole
on määratud rahatrahv karistuseks Ühistranspordiseaduse (ÜTS) § 547 lg 1 järgi 10 trahviühikut,
so 40 eurot, millele KarS § 72 lg 2 alusel vastab 1 päev aresti. Eeltoodu põhjal leiab kohus, et
kuna isikul ei ole võimalik rahatrahvi nõuetekohaselt tasuda, siis süüdlasele karistuseks mõistetud
rahatrahv tuleb asendada arestiga.

Gennadi Batenko kannab alates 17.07.2016.a temale Harju Maakohtu 19.07.2016.a otsusega nr
1-16-6208 KarS § 199 lg 2 p 9 - KarS § 25 lg 2 järgi ja KrMS § 238 lg 2, KarS § 65 lg 2 alusel
mõistetud liitkaristust 6 kuud ja 25 päeva vangistust.

Arvestades asjaolu, et Gennadi Batenko kannab hetkel 6 kuud ja 25 päeva vangistust, siis kuulub
1 päev aresti kandmisele viivitamatut pärast eelnimetatud karistuse ärakandmist.

Kohus lähtub määruse tegemisel KarS §-st 72; VTMS §-st 211.



/allkirjastatud digitaalselt/
Marju Persidskaja
kohtunik




                                             3 (3)
