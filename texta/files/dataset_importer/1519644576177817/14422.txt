                                                                             1-16-4077




                         KOHTUOTSUS
                              EESTI VABARIIGI NIMEL


Kohus                           Harju Maakohus

Otsuse tegemise aeg ja koht     26. mai 2016 Tallinn, Liivalaia kohtumaja

Kriminaalasja number            1-16-4077 (15230106426)

Kohtunik                        Külli Iisop

Kohtuistungi sekretär           Liisi Kisler

Tõlk                            Oleg Zolotarjov

Kriminaalasi                    Sergei Ivanovi ja Artjom Primaki süüdistuses KarS § 184
                                lg 1 järgi kokkuleppemenetluses

Kohtuistungi toimumise aeg      26.05.2016

Prokurör                        Grete Vahtra

Süüdistatavad                   S e r g e i IVANOV – isikukood 38409280222;
                                kodakondsuseta, keskharidusega; elukoht: XXX (viibib
                                vahistatuna XXX Vanglas); töökoht: XXX OÜ; varem
                                kriminaalkorras karistamata; tõkend: vahistamine alates
                                04.12.2015 (kahtlustatavana kinni peetud 02.-03.12.2015)

Kaitsja                         Jüri Urb

                                A r t j o m PRIMAK – isikukood 39403252225; Eesti
                                kodanik, keskharidusega; elukoht: XXX; töökoht: XXX
                                AS, müügiagent; varem kriminaalkorras karistamata;
                                tõkend: elukohast lahkumise keeld (kahtlustatavana oli
                                kinni peetud ja viibis vahi all 02.12.2015-19.01.2016)

Kaitsja                         Küllike Namm


RESOLUTSIOON


                                                                                      1
1. Süüdi tunnistada S e r g e i IVANOV KarS § 184 lg 1 järgi ning karistuseks mõista
2 (kaks) aastat vangistust.

KarS § 74 alusel kuulub mõistetud karistusest koheselt kandmisele 6 (kuus) kuud
vangistust ning vangistust 1 (üks) aasta 6 (kuus) kuud ei pöörata täitmisele, kui S. Ivanov
2 (kahe) aasta ja 6 (kuue) kuu pikkuse katseaja kestel ei pane toime uut kuritegu ning
kriminaalhooldaja järelevalve all täidab KarS § 75 alusel talle pandud kontrollnõuded ja
kohustused:
- KarS § 75 lg 1 alusel kontrollnõuded:
1) elama kohtu määratud alalises elukohas (XXX);
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
-KarS § 75 lg 2 p-de 21, 7 ja 8 alusel kohustused:
1) mitte omada või tarvitada narkootilisi või psühhotroopseid aineid;
2) mitte suhelda talle teadaolevalt narkootikume tarvitavate või omavate isikutega või
narkootikumide ebaseadusliku käitlemise eest süüdimõistetud isikutega (v.a lähisugulased);
3) osaleda kriminaalhooldaja poolt määratud sotsiaalprogrammides.

Tõkend vahistamine tühistada pärast mõistetud 6-kuulise vangistuse ärakandmist, KarS
§ 68 lg 1 alusel lugeda eelvangistus karistusaja hulka ja 6-kuulise vangistuse alguseks
lugeda 02.12.2015.

KarS § 78 p 1 kohaselt hakkab katseaeg kulgema kohtuotsuse kuulutamisest.

2. KarS § 184 lg 5 p 2 ja § 832 lg 1 alusel konfiskeerida ja kanda riigieelarve tuludesse
Sergei Ivanovilt ära võetud ja arestitud sularaha summas 10 592 (kümme tuhat viissada
üheksakümmend kaks) eurot, kullasulamist kaelakett ja münt (väärtusega 1917 eurot) ja
mobiiltelefon Sony Xperia Z3 (väärtusega ca 300 eurot).

Sularaha, mobiiltelefon, kuldkett ja kuldmünt on arestitud Harju Maakohtu 29.02.2016
määrusega (1-16-1452).
Sularaha on määrusega 28.03.2016 kantud Rahandusministeeriumi            tagatiskontole,
mobiiltelefon Sony Xperia Z3 on antud hoiule PPA Põhja prefektuuri asitõendite hoidlasse
(Rahumäe tee 6) ning kuldkett ja kuldmünt on määrusega 24.03.2016 antud hoiule PPA
raamatupidamistalituse kassasse.


3. Süüdi tunnistada A r t j o m PRIMAK KarS § 184 lg 1 järgi ning karistuseks mõista
2 (kaks) aastat vangistust.

KarS § 68 lg 1 alusel lugeda karistusest kantuks 1 kuu ja 18 päeva eelvangistust
(02.12.2015-19.01.2016) ning kandmisele kuulub 1 (üks) aasta 10 (kümme) kuud ja 12
(kaksteist) päeva vangistust.

                                                                                         2
KarS § 74 alusel ei pöörata mõistetud vangistust täitmisele, kui A. Primak 2 (kahe) aasta
pikkuse katseaja kestel ei pane toime uut kuritegu ning kriminaalhooldaja järelevalve all
täidab KarS § 75 alusel talle pandud kontrollnõuded ja kohustused:
- KarS § 75 lg 1 alusel kontrollnõuded:
1) elama kohtu määratud alalises elukohas (XXX);
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
-KarS § 75 lg 2 p-de 21, 7 ja 8 alusel kohustused:
1) mitte omada või tarvitada narkootilisi või psühhotroopseid aineid;
2) mitte suhelda talle teadaolevalt narkootikume tarvitavate või omavate isikutega või
narkootikumide ebaseadusliku käitlemise eest süüdimõistetud isikutega (v.a lähisugulased);
3) osaleda kriminaalhooldaja poolt määratud sotsiaalprogrammides.

KarS § 78 p 1 kohaselt hakkab katseaeg kulgema kohtuotsuse kuulutamisest.

Tõkend – elukohast lahkumise keeld – tühistada pärast kohtuotsuse jõustumist.

4. KarS § 184 lg 5 p 2 ja § 832 lg 1 alusel konfiskeerida ja kanda riigieelarve tuludesse
Artjom Primakilt ära võetud sularaha summas 180 (ükssada kaheksakümmend) eurot ja
mobiiltelefon iPhone (väärtusega 530 eurot).

Sularaha ja mobiiltelefon on arestitud Harju Maakohtu 29.02.2016 määrusega (1-16-1474).
Sularaha on kantud määrusega 28.03.2016 Rahandusministeeriumi tagatiskontole ning
mobiiltelefon on aktiga 2016-853 (30.03.2016) antud hoiule Politsei- ja Piirivalveameti
logistikabüroo varahaldustalitlusele.


5. Välja mõista KrMS § 180 lg 1 alusel menetluskulud riigieelarve tuludesse:
5.1. Sergei Ivanovilt kogusummas 1 705 (üks tuhat seitsesada viis) eurot, s.h
- ekspertiiside tegemise kulud 630 eurot, s.o narkootilise aine ja väärismetalltoote ekspertiisi
teostamise kulud ning ½ DNA ekspertiisi teostamisel väljamõistetavast kulust;
- süüdimõistva kohtuotsusega kaasnev sundraha 1075 eurot.

5.2. Artjom Primakilt kogusummas 1 873 (üks tuhat kaheksasada seitsekümmend kolm)
eurot, s.h
- ekspertiiside tegemise kulud 798 eurot, s.o narkootilise aine ja väärismetalltoote ekspertiiside
teostamise kulud ning ½ DNA ekspertiisi teostamisel väljamõistetavast kulust;
- süüdimõistva kohtuotsusega kaasnev sundraha 1075 eurot.

5.3. KrMS § 180 lg 3 alusel on menetluskulusid võimalik tasuda vabatahtlikult osade
kaupa, s.o igakuiste maksetena 12 kuu jooksul alates kohtuotsuse jõustumisest.


                                                                                                3
Nõude tasumiseks vajalikud andmed edastatakse eraldi dokumendis (makseinfo leht).

Kui menetluskulud ei ole tähtaegselt (12 kuu jooksul) tasutud, suunatakse need täitmiseks
kohtutäiturile täitemenetluse seadustikus sätestatud korras.


6. Asitõendid
6.1. Narkootiline aine, mis asub EKEI keemiaosakonnas - konfiskeerida ja NPALS § 7 lg 3
alusel jätta pärast kohtuotsuse jõustumist ekspertiisiasutusele aine säilitamiseks, teaduslikul
otstarbel ja õppeotstarbel kasutamiseks või hävitamiseks.

6.2. Minigrip kilekotid, tabletid koos tabletilehtedega, kilekott ning kummikinnas, mis on antud
hoiule Põhja prefektuuri asitõendite hoidlasse - konfiskeerida ja KrMS § 126 lg 3 p 4 alusel
kui väärtusetud hävitada pärast kohtuotsuse jõustumist.

6.3. Mobiiltelefon Nokia RM-1133, mis on antud aktiga 2016-853 (30.03.2016) hoiule Põhja
prefektuuri asitõendite hoidlasse – KrMS § 126 lg 3 p 2 alusel tagastada pärast kohtuotsuse
jõustumist Artjom Primakile.

6.4. Kuldkett koos ristiga, mis on arestitud Harju Maakohtu määrusega 29.02.2016 (1-16-1474)
ja antud hoiule Politsei- ja Piirivalveameti raamatupidamistalituse kassasse - vabastada aresti
alt ja KrMS § 126 lg 3 p 2 alusel tagastada pärast kohtuotsuse jõustumist Artjom Primakile.

6.5. Sularaha summas 1 750 eurot, kui kuriteo matkimisel kasutatud objekt, mis on antud hoiule
Politsei- ja Piirivalveameti raamatupidamistalituse kassasse - KrMS § 126 lg 3 p 5 alusel
tagastada Politsei- ja Piirivalveametile.

6.6. DVD-plaat salvestistega, mis asub kriminaaltoimikus – KrMS § 126 lg 3 p 1 alusel jätta
kriminaalasja materjalide juurde pärast kohtuotsuse jõustumist.

Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.

SÜÜDISTUS
Sergei Ivanov omandas ebaseaduslikult eeluurimisel tuvastamata ajal, kohas ja isikult suures
koguses (s.o. vähemalt 10-le inimesele narkootilise joobe tekitamiseks mõeldud mõjudoosi)
narkootilist ainet marihuaanat mitte vähem kui 239,49 grammi (vastavalt narkootilise aine
ekspertiisiaktile nr 15E-AN1433 ning 15E-AN1434).
Omandatud narkootilist ainest marihuaanast osa, s.o 139,19 grammi tetrahüdrokannabinooli
(THC) sisaldusega 11-13% andis ta 02.12.2015 kella 13.47 ja 13.56 vahel enda elukohas XXX
edasi Artjom Primjakile ning osa, s.o 100,3 grammi tetrahüdrokannabinooli (THC) sisaldusega
13% hoidis ta enda elukohas XXX kuni 02.12.2015 kella 15.10-ni, mil see läbiotsimise käigus
leiti ja ära võeti.

Artjom Primak omandas edasiandmise eesmärgil 02.12.2015 kella 13.47 ja 13.56 vahel Sergei
Ivanovi elukohas XXX suures koguses, s.o vähemalt 10-le inimesele narkootilise joobe

                                                                                                4
tekitamiseks mõeldud mõjudoosi, narkootilist ainet marihuaanat 139,19 grammi (vastavalt
08.01.2016 ekspertiisiaktile nr 15E-AN1432). Omandatud ainet vedas A. Primak edasiandmise
eesmärgil enda kasutuses oleva sõiduautoga Mercedes Benz, registreerimisnumbriga XXX,
Tallinnas Paldiski mnt 48A asuva Euro Oil tankla juurde, kus peitis kilekoti, mille sees
omakorda kaks minigrip kotti, millede sees oli narkootiline aine marihuaana kokku 139,19
grammi, tankla juures oleva kuuse juurde, kust see tema poolt antud juhiste järgi XXX poolt
ära võeti.

Narkootiliste ja psühhotroopsete ning nende lähteainete seaduse (NPALS) § 3 lg 1 järgi on
narkootiliste ja psühhotroopsete ainete käitlemine keelatud, välja arvatud meditsiinilisel või
teaduslikul eesmärgil ning narkootiliste ainetega seotud kuritegude ennetamiseks, avastamiseks
ning tõkestamiseks või nimetatud seaduses ettenähtud õppeotstarbel kasutamise eesmärgil.
Kanep ja selle töötlemisprodukt marihuaana (v.a Euroopa Liidu ühtsesse põllukultuuride
sordilehte võetud sordid, mille tetrahüdrokannapinooli sisaldus ei ületa 0,2%) kuuluvad
NPALS § 3ˡ lõike 1 ja § 4 lõike 15 alusel kehtestatud ja sotsiaalministri 18.05.2005.a määrusega
nr 73 vastu võetud „Narkootiliste ja psühhotroopsete ainete meditsiinilisel ja teaduslikul
eesmärgil käitlemise ning sellealase arvestuse ja aruandluse tingimused ja kord ning
narkootiliste ja psühhotroopsete ainete nimekirjad“ lisa 1 narkootiliste ja psühhotroopsete
ainete I nimekirja.
Vastavalt NPALS § 3¹ lg 3 loetakse narkootilise aine suureks koguseks aine kogus, millest
piisab joobe tekitamiseks kümnele inimesele. Kümnele inimesele piisab narkojoobe
tekitamiseks EKEI kohtutoksikoloogiaeksperdi M. Tõnissoni vastusest järelepärimisele
nähtuvalt narkootilise aine marihuaana puhul 7,5 grammist marihuaanast.
Seega käitles Sergei Ivanov marihuaanat koguses, millest piisab narkojoobe tekitamisest
vähemalt 319 inimesele ning Artjom Primak vähemalt 185 inimesele.
Ülalkirjeldatud tegudega panid S. Ivanov ja A. Primak toime KarS § 184 lg 1 järgi
kvalifitseeritava kuriteo (suures koguses narkootilise aine ebaseadusliku käitlemise).

Sõlmitud kokkulepe ning kohtuliku arutamise järeldused
Süüdistatava Sergei Ivanovi, kaitsja ja prokuröri vahel sõlmitud kokkuleppe kohaselt taotleb
prokurör S. Ivanovi süüditunnistamist KarS § 184 lg 1 järgi ja tema karistamist vangistusega 2
aastat. Koheselt kuulub kandmisele vangistus 6 kuud ning 1 aasta 6 kuud vangistust jäetakse
KarS § 74 alusel täitmisele pööramata 2 aasta ja 6 kuu pikkuse katseajaga; süüdistatav kohustub
täitma KarS § 75 lg-s 1 nimetatud kontrollnõudeid ja KarS § 75 lg 2 p 21, 7 ja 8 alusel määratud
kohustused. Kontrollnõuete täitmine peatub vangistuse kandmise ajaks.
Eelvangistuses viibitud aeg lugeda karistuse kandmise aja hulka ja 6-kuulise reaalse vangistuse
kandmise alguseks on tema kahtlustatavana kinnipidamine 02.12.2015. KarS § 832 lg 1 ja §
185 lg 5 p 2 alusel konfiskeerida S. Ivanovilt ära võetud ja arestitud sularaha, mobiiltelefon ja
kuldesemed ning süüdistatav peab tasuma menetluskulud kogusummas 1705 eurot.

Süüdistatava Artjom Primaki, kaitsja ja prokuröri vahel sõlmitud kokkuleppe kohaselt taotleb
prokurör kohtus A. Primaki süüditunnistamist § 184 lg 1 järgi ja tema karistamist vangistusega
2 aastat. Mõistetud karistusest lugeda kantuks eelvangistuses viibitud aeg (1 kuu ja 18 päeva)
ning ülejäänud osas jäetakse vangistus KarS § 74 alusel täitmisele pööramata 2 aasta pikkuse
katseajaga; süüdistatav kohustub täitma KarS § 75 lg-s 1 nimetatud kontrollnõudeid ja KarS §
75 lg 2 p 21, 7 ja 8 alusel määratud kohustused. KarS § 832 lg 1 ja § 185 lg 5 p 2 alusel
konfiskeerida A. Primakilt ära võetud ja arestitud sularaha 180 eurot ja mobiiltelefon iPhone
ning süüdistatav peab tasuma menetluskulud kogusummas 1873 eurot. Arestitud kuldkett koos
ristiga tagastada A. Primakile.


                                                                                               5
Kohtuistungil süüdistatavad tunnistasid oma süüd, kinnitasid, et on kokkulepetest aru saanud
ja nõustuvad nendega täies ulatuses. Toimepandut kahetsesid. Prokurör ja kaitsjad jäid sõlmitud
kokkulepete juurde ning palusid kohtul kokkulepped otsusega kinnitada.

Kohtuliku arutamise põhjal teeb kohus järelduse, et süüdistatavate poolt kokkulepete
sõlmimine on olnud nende tõelise tahte avaldus ning kriminaalasja menetlemisel on järgitud
kõiki kokkuleppemenetluse sätteid.

Kohus leiab, et õigesti on kvalifitseeritud süüdistatavate käitumine, nende süü neile
inkrimineeritud kuritegude toimepanemises on tõendamist leidnud kriminaalasjas kogutud
kirjalike tõenditega ning S. Ivanov ja A. Primak tuleb süüdi tunnistada ja neid karistada
vastavalt sõlmitud kokkulepetele.
Õigusvastasust või süüd välistavaid asjaolusid ei ole kohus tuvastanud.

Samuti tuleb süüdistatavalt välja mõista menetluskulud kokkuleppes näidatud suuruses ja
viisil.
Kui 12 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Asitõenditest narkootiline aine tuleb jätta EKEI käsutusse; DVD-plaat jätta kriminaalasja
materjalide juurde; narkootilise aine pakendamise vahendid tuleb hävitada ja konfiskeerimisele
mittekuuluvad esemed tagastada nende seaduslikele valdajatele pärast kohtuotsuse jõustumist.

Menetlusnormid, millest kohus juhindub otsuse tegemisel, on KrMS §-d 159, 175, 180, 179,
248 lg 1 p 5, 249, 311, 313.



Külli Iisop
Kohtunik
/allkirjastatud digitaalselt/




                                                                                             6
