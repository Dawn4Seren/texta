                              KOHTUOTSUS
                                  EESTI VABARIIGI NIMEL

Kohus                               Harju Maakohus, Kentmanni kohtumaja
Kohtunik                            Marget Henriksen
Otsuse tegemise aeg ja koht         12. aprill 2016.a Tallinnas
Tsiviilasja number                  2-14-62040
Tsiviilasi                          XXXOÜ hagi Eesti Vabariigi (Harju Maavalitsuse
                                    kaudu) vastu kahju hüvitamise nõudes
Tsiviilasja hind                    Hagi hind 3 406, 79 eurot
Menetlusosalised ja nende           Hageja: XXXOÜ (registrikood XXX; asukoht: XXX)
esindajad                           Hageja lepinguline esindaja: Sergei XXX (e-post:
                                    info@negonovsky.eu)
                                    Kostja: Eesti Vabariik (Harju Maavalitsuse kaudu)
                                    (registrikood 70002452; asukoht: Roosikrantsi 12, 15077
                                    Tallinn; e-post: info@mv.harju.ee)
                                    Kostja lepinguline esindaja: Kristjan XXX (e-post:
                                    kristjan.XXX@harju.maavalitsus.ee)
Kohtuistungi toimumise aeg          15. märts 2016
RESOLUTSIOON
   1. Hagi rahuldada osaliselt.
   2. Välja mõista Eesti Vabariigilt (Harju Maavalitsuse kaudu) XXXOÜ kasuks
      kahjuhüvitis summas 1 135,60 eurot.
   3. Jätta rahuldamata XXXOÜ hagi Eesti Vabariigi (Harju Maavalitsuse kaudu)
      vastu kahjuhüvitise summas 2271,19 eurot nõudes.
Menetluskulude jaotus ja kindlaksmääramine
   1. Menetluskulud jätta 33% ulatuses Eesti Vabariigi (Harju Maavalitsuse kaudu) ja
      67% ulatuses XXXOÜ kanda.
   2. Välja mõista Eesti Vabariigilt (Harju Maavalitsuse kaudu) XXXOÜ
      menetluskulud summas 89,00 eurot. Eesti Vabariigil (Harju Maavalitsuse) kaudu
      menetluskulud puuduvad.

Edasikaebamise kord
Kohtuotsusele võib esitada apellatsioonkaebuse 30 päeva jooksul alates kohtuotsuse
kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Apellatsioonkaebus tuleb esitada otse Tallinna Ringkonnakohtule
asukohaga Pärnu mnt 7 Tallinn. Ringkonnakohus võib kaebust menetleda kirjalikus
menetluses, kui ei esitata taotlust kohtuistungi pidamiseks. Juhul, kui menetlusosaline taotleb
menetlusabi kohtule esitatava kaebuse või taotluse koostamiseks peab menetlusabi taotleja
tegema seaduses sätestatud tähtaja järgimiseks tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.
Hageja nõue ja põhjendused
XXXkuulus 2011. a. korteriomand aadressil XXX, Tallinn. Korteris aadressiga XXX, Tallinn
toimusid korduvad üleujutamised: septembris 2010, märtsis 2011 ja ajavahemikul 26.06.2011-
30.06.2011. 20.09.2010 toimunud üleujutamise tagajärjel XXXtekkinud kahju hüvitas Seesam
AS Kindlustus. Kostjale kuulunud korteris oli pragunenud kas pesumasinaga ühendatud voolik
või siis toruühendus, kuid kumb neist osanud hageja kommenteerida. Hageja leiab, et XXX,
Tallinnas asuva korteri vara on kahjustatud korteri nr. 1 süül. Kahju tekitamist tõendab
ekspertiisiakt nr XXX. XXX esitas hagiavalduse Harju Maakohtule kahju hüvitamiseks. Hagi oli
esitatud vastavalt Kinnistusraamatu andmetele korteri nr. 7 omaniku XXXvastu. Harju
Maakohus rahuldas XXXhagi 17.06.2013.a. otsusega ts. asjas nr. 2-12-31217. Tallinna
Ringkonnakohtu 17.04.2014.a. otsusega ts. asjas nr. 2-12-31217 tühistati maakohtu otsus, kuna
hagi oli esitatud vale kostja vastu. Kahju tekkis korteri nr 7 süül, mis kuulus veeuputuse ajal EV-
le, vastutavaks isikuks on Harju Maavalitsus (edaspidi kostja). 10.06.2014. a. esitas XXX
pretensiooni Harju Maavalitsusele. 30.06.2014. a. vastas Harju Maavalitsus XXX pretensioonile
negatiivselt. 01.10.2014. a. loovutas XXX kõik nõuded seoses perioodil 26- 30. juuni 2011. a.
toimunud veeuputusega XXXOÜ-le (edaspidi hageja).
Hageja on seisukohal, et Harju Maavalitsus on kohustatud isik tekitatud kahju hüvitamiseks
veeuputuse tagajärjel. Harju Maakohtu 17.06.2013. a. kohtuotsusega ts. asjas nr. 2-12-31217 on
tuvastatud korterile nr. 7 kahju 3253,41 euro tekitamine. Ringkonnakohtus pooled vaidlesid vaid
kostja õiguspärasuse kohta. Seega hageja on seisukohal, et kahju tekitamise fakt ning kahju
suurus on tuvastatud Harju Maakohtu 17.06.2013. a. otsusega ts. asjas nr. 2-12-31217.
Hageja leiab, et tema nõue ei ole aegunud. Hageja sai teada kahju hüvitama kohustatud isikust
17.04.2014.a. Tallinna Ringkonnakohtu otsusest nr 2-12-31217. Aegumine oli peatatud TsÜS §
160 lg 1 alusel XXX poolt hagi esitamisest, so. alates 10.08.2012 kuni 17.04.2014.a.
Hageja nõue koosneb järgmistest osadest: kahjuhüvitis (XXX ekspertiisiakt nr. 488) 3 253,41
eurot ja ekspertiisitasu 153,38 eurot. Kokku 3 406, 79 eurot. Hageja palub mõista kostjalt välja
26.01.2011, 12.03.2011 ja ajavahemikul 26-30. juuni 2011 toimunud üleujutuste tagajärjel
korterile XXX, Tallinn tekitatud kahju 3 406, 79 eurot ja jätta menetluskulud kostja kanda.
Kostja seisukoht
Kostja hagi ei tunnista ja palub jätta hagi rahuldamata.
Kostja vastuväidete kohaselt Harju Maavanema 07.09.2010 korraldusega nr 1419-k võeti
kõnealune konfiskeeritud korter arvele ning korteri haldamise korraldajaks ja kirjaliku
enampakkumise ettevalmistajaks oli maavalitsuse lepinguline partner Prisma Kinnisvarade OÜ.
Ekspertiisiakti punkti 5 kohaselt olid korteris korduvalt üleujutused: septembris 2010, märtsis
2011 ja ajavahemikul 26.06.2011-30.06.2011. Need üleujutused on väidetavalt tõestatud
majaelanike kirjalike ütlustega. Hagile ega eksperthinnangule ei ole lisatud majaelanike
kirjalikke ütlusi üleujutuste kohta. Üleujutuse kohta korteriühistu aga akte vormistanud ei ole.
Kostjat ega korterit hallanud Prisma Kinnisvarade OÜ-t akti tegemise ajast ei teavitatud. Samas
oli korteriühistu sel ajal vaieldamatult teadlik, et korter on konfiskeeritud ning kuulub riigile
(Harju Maavalitsuse kaudu), sest ühistu esitas korteri majandamiskulude arved maavalitsusele.

                                                                                                  2
Hagist nähtub, et nõutakse kahju hüvitamist, mis tekkis 26.06.2011-30.06.2011 väidetavalt
toimunud üleujutuse tõttu. Samas ei nähtu ekspertiisiaktist, et kahju on hinnatud vaid selle
üleujutuse tagajärgede osas, vaid ilmneb, et kõigi kolme osutatud üleujutuse kahju on
summeeritud. Seega seni, kuni ekspertiisiaktis ei ole selgitatud, millise üleujutuse kahju on
arvutatud, tuleb käsitleda, et kahju on põhjustatud kõigi nimetatud üleujutuste poolt. Kuni ei ole
eristatud viimase väidetava üleujutuse iseloomu võrreldes kahe varasemaga ja selle põhjustatud
kahju erisusi, tuleb kõiki kõnealuseid üleujutusi käsitleda võrdselt kahju põhjustajana ning
täpsema eksperthinnangu ja kalkulatsiooni puudumisel saab hagejale tekkinud kahjusummana
kõne alla tulla üksnes 1/3 ekspertiisiaktis väidetud summast ja ekspertiisitasust (3406,79 : 3 =
1135,60 eurot).
Ekspertiisiakti punkti 7.2 kohaselt oli juunis 2011 veeavarii veetoru lekke tõttu. Prisma
Kinnisvara OÜ esindaja XXX kinnitusel vabastas tollane üürnik XXXkorteri 15.06.2011. Korteri
veekraanid suleti ja elekter lülitati välja ning need olid perioodil 15.06.2011 kuni 04.07.2011
suletud. Seega juhul, kui juunis 2011 toimus kõnealuses korteris veetoru leke, ei saanud see
juhtuda korteri reaalosa koosseisu kuuluvast torustikust. Seetõttu ei saa veeavarii toimumise
korral selle eest vastutada ka korteri selleaegne omanik (Eesti Vabariik). 04.07.2011 müüs riik
korteri uuele omanikule ning samal päeval toimus valduse üleandmine. Korteri üleandmise ajal
oli põrand kuiv. On ilmne, et vastasel juhul oleks ostja koheselt esitanud maavalitsusele vastava
pretensiooni. Jääb arusaamatuks, millises veetorustiku osas toimus ajavahemikul 26.06.2011-
30.16.2011 väidetav veeavarii ning kes ja kuidas avariiolukorra likvideeris. Korteri ust selleks ei
avatud.
Kostja palub kohaldada hageja nõudele aegumist. Hagis märgitakse, et väidetav üleujutus, mille
põhjustatud kahju hüvitamist hagejalt soovitakse, leidis aset ajavahemikul 26.06.2011-
30.06.2011. XXXsai korteris väidetavalt toimunud üleujutusest teada hiljemalt 30.06.2011, mil
ta tellis korteri seisundi ja kahjustuste kohta ekspertiisi. Seega algas XXX korteris väidetavalt
26.06.2011-30.06.2011 toimunud üleujutusest tuleneva kahjunõude aegumine kulgema
01.07.2011. Nõude aegumine peatus 11.06.2014 (XXXpretensiooni esitamisega) ning aegumine
hakkas taas kulgema 01.07.2014 (pärast Eesti Vabariigi poolt nõude täitmisest keeldumist).
Nõude aegumise peatumiseta oleks TsÜS § 150 lõike 1 kohane nõude aegumistähtaeg saabunud
30.06.2014. Järelikult TsÜS § 168 lõike 2 alusel saabus nõude aegumistähtaega kahe kuu
möödumisel aegumise peatumise lõppemisest (01.07.2014), see tähendab 01.09.2014.
XXXloovutas nõude hagejale pärast aegumistähtaja saabumist ning hageja esitas hagi samuti
pärast nõude aegumistähtaja saabumist.
Kohtuotsuse põhjendused
Kohus, kuulanud ära poolte esindajate selgitused, kuulanud üle tunnistajad, tutvunud kohtule
esitatud kirjalike tõenditega ning hinnanud neid kogumis, leiab, et hagi kuulub rahuldamisele
osaliselt alljärgnevatel põhjendustel.
TsMS § 5 lg 1 kohaselt menetletakse hagi poolte esitatud asjaolude ja taotluste alusel, lähtudes
nõudest. Nimetatud sätte lg 2 kohaselt on pooltel võrdne õigus ja võimalus oma nõuet
põhjendada ja vastaspoole esitatu ümber lükata või sellele vastu vaielda. Pool määrab ise, mis
asjaolud ta oma nõude põhjendamiseks esitab ja milliste tõenditega neid asjaolusid tõendab.
TsMS § 230 lg 1 kohaselt peab kumbki pool hagimenetluses tõendama neid asjaolusid, millele
tuginevad tema nõuded ja vastuväited. TsMS § 231 lg 2 järgi poolte faktilise asjaolu kohta
esitatud väide ei vaja tõendamist, kui vastaspool võtab selle omaks ning lg 4 järgi omaksvõttu
eeldatakse, kui vastaspool ei vaidlusta faktilise asjaolu kohta esitatud väidet selgesõnaliselt ja
vaidlustamise tahe ei ilmne ka poole muudest avaldustest. TsMS § 438 lg 1 esimese lause
kohaselt otsust tehes hindab kohus tõendeid, otsustab, mis asjaolud on tuvastatud, millist
õigusakti tuleb asjas kohaldada ja kas hagi kuulub rahuldamisele.


                                                                                                 3
Poolte vahel puudub vaidlus, et XXX kuulus 2011.a. korteriomand aadressiga XXX, Tallinn ja
XXX oli kinnistusraamatu kohaselt 04.01.2006 kuni 04.07.2011 korteriomandi aadressiga XXX,
Tallinn omanik. Harju Maakohtu 21.04.2010 kohtumäärusega tunnistati XXX suhtes lubatavaks
Ühendriigi Southwarki kroonikohtu konfiskeerimisotsuse täitmine. KaRS § 84 kohaselt
konfiskeeriti Southwarki kroonikohtu konfiskeerimisotsuse täitmiseks Harju Maakohtu
04.04.2007 määrusega arestitud XXX kuuluv korteriomand XXX, Tallinn. Harju Maavalitsus
esitas 18.07.2011 Harju Maakohtule taotluse vabastada Harju Maakohtu 04.04.2007
kohtumäärusega arestitud võõrandamise keelumärge korteriomandilt XXX, Tallinn kuna Harju
Maavalitsus oli võõrandanud korteri XXX, Tallinnas ning nimetatud korteriomandi müügileping
sõlmiti notar Ragne Tehveri büroos 04.07.2011. Kohus vabastas 20.07.2011 arestist
korteriomandi asukohaga XXX, Tallinn, mis oli arestitud Harju Maakohtu 04.04.2007
kohtumäärusega korteriomandi keelumärkega Eesti Vabariigi kasuks. Seega Harju Maakohtu
21.04.2010 kohtumääruse nr 1-10-1852 alusel, mis jõustus 17.05.2010 sai Eesti Vabariik
Tallinnas XXX, Tallinn asuva korteriomandi omanikuks. XXXesitas hagiavalduse Harju
Maakohtule kahju hüvitamiseks. Hagi oli esitatud, vastavalt kinnistusraamatu andmetele XXX
nr. 7 omaniku XXXvastu. Harju Maakohus rahuldas XXXhagi 17.06.2013.a. otsusega ts. asjas
nr. 2-12-31217. Tallinna Ringkonnakohtu 17.04.2014.a. otsusega ts. asjas nr. 2-12-31217
tühistati maakohtu otsus, kuna hagi oli esitatud vale kostja vastu. 01.10.2014. a. loovutas
XXXkõik nõuded seoses perioodil 26-30. juuni 2011. a. toimunud veeuputusega XXXOÜ-le
(edaspidi hageja).
Hageja väitel toimusid korteris XXX, Tallinn korduvad üleujutused: septembris 2010,
26.01.2011, 12.03.2011 ja ajavahemikus 26-30.06.2011. Hageja on seisukohal, et korteri nr 1
üleujutused on lähtunud selle peal asuvast korterist nr 7. Hageja leiab, et kostjale kuulunud
korteris oli kas pragunenud pesumasinaga ühendatud voolik või siis toruühendus, kuid kumb
konkreetselt nendest ei oska hageja täpselt öelda. 15.03.2016 kohtuistungil on hageja esindaja
selgitanud, et hageja eeldab, et veekahjustus sai alguse korteri nr 7 pesumasina ja veetorude
ühendusest. Veetorustik on ühendatud pesumasinaga, mis on reaalosa mitte kaasomandi osa.
Hageja nõuab kostjalt 26.01.2011, 12.03.2011 ja ajavahemikus 26-30. juuni 2011 toimunud
üleujutuste tagajärjel tekkinud kahju hüvitamist. Kahju suurus on 3 253,41 eurot, mis seisneb
korteri XXX, Tallinn taastusremondi maksumusest 2 106,45 eurot, klaveri restaureerimise tasust
1000,00 eurot ning rikutud toiduainete väärtusest 147,00 eurot. Samuti nõuab hageja
ekspertiisitasu 153,38 eurot. Hageja leiab, et igas korteri aadressil XXX Tallinn üleujutamises on
süüdi kostja, kuna eelnimetatud veeuputuste toimumise ajal kuulus korter XXX, Tallinn, mis
asub korteri nr 1 peal, teisel korrusel, kostjale.
Kostja vaidles hageja väidetele vastu. Kostja ei vaidlusta seda, et aset leidnud veeavariide
tulemusena võis XXX, Tallinn asuv korter saada veekahjustusi. Kostja vastuväidete kohaselt
jääb arusaamatuks, millises veetorustiku osas toimus ajavahemikus 26.-30.06.2011 väidetav
avarii ning kes ja kuidas avariiolukorra likvideeris. Prisma Kinnisvara OÜ esindaja XXX
kinnitusel vabastas tollane üürnik XXX, Tallinn asuva korteri 15.06.2011. Korteri veekraanid
suleti ja elekter lülitati välja ning need olid perioodil 15.06.2011 kuni 04.07.2011 suletud. Kostja
leiab, et juhul kui juunis 2011 toimus kõnealuses korteris veetoru leke, ei saanud see juhtuda
korteri reaalosa koosseisu kuuluvast torustikust. Seetõttu ei saa veeavarii toimumise korral selle
eest vastutada ka korteri selleaegne omanik (Eesti Vabariik). Hagist nähtub, et nõutakse kahju
hüvitamist, mis tekkis 26.06.2011-30.06.2011 väidetavalt toimunud üleujutuse tõttu. Samas ei
nähtu ekspertiisiaktist, et kahju on hinnatud vaid selle üleujutuse tagajärgede osas, vaid ilmneb,
et kõigi kolme osutatud üleujutuse kahju on summeeritud. Kuni ei ole eristatud viimase
väidetava üleujutuse iseloomu võrreldes kahe varasemaga ja selle põhjustatud kahju erisusi,
tuleb kõiki kõnealuseid üleujutusi käsitleda võrdselt kahju põhjustajana ning hagejale tekkinud
kahjusummana saab kõne alla tulla üksnes 1/3 ekspertiisiaktis väidetud summast ja
ekspertiisitasust (3406,79 : 3 = 1 135,60 eurot).


                                                                                                  4
Seega on poolte vahel vaidlus selle üle, kas kostja vastutab korterile XXX, Tallinn tekkinud
veekahju eest ja kui suur on hagejale tekkinud kahju.
Kohtule esitatud 01.10.2014 XXXja OÜ XXXvahel sõlmitud nõude loovutamise lepingu
kohaselt on XXXHarju Maavalitsuse vastu rahaline nõue summas 3 406,79 eurot vastavalt
ekspertiisiaktile nr 488 (korteriomandile aadressil XXX, Tallinn perioodil 26.-30 juuni 2011. a.
tekitatud kahju veeuputuse tagajärjel), mille on XXXloovutanud hagejale (tlk 29). VÕS § 164 lg
1 kohaselt võlausaldaja võib oma nõude võlgniku nõusolekust sõltumata anda lepingu alusel
tervikuna või osaliselt üle teisele isikule (nõude loovutamine). Nõuet ei või loovutada, kui
loovutamine on seadusest tulenevalt keelatud või kui kohustust ei saa selle sisu muutmata täita
kellelegi teisele kui senisele võlausaldajale. Sama paragrahvi lg 2 kohaselt nõude loovutamisega
astub uus võlausaldaja senise asemele. Eeltoodust tulenevalt on hagejal õiguslik alus esitada
kostja vastu nõue, mis on tekkinud XXXkuulunud korteriomandile aadressil XXX, Tallinn
ajavahemikus 26.-30 juuni 2011 toimunud veeuputuse tagajärjel. Kuigi hageja väidab, et
XXXkuulunud korteris XXX, Tallinn toimusid veeuputused ka 26.01.2011 ja 12.03.2011 ei ole
XXXvõõrandanud hagejale eelnimetatud kahe veeuputuste tagajärjel tekkinud kahju hüvitamise
nõuet. Seega 26.01.2011 ja 12.03.2011 aset leidnud veeuputuste tagajärjel tekkinud kahju
hüvitamise nõue hagejal kostja vastu puudub. Sellest tulevalt käsitleb kohus käesoleva vaidluse
lahendamisel üksnes ajavahemikus 26.-30. juuni 2011 XXX,Tallinn korteris toimunud
veeuputuse tõttu tekkinud kahju hüvitamise nõuet.
Poolte vahelisi suhteid reguleerib korteriomandiseadus (edaspidi KOS). Korteriomand on KOS §
1 lg 1 esimese lause järgi omand ehitise reaalosa üle, millega on ühendatud mõtteline osa
kaasomandist, mille juurde reaalosa kuulub. Korteriomandiseaduses reguleerimata küsimustes
kohaldatakse korteriomandile KOS § 1 lg 2 järgi asjaõigusseaduse kinnisomandi sätteid,
korteriomandi eripärast tulenevalt seega ka kaasomandi sätteid. Korteriomanikul on teiste
korteriomanike ees mitmeid kohustusi. Korteriomanik võib KOS § 10 lg 1 järgi korteriomandi
reaalosa kasutada omal äranägemisel, välja arvatud siis, kui kasutus läheb vastuollu seaduse või
kolmanda isiku õigustatud huvidega. Korteriomanik on KOS § 11 lg 1 p 1 järgi kohustatud
hoidma korteriomandi reaalosa korras ning nii reaalosa kui ka kaasomandi eset kasutades
hoiduma tegevusest, mille toime teistele korteriomanikele ületab omandi tavakasutusest tekkivad
mõjud (vt korteriomaniku kohustuste kohta Riigikohtu 16. oktoobri 2013. a määrus tsiviilasjas nr
3-2-1-103-13, p 10). Korteriomanik on KOS § 11 lg 2 järgi kohustatud tagama, et seda järgiks ka
tema perekonnaliikmed, ajutised elanikud ja korteriomandit kasutavad isikud. Lisaks peavad
korteriomanikud kaasomanikena AÕS § 72 lg 5 teise lause järgi käituma üksteise suhtes
lähtuvalt hea usu põhimõttest, eelkõige hoiduma teiste kaasomanike õigusi kahjustamast. KOS §
11 lg 3 esimene lause sätestab, et korteriomanik ei vastuta oma kohustuste rikkumise eest, kui ta
tõendab, et rikkus kohustust asjaolu tõttu, mida ta ei saanud mõjutada ja mõistlikkuse
põhimõttest lähtudes ei saadud selle asjaoluga arvestamist või selle vältimist või takistavast
asjaolust või selle tagajärgedest ülesaamist temalt kui korteriomanikult oodata. Seega on
korteriomanikul kohustus hoiduda teistele korteriomanikele kahju tekitamisest reguleeritud
erisätetega ning ühe korteriomaniku poolt teisele korteriomanikule oma korteriomandi
kasutamisega kahju tekitamisel ei kohaldata hüvitusnõude alusena KOS § 11 kõrval teisi sätteid,
s.h deliktõiguse sätteid (Riigikohtu otsused nr 3-2-1-69, nr 3-2-1-38-05).
Kohustuse rikkumise korral saab kannatanud korteriomanik kasutada VÕS § 101 lg-s 1
nimetatud õiguskaitsevahendeid, mh nõuda kohustuse täitmist VÕS § 108 alusel ja kahju
hüvitamist VÕS § 115 lg 1 alusel. Kannatanud korteriomanik võib VÕS § 115 lg 1 ning §-de
127 ja 128 alusel nõuda teiselt korteriomanikult kahju hüvitamist, kui on täidetud eelkõige
järgmised eeldused: teine korteriomanik on kohustust rikkunud (VÕS § 115 lg 1); teine
korteriomanik vastutab kohustuse rikkumise eest (VÕS § 115 lg 1, KOS § 11 lg 3); kannatanud
korteriomanikule on tekkinud või tekib kahju (VÕS § 127 lg 1, § 128); kahju on hõlmatud
rikutud kohustuse kaitse- eesmärgiga (VÕS § 127 lg 2); rikkumise ja kahju vahel on põhjuslik
seos (VÕS § 127 lg 4). Üldjuhul peab TsMS § 230 lg 1 esimese lause järgi kõiki kahju
                                                                                           5
hüvitamise nõude aluseks olevaid asjaolusid tõendama hageja. Kostja peab kahju hüvitamise
kohustusest vabanemiseks tõendama, et rikkumine oli vabandatav (Riigikohtu 8. jaanuari 2013. a
otsus tsiviilasjas nr 3-2-1-173-12, p 16). Hea usu põhimõttest tulenevalt on võimalik, et asjaolu
tõendamise koormus pöördub eelduste esinemise võimalikkusele viitavate asjaolude esitamise
järel ümber, eelkõige kui tõendada tuleb asjaolu, mille esinemine on kostja kontrolli all, hagejal
ei ole objektiivselt võimalik tõendeid esitada ja kostja keeldub asjaolu tõendamisele kaasa
aitamast. Kui hageja on asjaolu esinemise tõenäosust põhistanud, peab kostja tõendama asjaolu
esinemise puudumist (Riigikohtu 8. jaanuari 2013. a otsus tsiviilasjas nr 3-2-1-173-12, p 17).
Kuna kostja on kohtule esitanud aegumise vastuväite, siis annab kohus esmalt hinnangu
aegumise osas. TsÜS § 142 lg 1 sätestab, et õigus nõuda teiselt isikult teo tegemist või sellest
hoidumist (nõue) aegub seaduses sätestatud tähtaja (aegumistähtaja) jooksul. Pärast nõude
aegumist võib kohustatud isik keelduda oma kohustuse täitmisest. Kostja on seisukohal, et
XXXsai korteris väidetavalt toimunud üleujutusest teada hiljemalt 30.06.2011, mil ta tellis
korteri seisundi ja kahjustuste kohta ekspertiisi. Seega algas XXX, Tallinn korteris väidetavalt
26.06.2011-30.06.2011 toimunud üleujutusest tuleneva kahjunõude aegumine kulgema
01.07.2011. Kostja leiab, et nõude aegumine peatus 10.06.2014 pretensiooni Harju
Maavalitsusse saabumisel 11.06.2014 ning aegumine hakkas taas kulgema 01.07.2014 (pärast
Eesti Vabariigi poolt nõude täitmisest keeldumist). Nõude aegumise peatumiseta oleks TsÜS §
150 lõike 1 kohane nõude aegumistähtaeg saabunud 30.06.2014. Järelikult TsÜS § 168 lõike 2
alusel saabus nõude aegumistähtaeg kahe kuu möödumisel aegumise peatumise lõppemisest
(01.07.2014), see tähendab 01.09.2014. XXXloovutas nõude hagejale pärast aegumistähtaja
saabumist ning hageja esitas hagi samuti pärast nõude aegumistähtaja saabumist.
Kohus on seisukohal, et hageja nõue ei ole aegunud. Korteriomaniku kohustus hoiduda teisele
korteriomanikule kahju tekitamisest on reguleeritud korteriomandiseaduses. KOS § 11 lg 1 p 1
kohaselt on korteriomanik kohustatud hoidma korteriomandi reaalosa korras ning seda ja
kaasomandi eset kasutades hoiduma tegevusest, mille toime teistele korteriomanikele ületab
omandi tavakasutusest tekkivad mõjud. TsÜS § 149 sätestab, et seadusest tuleneva nõude
aegumistähtaeg on kümme aastat selle nõude sissenõutavaks muutumisest, kui seaduses ei ole
sätestatud teisiti. Kohus on seisukohal, et kuna tegemist on seadusest tuleneva nõudega, siis
hageja nõudele kohaldub TsÜS § 149 sätestatud 10 aastane aegumistähtaeg, mis algas
hoidumiskohustuse rikkumisest s.o. 30.06.2011. Kuna hagi on esitatud kohtule 05.12.2014, siis
ei ole hageja nõue aegunud.
Kostja ei ole esitanud vastuväiteid, et 26-30.06.2011 leidis aset veeuputus XXX, Tallinn asuvas
korteris ja sellega seoses on XXX, Tallinn asuv korter saanud veekahjustusi. Seega tuleb kohtul
vaidluse lahendamiseks tuvastada, kas ajavahemikus 26-30.06.2011 korteris XXX, Tallinn aset
leidnud veeuputus on saanud alguse kostjale kuulunud korterist (põhjuslik seos) ning milline on
korterile XXX, Tallinn tekkinud kahju suurus.
Kohus ei nõustu hageja seisukohaga, et Harju Maakohtu 17.06.2013 kohtuotsusega tsiviilasjas nr
2-12-31217 on tuvastatud korterile nr 7 kahju 3 253,41 eurot tekkimine. Nimetatud kohtuasjas
esitas kostja XXXvaid ühe sisulise vastuväite hagile, nimelt, et kostja ei olnud korteri aadressil
XXX, Tallinn omanik (tlk 12-17). Tallinna Ringkonnakohtu 17.04.2014 otsusega tsiviilasjas nr
2-12-31217 tühistati Harju Maakohtu 17.06.2013 otsus põhjendustel, et hagi oli esitatud vale
kostja vastu (tlk 18-22). Seega ei ole Harju Maakohtu 17.06.2013 kohtuotsusega tsiviilasjas nr 2-
12-31217 tuvastatud korterile nr 7 kahju summas 3 253,41 eurot tekkimine ning hageja peab
käesolevas tsiviilasjas tõendama oma nõude aluseks olevaid asjaolusid.
Kohtule esitatud XXX ekspertiisiakti nr 488, mida kohus hindab TsMS § 272 lg 1 alusel
dokumentaalse tõendina, punktis 6 on tuvastatud, et korteris nr 7, mis asub korteri nr 1 peal teisel
korrusel, tehakse kapitaalremonti- demonteeritud on vann, tualettpott, valamu, kuivati, vannitoas
on põrand lahti võetud, põrandatel on lahtised lauad, seinaplokkidest ehitatud vaheseinad
kaetakse kipsplaatidega, korteris nr 7 septembris 2010 pesumasina avarii, mille tõttu sai
                                                                                                  6
veekahjustusi selle korteri all asuv korter nr 1. Selle järel on veetorude lekke tõttu järgmised
avariid märtsis ja juunis 2011. Korteris nr 7 elasid üürnikud, korteriomanik XXX elab välismaal
(tlk 23-27). Kohtule esitatud fotodest nr 3-7, mis on tehtud 13.07.2011 korteris XXX, Tallinn
nähtuvalt on vannitoa põrandas ja seinas niiskuskahjustused ja fotodelt nr 5-7 on näha, et vanni
taga asub korteri reaalosa hulka kuuluv veetorustik, mis on tõenäoliselt olnud ühendatud
pesumasinaga. Fotodelt nr 5-7 nähtub, et vannitoa põrand on niiskuskahjustuste tõttu
mädanenud. Pesumasinat XXX, Tallinn korteri vannitoast tehtud fotodelt ei nähtu (tlk 111-116).
Kohtuistungil üle kuulatud tunnistaja XXXütluste kohaselt 2010.a. lõpus oli esimene uputus. Oli
kuulda, et enne uputuse teket ülemises korteris töötas pesumasin. Esimene uputus ei olnud eriti
ulatuslik ja Seesami Kindlustus maksis hüvituse välja. Esimeses uputuse käigus sai kahjustada
ühendatud köök-toas ripplagi ja osaliselt asjad, nt pianiino, riidekapp ja köögikapp. Tunnistaja
tegi remondi. Mööbli osas midagi ära ei vahetanud. 2011. esimesel poolaastal oli temal mitu
uputust, kuid ta fikseeris ära vaid suuremad ehk siis kolmel korral olid suuremad uputused.
Viimane uputus juhtus 30.06.2011.a. Kokku oli neli uputust. 2011. a esimese uputuse fikseeris
Seesami Kindlustuse esindaja ning XXX ja XXX käisid kohal. Esimese uputuse eest 2011. a
keeldus Seesam Kindlustus hüvitamisest, kuna nad leidsid, et uputusi toimub liiga tihti. Pärast
2011. a toimunud esimest uputust ütles Seesam Kindlustus lepingu üles. Mõne aja pärast toimus
2011 aastal veel üks uputus ja samad tunnistajad – XXXja XXX- fikseerisid uputuse. 2011. a
teine uputus oli samas kohas, kus ka esimene ja seetõttu said kahjustada samad asjad.
30.06.2011. a oli juba kolmas uputus ja siis olid kahjustused kõige suuremad, kuna sinna
lisandusid veel toiduained ja seinad. XXXteadis, et uputus sai alguse korterist nr 7, kuna tema
köök-toa kohal asub neil vannituba, kus oli pesumasin. Korteris nr 7 vahetusid pidevalt
üürnikud. XXXkorteri uputamise kohta käis tema ja tema abikaasa korteriga nr 7 rääkimas, kuid
viimase uputuse ajal tema korteriga nr 7 rääkida ei saanud. Viimase uputuse ajal tunnistajaid
tunnistaja enam ei kutsunud, kuna XXXoli juba piinlik. Kui ta veeuputuse ajal käis korteris nr 7
vannituba vaatamas, siis ta midagi otseselt uputuse kohta ei näinud, kuid nägi pesumasinat ja
rääkis siis, et probleem võib olla seinas. Viimase uputuse ajal helistas politseisse, kuid nad
keeldusid kohale tulemisest, vaid palusid tunnistajal pöörduda eksperdi poole, mida ta ka tegi.
Peale kolmandat uputust kuulis, et korteris nr 7 toimub remont ja ta läks ülesse uurima ja tema
laskis korterisse inimene, kes teostas remonti. Tema siis näitas XXXkoha, kus seisis vann ja
tunnistaja nägi, et vanni taha oli paigaldatud küprok, mille taga asusid torud, mis olid
mädanenud. Paar päeva hiljem sai korteris nr 7 pilte teha ja need pildid on esitatud kohtule (tlk
173-174).
Riigikohus on 11.12.2013 tsiviilasjas nr 3-2-1-129-13 tehtud otsuse punktis 49 märkinud, et
kahjustatud ja kahju tekitanud korteriomaniku tõendamiskoormust tuleb jagada juhul, kui kahju
tekitamise asjaolu on lähtunud teise korteriomandi reaalosa piirest, sest kahjustatud
korteriomandieseme omanikul ei pruugi olla võimalik kahju täpsest põhjust kindlaks teha. Kui
kahjustatud korteriomandi omanik tõendab, et kahjustav asjaolu (sh veeleke) lähtus teise
korteriomandi reaalosa piirest, saab eeldada, et viimase omanik rikkus oma korrashoiukohustust
Vastutusest vabanemiseks peab viimatinimetatud korteriomandi omanik tõendama, et kahjustav
asjaolu tulenes korteriomanike kaasomandiesemest (nt veetorustik) ja ta ei ole oma kohustust
rikkunud või on tema rikkumine vabandatav.
Kohtule esitatud tõendeid igakülgselt ja objektiivselt hinnates jõudis kohus järeldusele, et on
leidnud tõendamist, et ajavahemikus 26-30.06.2011 XXX, Tallinn asuvas korteris toimunud
veeavarii sai alguse kostjale kuulunud XXX, Tallinn asuva korteri reaalosa piirest ja selle
tulemusel põhjustati XXX, Tallinn korterile veekahjustusi. Seega tuleb eeldada, et kostja rikkus
korteri omanikuna korrashoiukohustust. Sellega seoses kostja kohustuseks tõendada, et
XXX,Tallinn korteris aset leidnud veeavarii tulenes korteriomanike kaasomandiesemest (nt
veetorustikust) ja esile tuua asjaolud kostja kohustuste rikkumise vabandatavuse osas. Vaidlust
pole selle üle, et kostjale kuuluva korter XXX, Tallinn vannituba asub XXX, Tallinn korteri
köögi peal. Kohus leiab, et kostja ei ole tõendanud, et veekahju tulenes korteriomanike
                                                                                               7
kaasomandisse kuulunud veetorustikust. Kohtule esitatud fotodest nähtub, et vannitoas vanni
taga asub veetorustik, mis oli ilmselt ühendatud pesumasinaga. Vannitoa põrand ja seinad on
niiskuskahjustusest mädanenud. Kohtu hinnangul fotodelt nähtuv veetorustik kuulub
korteriomandi reaalosa hulka. Antud fotodelt ei nähtu, et koht kus esines põrandas ja seinas
veekahjustus asuks korteriomanike kaasomandisse kuuluda võiv veetorustik. Tunnistaja
XXXütluste kohaselt kui 2010.a. lõpus leidis aset esimene uputus oli enne uputuse teket kuulda,
et ülemises korteris töötas pesumasin. 26.01.2011 XXXavalduse, millele on alla kirjutanud
korteri nr 12 elanik XXX, kohaselt 26.01.2011 toimus korteris aadressil XXX, Tallinn üleujutus,
mis toimus pesumasina töötamise ajal XXX asuvas korteris. Ülevalt lekkiv vesi lõhnas
pesupulbri järgi (tlk 79, 83-84). Seega pidi korteris XXX, Tallinn aset leidev veeuputus, mille
käigus sai kahjustada nimetatud korteri all esimesel korrusel asuv korter XXX, Tallinn saama
alguse vannitoas pesumasinaga ühendatud veetorustikust, mis kuulub korteri XXX, Tallinn
reaalosa hulka. Kostja ei ole nimetatud seisukohta kohtule esitatud tõenditega suutnud ümber
lükata. Kostja väidab, et korteris XXX,Tallinn aset leidnud veeuputus ei saanud olla põhjustatud
korteri XXX, Tallinn reaalosa piirest kuna korter XXX, Tallinn elektri- ja veeühendus suleti
15.06.2011. Tunnistaja XXXpoolt antud ütluste kohaselt toimus küll 15.06.2011 XXX, Tallinn
üürniku poolt korteri üleandmine ja vee-ning elektriühendus suleti (tlk173 pöördel), kuid
nimetatud kuupäeval üürniku poolt korteri üleandmise kohta ühtegi akti pole kohtule esitatud.
Nimetatud asjaolu annab kohtule alusel kahelda tunnistaja XXX ütluste õigsuses korteri üürniku
poolt korteri üleandmise kuupäeva osas. Kuna kohtule pole esitatud üürniku poolt kostjale
korteri üleandmise ühtegi kirjalikku dokumenti, siis on ebausutav kohtu jaoks, et tunnistaja
mäletab 5 aastat hiljem kuupäevase täpsusega, millal toimus üürniku poolt korteri üleandmine ja
kostja poolt elektri- ning veeühenduse sulgemine. Seega kohtu hinnangul pole välistatud, et
korteri üleandmine õis toimuda pärast 26-30.2011 veekahju aset leidmist. Asjaolu, et korteri uus
omanik ei esitanud korteri vastuvõtmisel ühtegi pretensiooni vannitoa veekahjustuste kohta ei
tähenda, et XXX, Tallinn korteri veekahjustused ei saanud olla põhjustatud XXX, Tallinn
korteris aset leidnud veeuputuse tulemusena. Üldteadaolev on asjaolu on, et vesi voolab alla
poole ja märg põrand kuivab mingi aja jooksul ära.
Kohtule esitas XXX ekspertiisiakti nr 488, mida kohus hindab TsMS § 272 lg 1 alusel
dokumentaalse tõendina, punktide 7 ja 7.2 kohaselt vaadanud üle korteri nr 7, mis asub korteri nr
1 peal teisel korrusel, tegi ekspert kindlaks (vt fotod 3,4,5,6 ja 7), et korteris nr 7 oli septembris
2010 pesumasina avarii, mille tõttu sai veekahjustusi ka selle korteri all asuv korter nr 1. Sellele
järel oli veetorude lekke tõttu järgmised avariid märtsis ja juunis 2011. Korteris nr 7 elasid
üürnikud, korteriomanik XXX elab välismaal. Kohus nõustub hagejaga, et korteri nr 7 omanik,
kohe pärast esimest üleujutust 20.09.2010. a., pidi olema väga hoolas ja pidi kõrvaldama
pesumasina kasutamisega seotud veetorude lekked. Vaidlust pole selle üle 2011. aastal aset
leidnud üleujutamiste ajal oli korter nr. 7 kriminaalmenetluse raames läbiviidava
konfiskeerimismenetluse objektiks ning samas elasid selles korteris ka üürnikud, kuid
sellegipoolest ei ole kostja näidanud heaperemeheliku korteriomanikuna üles vastavat hoolsust
pesumasinaga ühendatud torustikuga seotud probleemide suhtes. Sellest tulenevalt kohus leiab,
et kostja ei ole esile toonud korteri korrashoiukohustuse vabandatavuse asjaolusid.
Eeltoodust tulenevalt asub kohus seisukohale, et kostja vastutab 26-30.2011 kostjale kuulunud
korteris toimunud veeuputuse tagajärjel korterile XXX, Tallinn tekkinud kahju eest.
Kahju hüvitamise eesmärk on VÕS § 127 lg 1 kohaselt kahjustatud isiku asetamine olukorda,
mis oleks võimalikult lähedane olukorrale, milles ta oleks olnud, kui kahju hüvitamise kohustuse
aluseks olevat asjaolu ei oleks olnud. VÕS § 128 lg 1, 2 ja 3 sätestavad, et hüvitamisele kuuluv
kahju võib olla varaline või mittevaraline. Varaline kahju on eelkõige otsene varaline kahju ja
saamata jäänud tulu. Otsene varaline kahju hõlmab eelkõige kaotsiläinud või hävinud vara
väärtuse või vara halvenemisest tekkinud väärtuse vähenemise, isegi kui see tekib tulevikus,
ning kahju tekitamisega seoses kantud või tulevikus kantavad mõistlikud kulud, sealhulgas
mõistlikud kulud kahju ärahoidmiseks või vähendamiseks ja hüvitise saamiseks, muu hulgas
                                                                                               8
kahju kindlaks tegemiseks ja kahju hüvitamisega seotud nõuete esitamiseks. VÕS § 132 lg3
esimese lause kohaselt, kui asja on kahjustatud, hõlmab kahjuhüvitis eelkõige asja parandamise
mõistlikud kulud ning võimaliku väärtuse vähenemise. Kahju suuruse tõendamise kohustus lasub
hagejal.
Kohtule esitatud OÜ XXX ekspertarvamusega (mida kohus hindab TsMS § 272 lg 1 alusel
kohus hindab dokumentaalse tõendina), kohtule esitatud fotodega ja tunnistaja XXX pool antud
ütlustega on tõendatud, et XXX, Tallinn asuvas korteris aset leidnud veeuputuste tulemusena on
saanud kahjustada laed hallis-köögis ja vannitoas, soojuskihid on märgunud; seintel on värv
koordunud; elektrijuhtmestik on kahjustatud, pistiku lülitipead ning valgustid on täis vett,
põrandatel laest kukkunud värvitükid, uksed on kiiva kiskunud ja ei sulgu, aknad määrdunud;
kahekambriline külmkapp ROSENLEW ja elektripliit on üle ujutatud, need on vaja kuivatada ja
elektrisüsteem üle kontrollida, niiskusest on kahjustatud klaver ja 4 uksega naturaalsest puidust
riidekapp, mille puidust pinnad tõmbunud roheliseks ja deformeerunud, niiskusest on
kahjustatud toiduained: kott (60g) suhkrut on määrdunud ja kivistunud, kott riisi (40 kg) on
läinud hallitama, makaronide pakend (30 kg) on kahjustunud, makaronid on kokku kleepunud,
kartongipakendis koeratoidul (15 tk) on pakend määrdunud ja deformeerunud, toit määrdunud,
kokku kleepunud, kogu korteris on läppunud hallituslõhn. Eelnimetatud ekspertiisiakti kohaselt
leitakse, et korteris on vaja teha taastusremont, et viia korter “mitte halvem endisest” tasemele ja
selleks on vaja teha kulutusi summas 2 106, 45 eurot. Mööbli ja klaveri restaureerimiseks tuleb
teha kulutusi summas 1000 eurot ja rikutud toiduainete väärtus on 147 eurot.
Hageja on korteri omanikult XXX omandanud nõude üksnes 26.-30.06.2011 toimunud
üleujutuse tulemusena tekkinud kahju hüvitamiseks. Samas ei nähtu ekspertiisiaktist, et kahju on
hinnatud vaid selle üleujutuse tagajärgede osas, vaid ilmneb, et kõigi kolme 2011 aset leidnud
üleujutuse kahju on summeeritud. Hageja väidab, et kõigis üleujutustes said samad esemed
kahjustada ja eraldi iga üleujutuse kohta ei ole võimalik teha kahju arvestust. Kui kahju täpne
suurus ei ole esitatud tõendite alusel kontrollitav ja kõigi asjaolude täielik väljaselgitamine ei ole
enam võimalik, võib nõude suuruse hindamisel kohaldada TsMS § 233 lg-t 1, mille kohaselt kui
menetluses on tuvastatud kahju tekitamine, kui kahju täpset suurust ei õnnestu kindlaks teha või
selle kindlakstegemine on seotud eriliste raskustega võib ebamõistlikult suurte kuludega,
otsustab kohus kahju suuruse oma siseveendumuse kohaselt kõiki asjaolusid arvestades. Sama
tuleneb ka VÕS § 127 lg-st 6, mille kohaselt siis, kui kahju tekitamine on kindlaks tehtud, kuid
kahju täpset suurust ei saa kindlaks teha, otsustab hüvitise suuruse kohus. Kohus leiab, et kuna
hageja ei ole eraldi välja toonud viimase üleujutuse iseloomu võrreldes kahe varasemaga ja selle
põhjustatud kahju erisusi, tuleb kõiki kõnealuseid üleujutusi käsitleda võrdselt kahju
põhjustajana ning hagejale tekkinud kahjuna tuleb käsitleda 1/3 ekspertiisiaktis välja toodud
kahjust 3 253,4 ja OÜ XXX ekspertiisi koostamise tasust 154,38 eurot. so 1 135,60 eurot
(3406,79 : 3 = 1 135,60 eurot). Kostja ei ole põhjendanud ega tõendanud, et XXX, Tallinn
asuvale korterile tekkisid kahjustused väiksemas ulatuses või et kahjustuste likvideerimiseks
kantavad kulud võiks olla väiksemad. Samuti ei ole kostja esile toonud asjaolusid, mille aluseks
saaks kohus vähendada kahju hüvitist VÕS § 140 alusel.
Eeltoodust tulenevalt rahuldab kohus hagi osaliselt ja kostjalt tuleb hageja kasuks välja mõista
kahjuhüvitis summas 1 135,60 eurot.
Kõik kohtuotsuses käsitlemata menetlusosaliste väited ning esitatud tõendid hagiavalduse
läbivaatamisel kohtu arvates tähtsust ei oma ja seetõttu kohus neid lahendis ei käsitle.
Menetluskulude jaotus ja kindlaksmääramine
TsMS § 163 lg 1 kohaselt kannavad pooled hagi osalise rahuldamise korral menetluskulud
võrdsetes osades, kui kohus ei jaota menetluskulusid võrdeliselt hagi rahuldamise ulatusega või
ei jäta menetluskulusid täielikult või osaliselt menetluskulusid poolte endi kanda. Kuna kohus
rahuldas hagi 33% ulatuses, siis tuleb hagimenetluse kulud jätta 67% ulatuses kostja kanda ja

                                                                                                    9
33% ulatuses hageja kanda.
TsMS § 174 lg 1 esimese lause järgi määrab asja menetlev kohus menetluskulude rahalise
suuruse kindlaks menetluskulude jaotuse alusel vajalikus ja põhjendatud ulatuses samas
tsiviilasjas, millega seoses kulud tekkisid. Hageja menetluskuluks on TsMS § 138 lg 2 järgi asjas
tasutud riigilõiv 300 eurot (lk 17), mis tuleb kostjalt 67% ulatuses summas 89 eurot hageja
kasuks välja mõista. Kostjal menetluskulud puuduvad.
/allkirjastatud digitaalselt/
Marget Henriksen
kohtunik




                                                                                              10
