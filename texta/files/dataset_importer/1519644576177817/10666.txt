                                                                                       2-10-48837




                            KOHTUMÄÄRUS

 Kohus                             Viru Maakohus

 Kohtunik                          Ifret Mamedguseinov

 Määruse tegemise aeg ja koht      Rakvere, 14. juuli 2016

 Tsiviilasja number                2-10-48837

 Tsiviilasi                        Nordea Bank Finland PLC Eesti filiaali kaudu hagi Ü M vastu
                                   võlgnevuse nõudes / OÜ Aktiva Finants taotlus Euroopa
                                   täitekorralduse tõendi väljastamiseks

 Menetlustoiming                   Taotluse menetlusse võtmisest keeldumine

 Menetlusosalised     ja   nende Taotleja: OÜ Aktiva Finants (registrikood 10746479, asukoht:
 esindajad                       A. Weizenbergi 20,10150 Tallinn), lepinguline esindaja: Ene
                                 Solovjev (e-post: jurist@julianus.ee).

Resolutsioon

   1. Keelduda OÜ Aktiva Finants taotluse temale tsiviilasjas 2-10-48837 OÜ-le Aktiva
      Finants Euroopa täitekorralduse tõendi väljastamise nõudes menetlusse võtmisest.

   2. Saata kohtumäärus taotluse esitajale teadmiseks.

Edasikaebamise kord
Kohtumääruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättetoimetamisest alates.

ASJAOLUD
1. Viru Maakohtu menetluses oli tsiviilasi 2-10-48837, Nordea Bank Finland PLC Eesti filiaali kaudu
hagi Ü M vastu võlgnevuse nõudes. Viru Maakohtu 29.07.2011 tagaseljaotsusega rahuldati hagi ja Ü
M’lt mõisteti Nordea Bank Finland Plc Eesti filiaali kasuks välja 1 122.73 eurot, viivis alates
29.07.2011 põhivõlgnevuselt 958.67 eurolt lepingujärgses määras 0,03% päevas kuni põhinõude
tasumiseni, menetluskulud summas 415.43 eurot ja viivis menetluskuludelt alates tagaseljaotsuse
jõustumisest kuni täitmiseni VÕS § 113 lg 1 teises lauses ettenähtud ulatuses.
                                                                                              1 (2)
                                                                             2-10-48837
2. 11.07.2016 esitas OÜ Aktiva Finants taotluse temale tsiviilasjas 2-10-48837 Euroopa
täitekorralduse tõendi väljastamiseks.

KOHTUMÄÄRUSE PÕHJENDUSED
3. Kohus, tutvunud taotluse ja tsiviilasja materjalidega, leidis, et taotluse menetlusse võtmisest tuleb
keelduda.

4. TsMS § 371 lg 2 p 2 kohaselt kohus võib jätta hagiavalduse menetlusse võtmata, kui hagi ei ole
esitatud hageja seadusega kaitstud õiguse ega huvi kaitseks või eesmärgil, millele riik peaks andma
õiguskaitset, või kui hagiga ei ole hageja taotletavat eesmärki võimalik saavutada. Tsiviilasjas on
hagejaks Nordea Bank Finland PLC Eesti filiaali kaudu. Kuna Euroopa täitekorraldusetõendi taotleja
Aktiva Finants OÜ ei ole asjas menetlusosaline, siis ei ole võimalik talle täitekorralduse tõendit
väljastada. Eeltoodu alusel kohus keeldub menetluses menetlusosaliseks mitteoleva isiku taotluse
menetlusse võtmisest.

5. TsMS § 372 lg 6 kohaselt, kui kohus keeldub avaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses.

6. Kohtumäärus on tehtud eeltoodud põhjendustel ja õiguslikel alustel TsMS § 463 lg 1, § 465, §
372 lg 5, § 660 lg 1, § 661 lg 1, lg 2 sätete kohaselt.


/digitaalselt allkirjastatud/

Ifret Mamedguseinov
Kohtunik




                                                                                                   2 (2)
