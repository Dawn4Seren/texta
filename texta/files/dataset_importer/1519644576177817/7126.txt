                              KOHTUMÄÄRUS
Kohus                            Viru Maakohus
Määruse tegemise aeg ja koht 14. september 2016, Jõhvi kohtumaja
Asja number                      4-16-5751
Kohtunik                         Deniss Minzatov
Kohtuistungi sekretär            Merike Erisalu
Tõlk                             Riina Palmi
Taotlus                          Politsei- ja Piirivalveameti Ida prefektuuri taotlus Nikita
                                 Vassiljev´ile asenduskaristuse määramiseks
Menetlusosaline                  Võlgnik Nikita Vassiljev, isikukood 39010082216,
                                 elukoht xxx, töökoht xxx
Asja arutamise kuupäev           14. september 2016
RESOLUTSIOON:                    Juhindudes VTMS § 211 lg 1 ja KarS § 72, kohus

                                        MÄÄRAS:
Rahuldada Politsei- ja Piirivalveameti Ida prefektuuri taotlus.
Asendada Politsei- ja Piirivalveameti Ida prefektuuri 17.07.2014 otsusega väärteoasjas nr
2440,14,002914 Nikita Vassiljev´ile LS § 237 lg 1 alusel määratud rahatrahv 400 eurot s.o. 100
trahviühikut arestiga 10 päeva.

KarS § 69 lg 1 ja § 72 alusel asendada arest üldkasuliku tööga 10 (kümme) tundi.
Määrata üldkasuliku töö tegemise tähtajaks 3 kuud.
Üldkasuliku töö tegemise algust arvestada alates kohtumääruse jõustumise tähtajast.

Vastavalt VTMS § 207-1 üldkasuliku töö täitmist korraldab prefektuur.
Määrus edastada Nikita Vassiljev´ile ja PPA Ida prefektuurile.

Edasikaebamise kord
Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

ASJAOLUD JA MENETLUSE KÄIK

Nikita Vassiljev on karistatud Politsei- ja Piirivalveameti Ida prefektuuri 17.07.2014 otsusega
väärteoasjas nr 2440,14,002914 LS § 237 lg 1 alusel rahatrahviga 100 trahviühikut s.o. 400
eurot. Otsus jõustus 11.08.2014. Rahatrahv on käesoleva ajani tasumata.

Rahatrahvi sissenõudmiseks Nikita Vassiljevi suhtes algatati 09.06.2015 täitemenetlus nr
163/2015/539. Täitmisteade on võlgnikule edastatud väljaande Ametlikud Teadaanded kaudu
23.07.2015. Tasumata rahatrahvi jääk on 400 eurot.


                                                                                               1
Kohtutäitur on kontrollinud võlgniku vara olemasolu ning temale teadaolevatel andmetel puudub
võlgnikul ametlik töökoht ning registrijärgne vallas- ning kinnisvara, millele sissenõuet pöörata
või ei ole olemasoleva vara väärtus küllaldane katmaks vara realiseerimisega tekkivaid kulutusi.
Võlgnikule kuuluvad pangakontod on arestitud, kuid neil puuduvad piisavad rahalised vahendid.

Politsei- ja Piirivalveameti Ida prefektuur esitas Viru Maakohtule avalduse asenduskaristuse
määramiseks. Avalduse kohaselt ei tasunud menetlusalune isik Nikita Vassiljev rahatrahvi
õigeaegselt vabatahtlikult. Täitemenetluse käigus laekumisi ei olnud. Kohtutäitur teatas
kohtuvälisele menetlejale eelnimetatud rahatrahvi täitmise võimatusest Täitemenetluse
seadustiku § 201 lg 1 järgi. Eeltoodu alusel taotles kohtuväline menetleja otsustada väärteoasjas
nr 2440,14,002914 rahatrahvi summas 400 eurot asendamine.

Nikita Vassiljev selgitas kohtuistungil, et on nõus tegema üldkasulikke töid ja ei hakka sellest
kõrvale hoiduma.

KOHTU SEISUKOHT

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

VTMS § 211 lg 1 kohaselt maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata. KarS § 72 lõigetes 1-3 on sätestatud, et kui süüdlane ei tasu talle
määratud või mõistetud rahatrahvi, asendab kohus rahatrahvi arestiga, kusjuures rahatrahvi
kümnele trahviühikule vastab üks päev aresti ning aresti alammääraks on üks päev. KarS § 72 lg
1 kohaselt võib süüdimõistetu nõusolekul asendada rahatrahv üldkasuliku tööga. KarS § 69 lg 1
sätestab, et ühele aresti päevale vastab üks tund üldkasulikku tööd, mida ei mõisteta vähem kui
viis tundi. Kohus on seisukohal, et mõistetud rahatrahv tuleb asendada üldkasuliku tööga.

Kohtuvälise menetleja otsuse tegemisest möödunud perioodi jooksul ei suutnud Nikita Vassiljev
trahvi tasuda. Tal puuduvad selleks vahendid ja realiseerimiseks võimalik vara. Väärteo eest
karistuse määramise ja karistuse täitmise vaheline ajavahemik ei saa venida nii pikaks, et
määratud karistuse mõju hajub. Sundtäitmise, sealhulgas trahvi asendamise sisu ja mõte seisneb
mõistetud karistuse vääramatuse tagamises. Karistuse vääramatus kujutab endast muuhulgas
otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki. Mõjuvaid põhjusi
rahatrahvi tasumata jätmiseks ei ole, samuti puuduvad asenduskaristuse kohaldamist välistavad
asjaolud.

Seega Nikita Vassiljevile Politsei- ja Piirivalveameti Ida prefektuuri 17.07.2014 otsusega
määratud tasumata rahatrahv 100 trahviühikut tuleb asendada KarS § 72 lg 1 ja lg 2 alusel
üldkasuliku tööga 10 tundi. KarS § 69 lg 3 alusel, määrab kohus üldkasuliku töö tegemise
tähtajaks 3 kuud.


(allkirjastatud digitaalselt)
Deniss Minzatov
Kohtunik

                                                                                                   2
