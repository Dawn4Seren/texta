                         KOHTUMÄÄRUS

 Kohus                            Tartu Maakohus

 Määruse tegemise aeg ja koht     26. augustil 2016 Tartu kohtumajas

 Kriminaalasja number             1-12-9660

 Kohtukoosseis                    Kohtunik Ingeri Tamm

 Kohtuistungi sekretär            Kristi Suvi
 Tõlk                             Alla Lašmanova
 Prokurör                         -

 Kriminaalasi                     Süüdimõistetu Aleksandr Getalo tingimisi enne tähtaja
                                  lõppemist vangistusest vabastamise otsustamine
 Süüdimõistetu                    Aleksandr Getalo
                                  isikukood: 38105290230; asukoht: Tartu Vangla, Turu 56,
                                  Tartu linn; elukoht vabanemisel: XXXX; töökoht
                                  vabanemisel: XXXX
 Kaitsja                          -

RESOLUTSIOON
Juhindudes kriminaalmenetluse seadustiku (edaspidi KrMS) § 426 lg-st 1, § 432 lg-test 3,
32 ja 33, kohtunik määras:

Vabastada Aleksandr Getalo temale Harju Maakohtu 30.04.2013. a otsusega
kriminaalasjas nr 1-12-9660 mõistetud vangistuse kandmisest tingimisi enne tähtaega.

KarS § 76 lg 5 alusel määrata Aleksandr Getalole katseaeg ärakandmata karistusaja
ulatuses, s.o kuni 25.08.2018. a ning allutada ta selleks ajaks käitumiskontrolli nõuetele.

KarS § 78 p 2 tulenevalt hakkab katseaeg kulgema alates kohtulahendi jõustumisest.

Katseajal on Aleksandr Getalo kohustatud järgima KarS § 75 lg-s 1 sätestatud
kontrollnõudeid ning täitma talle pandud kohustusi:
   1. elama kohtu määratud alalises elukohas XXXX;
   2. ilmuma kriminaalhooldaja määratud ajavahemike järel kriminaalhooldusosakonda
      registreerimisele;


                                              1
   3. alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4. saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5. saama kriminaalhooldusametnikult eelneva loa elu-, töö- või õppimiskoha
      vahetamiseks;
   6. saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg 2 p-de 21, 4, 7 alusel määrata Aleksandr Getalole katseajaks järgmised
kohustused:
   1. mitte omada või tarvitada narkootilisi või psühhotroopseid aineid;
   2. asuda tööle või võtta end töötuna arvele hiljemalt kahe nädala jooksul
      vangistusest ennetähtaegselt vabanemisest alates;
   3. mitte suhelda narkootikume tarvitavate või nende ebaseadusliku käitlemisega
      tegelevate isikutega.


Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.


Menetluse käik ja asjaolud

Harju Maakohus karistas Aleksandr Getalot 30.04.2013. a otsusega KarS § 184 lg 2 p 1 järgi 6
aasta 4 kuu pikkuse vangistusega. KarS § 68 lg 1 alusel määras kohus, et Aleksandr Getalo
karistuse ärakandmist tuleb arvestada alates tema kahtlustatavana kinnipidamisest, s.o alates
25.04.2012. Kohtuotsus jõustus 09.09.2013.

Tartu Maakohus jättis 12.01.2016. a määrusega Aleksandr Getalo vabastamata tingimisi enne
tähtaega vangistuse kandmiselt elektroonilise järelevalve kohaldamisega.

Kinnipeetava karistusaeg algas 25.04.2012 ja lõppeb 25.08.2018.

Aleksandr Getalol avanes ennetähtaegse vabanemise võimalus 30.07.2016, olles ära kandnud
vähemalt kaks kolmandikku mõistetud karistusajast, kuid mitte vähem kui 4 kuud. Tartu
Vangla toetab Aleksandr Getalo vabastamist tingimisi enne tähtaega.

Kriminaalhooldaja ettekande andmetel on Aleksandr Getalol olemas kindel elukoht tema ema
elukaaslasele kuuluvas korteris. Samuti on tal kindel töökoht XXXX, mida kinnitas ettevõtte
juhatuse liige.

Kohtumenetluse poolte seisukohad

Abiprokurör Meelis Juursoo esitas kirjaliku seisukoha, milles leiab, et Aleksandr Getalo tuleks
vabastada vangistusest tingimisi enne tähtaega. Aleksandr Getalol on vabanemisel olemas elu-


                                              2
ja töökoht, kontakt lähedastega, ta on osalenud riigikeele õppes ning ta omab motivatsiooni
elada seadusekuulekalt.

Süüdimõistetu Aleksandr Getalo kinnitas, et läheb elama XXXX kasuisale kuuluvasse
korterisse ning tööle autoremoditöökotta. Ta ei pöördu tagasi narkootikumide müügi juurde, on
vanast tutvusringkonnast loobunud.

Kohtu seisukoht

Aleksandr Getalo kannab käesoleval ajal karistust tahtliku esimese astme kuriteo
toimepanemise eest.

Aleksandr Getalo on temale mõistetud karistuse ajast ära kandnud vähemalt kaks kolmandikku
ning rohkem kui neli kuud. Seega on olemas KarS § 76 lg 2 p-st 2 tulenev formaalne alus tema
vangistusest ennetähtaegseks vabastamiseks.

KarS § 76 lg 4 järgi arvestab kohus tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine.

Aleksandr Getalot on kriminaalkorras karistatud kolmel korral. Varasemad karistused on
mõistetud varguse, röövimise ja varguse katsele kaasaaitamise eest. Praegu kannab ta
vangistust suures koguses narkootilise aine fentanüüli käitlemises grupi poolt.

Aleksandr Getalo on varasemalt viibinud kriminaalhooldusel Tartu Maakohtu 06.12.2006. a
määruse alusel, kui kohus vabastas ta Tallinna Linnakohtu 05.11.2011. a otsusega mõistetud
vangistuse kandmisest tingimisi enne tähtaega. Uusi kuritegusid ta katseajal toime ei pannud.

Samas ei ole Aleksandr Getalo suutnud vangistuse jooksul käituda korrektselt. Tal on neli
kehtivat distsiplinaarkaristust. Tartu Vangla karistas teda 01.12.2015. a käskkirjaga
töökohustuse täitmisest keeldumise eest noomitusega, 30.12.2015. a käskkirjaga töökohustuse
täitmisest keeldumise eest isikliku televiisori kasutamise keelamisega 7 ööpäevaks,
17.03.2016. a käskkirjaga töökohustuse täitmisest keeldumise eest kartserisse paigutamisega
viieks ööpäevaks ning 05.02.2016. a käskkirjaga töökohustuse täitmisest keeldumise eest
kartserisse paigutamisega viieks ööpäevaks ühekuulise katseajaga. Aleksander Getalo
tunnistas, et ei länud tööle seetõttu, et tasu on väga väike ja soovitud tööd talle ei võimaldatud.

Tartu Vangla hindab uue kuriteo toimepanemise tõenäosuse pigem madalaks – korduva kuriteo
toimepanemise tõenäosuseks kahe aasta jooksul on 10% ja vägivaldse kuriteo toimepanemise
tõenäosuseks kahe aasta jooksul on 19%.

Aleksandr Getalol on vabanemisel olemas nii elu- kui ka töökoht. Elama asub ta oma ema
elukaaslasele kuuluvasse korterisse. Tööle asub ta XXXX. Töökoha olemasolu on oluline, kuna
karistust kannab ta kuriteo eest, mille pani toime varalise kasu saamise eesmärgil. Materiaalselt
on nõus ema teda toetama ka edaspidi. Lisaks puuduvad Aleksandr Getalol rahalised nõuded,
kuid vabanemisfondis on X eurot.

Positiivne on asjaolu, et vangistuse kestel omandas ta riigikeele A1, A2 ja B1 tasemed
(ajavahemikul 09.06. – 17.09.2014, 05.10.2014 – 24.01.2015 ja 17.02. – 20.06.2015).
06.07.2016 toimus vestlus suhetest ja elustiilist tulenevate riskide maandamiseks.

                                                3
Eeltoodu alusel leiab kohus, et Aleksandr Getalo ennetähtaegne vabastamine on põhjendatud.
Aleksandr Getalol on olemas vabanemisel nii kindel elu- kui ka töökoht, samuti toetavad
lähedased. Distsiplinaarkaristused on määratud töökohustuse mittetäitmise eest, kuid töökoha
olemasolu kinnitab, et see ei saa takistuseks kriminaalhoolduse läbiviimisel. Varasem
pikemaajalisem töökogemus on tal olemas. Aleksandr Getalo on viibinud vangistuses 4 aastat
4 kuud, mis on kohtu hinnangul piisav aeg, et mõjutada teda edaspidi uusi kuritegusid mitte
toime panema. Kohus on seisukohal, et Aleksandr Getalo puhul on võimalik karistuse
eesmärke täita edaspidi vabaduses kriminaalhooldusele allutamisega. Kuigi Aleksandr Getalo
on jätkanud uute kuritegude toimepanemist, ei ole ta varasemaid kuritegusid toime pannud
katseajal. Samuti ei ole teada, et ta oleks rikkunud kriminaalhooldusega kaasnevaid nõudeid.

Selleks, et aidata tal hoiduda uute kuritegude toimepanemisest, tuleb Aleksandr Getalole
määrata kohustus katseajal mitte omada või tarvitada narkootilisi või psühhotroopseid aineid
ning mitte suhelda narkootikume tarvitavate või nende ebaseadusliku käitlemisega tegelevate
isikutega. Selleks, et ta saaks vabaduses majanduslikult edukalt toime tulla, määrab kohus
Aleksandr Getalole kohustuse asuda tööle või võtta end töötuna arvele hiljemalt kahe nädala
jooksul alates vangistusest vabanemisest.

KarS § 76 lg 5 sätestab, et katseaeg määratakse ärakandmata karistusaja ulatuses, kuid mitte
lühemana kui 6 kuud. Aleksandr Getalo karistuse kandmise aeg lõpeb 25.08.2018, mistõttu
tuleb katseaja lõpuks määrata nimetatud kuupäev. KarS § 76 lg 5 teise lause kohaselt allutatakse
süüdlane katseajaks käesoleva seadustiku §-s 75 sätestatud käitumiskontrollile, kuid mitte
rohkem kuni kahekümne neljaks kuuks. Kohus leiab, et arvestades toimepandud kuritegude
ühiskonnaohtlikust, tuleb Aleksandr Getalo allutada käitumiskontrollile kogu katseajaks, et
aidata tal hoiduda edaspidi uute kuritegude toimepanemisest.


/allkirjastatud digitaalselt/

Ingeri Tamm
kohtunik




                                               4
