                                                                                             1



                                                                    Kriminaalasi nr 1-15-3950




                                    KOHTUMÄÄRUS

27. jaanuaril 2016 Viru Maakohtu kohtunik Heli Väinaste Rakvere kohtumajas kirjalikus
menetluses läbi vaadanud Viru Vangla kriminaalhooldusosakonna Rakvere esinduse
kriminaalhooldusametniku Carmen Kondi erakorralise ettekande Martin Põldre’le mõistetud
üldkasuliku töö tähtaja kulgemise peatamiseks ajavahemikel 19.11.-25.11.2015 ja 23.12.2015-
11.01.2016, s.o kokku 27 päeva ulatuses,

                                     t e g i k i n d l a k s:

Viru Maakohtu kohtuotsusega nr 1-15-3950 14.05.2015 tunnistati Martin Põldre süüdi KarS §
121 lg 2 p 2,3 järgi ning karistuseks mõisteti 6 (kuus) kuud vangistust. KarS § 65 lg 2 alusel
suurendati mõistetud karistust Viru Maakohtu 25.06.2014 kohtuotsuse järgi mõistetud
karistuse ärakandmata osa 1 (üks) aasta 5 (viis) kuud 25 päeva vangistust võrra ning Martin
Põldre liitkaristuseks mõisteti 1 (üks) aasta 11 (üksteist) kuud 25 päeva vangistust. KarS § 74
lg 2 ja 5 alusel kuulus mõistetud vangistusest kohe ärakandmisele 3 (kolm) kuud vangistust
ning ülejäänud 1 (üks) aasta 8 (kaheksa) kuud 25 päeva vangistust asendati KarS § 69 alusel
630 (kuuesaja kolmekümne) tunni üldkasuliku tööga. Üldkasuliku töö tegemise tähtajaks
määrati 18 kuud. Üldkasuliku töö tegemise ajaks allutati Martin Põldre Viru Vangla
kriminaalhooldusosakonna juhataja poolt määratava kriminaalhooldaja käitumiskontrollile ja
teda kohustati üldkasuliku töö tegemise ajal järgima KarS § 75 lg 1 toodud kontrollnõudeid:
1) elama kohtu määratud alalises elukohas xxxx;
2) ilmuma kriminaalhooldaja määratud ajavahemike järel kriminaalhooldusosakonda
    registreerimisele;
3) alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.

KarS § 75 lg 2 p 2 ja 21 alusel kohustati Martin Põldret üldkasuliku töö tegemise ajal mitte
tarvitama alkoholi ning mitte omama või tarvitama narkootilisi või psühhotroopseid aineid.

Viru Vangla kriminaalhooldusosakonna Rakvere esinduse kriminaalhooldusametnikult
Carmen Kondilt saabus kohtule 21.01.2016 erakorraline ettekanne Martin Põldre kohta.
Erakorraline ettekanne on koostatud seetõttu, et Martin Põldre ei sooritanud ajakava kohaselt
novembris ja detsembris 2015 üldkasuliku töö tunde määratud mahus seoses haigestumisega.
Martin Põldre esitas kriminaalhooldusametnikule 27.11.2015 perearsti dr S S 25.11.2015
                                                                                              2

väljastatud tõendi nr xxxx, mille kohaselt viibis ta ambulatoorsel ravil 19.11.-25.11.2015 (7
päeva) ning 14.01.2016 perearsti dr S S 11.01.2016 väljastatud tõendi nr xxxx, mille kohaselt
viibis ta ambulatoorsel ravil 23.12.2015-11.01.2016 (20 päeva). Seega hooldusalune ei
sooritanud tervislikel põhjustel üldkasuliku töö tunde 27 päeva ulatuses.
Kriminaalhooldusametnikule 29.12.2015 antud kirjalikus seletuses märkis Martin Põldre, et ei
saanud ÜKT tunde sooritada novembris, kuna oli haige. Kriminaalhooldusametnikule
21.01.2016 antud kirjalikus seletuses märkis Martin Põldre, et ei saanud ÜKT tunde sooritada
23.12.2015-11.01.2016, kuna oli haige.

Esmakohtumine Martin Põldrega toimus 19.08.2015, kus talle selgitati üldkasuliku töö
olemust ning sellega kaasnevaid õigusi ja kohustusi. Hooldusalune allkirjastas ÜKT tegija
õiguste ja kohustuste lehe. Kohtumisel vesteldi kohtu määratud kohustusest mitte tarvitada
alkoholi ja narkootikume ning selle kohustuse rikkumise tagajärgedest. Hooldusalune
broneeriti üldkasulikku tööd tegema MTÜ Lääne-Viru Jäätmekeskuse juurde. Seisuga
21.01.2016 on hooldusalune määratud 630 ÜKT tunnist sooritanud 158 tundi. Novembris pidi
isik ajakava kohaselt (19.-26.11.2015) sooritama 41 ÜKT tundi, kuid sooritas 7 tundi,
tegemata jäi 34 ÜKT tundi. Detsembris pidi isik ajakava kohaselt (16.-28.12.2015) sooritama
40 ÜKT tundi, kuid sooritas 15,5 tundi, tegemata jäi 24,5 ÜKT tundi. Martin Põldre kirjutas
kriminaalhooldusametnikule 29.12.2015 antud kirjalikus seletuses, et oli novembris haige
ning seetõttu ei saanud üldkasuliku töö tunde sooritada. Seletuse kohaselt lootis isik, et jõuab
detsembris 2015 ka novembris sooritamata jäänud tunnid ära teha, kuid kuna haigestus ka
detsembris, siis jäid ÜKT tunnid sooritamata. Martin Põldre esitas 27.11.2015 perearsti dr S S
25.11.2015 väljastatud tõendi nr xxxx, mille kohaselt viibis ta ambulatoorsel ravil 19.11.-
25.11.2015. Isik ei soovinud novembris ÜKT tähtaja kulgemise peatamist, sest lootis
määratud tunnid sooritada detsembris, mistõttu ei esitanud kriminaalhooldusametnik
detsembris 2015 erakorralist ettekannet kohtule ettepanekuga peatada üldkasuliku töö tähtaja
kulgemine isiku haigestumise ajal. Martin Põldrele on tehtud üks kirjalik hoiatus
(19.11.2015), kuna ta rikkus lisakohustust mitte tarvitada alkoholi. Kriminaalhooldusametnik
teeb lähtudes eeltoodust ettepaneku KarS § 69 lg 3 alusel peatada Martin Põldre üldkasuliku
töö tähtaja kulgemine ajavahemikel 19.11.-25.11.2015 ja 23.12.2015-11.01.2016, s.o kokku 27
päeva ulatuses. Ettepaneku tegemise aluseks on perearsti dr S S 25.11.2015 väljastatud tõend
nr xxxx ja 11.01.2016 väljastatud tõend nr xxxx.

KrMS § 432 lg 1 kohaselt kohtulahendi täitmisega seonduvad küsimused lahendab
täitmiskohtunik määrusega kirjalikus menetluses kohtumenetluse pooli kohtusse kutsumata,
kui käesoleva paragrahvi lõikest 3 ei tulene teisiti.

KarS § 69 lg 3 sätestab, et üldkasuliku töö mõistmisel määrab kohus selle tegemise tähtaja,
mis ei või ületada kuritegude puhul kahtekümmend nelja kuud ning väärtegude puhul
kahtteist kuud. Kohus võib tähtaja kulgemise peatada süüdlase haiguse või perekondliku
olukorra tõttu või ajaks, kui süüdlane on aja-, asendus- või reservteenistuses. Tähtaja
kulgemise peatamisel ning uue tähtaja määramisel tuleb kohtul arvestada vastava süüteo eest
ettenähtud üldkasuliku töö üldist tähtaega.

Kohus leiab, et Viru Vangla kriminaalhooldusosakonna Rakvere esinduse
kriminaalhooldusametniku Carmen Kondi erakorraline ettekanne Martin Põldrele mõistetud
üldkasuliku töö tähtaja kulgemise peatamiseks ajavahemikel 19.11.-25.11.2015 ja 23.12.2015-
11.01.2016, s.o kokku 27 päeva ulatuses, on põhjendatud ja kuulub rahuldamisele, sest selle
ettepaneku aluseks on süüdlase poolt kriminaalhooldusametnikule esitatud perearsti dr Sirje
Sirotkina tõendid 25.11.2015 nr 15299 ja 11.01.2016 nr 15359.
                                                                                          3



Lähtudes eeltoodust ja juhindudes KarS § 69 lg 3; KrMS § 387, 432 kohtunik

                                        m ä ä r a s:

Viru Vangla kriminaalhooldusosakonna Rakvere esinduse kriminaalhooldusametniku Carmen
Kondi erakorraline ettekanne 21.01.2016 rahuldada. Peatada MARTIN PÕLDRE’le
(isikukood 38706115242, xxxx) Viru Maakohtu kohtuotsusega nr 1-15-3950 14.05.2015
KarS § 121 lg 2 p 2,3 järgi mõistetud üldkasuliku töö tähtaja kulgemine ajavahemikel 19.11.-
25.11.2015 ja 23.12.2015-11.01.2016, s.o kokku 27 päeva ulatuses.

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

/allkirjastatud digitaalselt/

Heli Väinaste
Kohtunik
