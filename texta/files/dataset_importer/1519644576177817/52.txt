                              KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number                2-16-18407
Otsuse tegemise aeg ja koht     30. detsember 2016.a, Jõhvi
Kohus                           Viru Maakohus
Kohtunik                        Piret Raik
Kohtuasi                        Eesti Haigekassa hagi M. K.i vastu tekitatud kahju
                                53, 15 euro hüvitamise nõudes
Kohtuistungi toimumise aeg      Kirjalik menetlus
Hagihind                        53, 15 eurot


Menetlusosalised                Hageja:             Eesti Haigekassa (RK 74000091)
                                Hageja esindaja:    Mirja Sarap (volikirja alusel; e-post:
                                                    mirja.sarap@haigekassa.ee)
                                Kostja :            M. K. (IK xxx, kinnipeetav xxx)




RESOLUTSIOON

1. Hagi rahuldada tagaseljaotsusega.

2. Välja mõista kostjalt M. K.ilt hageja Eesti Haigekassa kasuks tekitatud kahju summas
53 (viiskümmend kolm) eurot 15 senti.

3. Menetluskulud jätta kostja M. K.i kanda.


EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik, tasudes
Rahandusministeeriumi tagatiste kontole nr EE571010220229377229 AS-is SEB Pank
                                                                                             1(3)
või kontole nr. EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1. Eesti Haigekassa esitas hagi M. K.i vastu kahju 53, 15 euro hüvitamise nõudes.
Hagiavalduse kohaselt tunnistati kostja M. K. Viru Maakohtu kohtuotsusega kriminaalasjas nr
1-16-4045 süüdi A. N. tervisekahjustuste tekitamises. Kostja põhjustatud tervisekahjustuse
raviks pöördus kannatanu SA Narva Haigla poole (raviarved kokku summas 53, 15 eurot).
Haigekassa on võtnud kannatanult ravikindlustuse eest tasu maksmise kohustuse üle kokku
summas 53, 15 eurot. Kindlustusjuhtumi toimumise eest vastutab kostja.
Lähtudes ravikindlustuse seadusest ja otsusest vormistas Eesti Haigekassa 21.06.2016
nõudeavalduse 53, 15 eurot. Nõue toimetati kostjale kätte isiklikult. Seisuga 07.12.2016 on
nõue täitmata täies ulatuses.
Hageja palub kostjalt välja mõista kahju summas 53, 15 eurot ning jätta menetluskulud kostja
kanda.

2. Kohus saatis kostjale hagimaterjalid ja nõudis kirjalikku vastust.
Kostjat hoiatati, et kirjaliku vastuse tähtajaks andmata jätmise korral on kohtul õigus
tagaseljaotsusega hagi rahuldada. Hagimaterjalid toimetati kostjale kätte 12.12.2016.a.
isiklikult. Kostja kohtu määratud tähtajaks ei vastanud ega esitanud vastuväiteid.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.

KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega.

                                                                                                     2(3)
Hagi on tõendatud kostja omaksvõtuga ning õiguslikult põhjendatud ravikindlustusseaduse
(RaKS) § 26 lg 1, 39, § 20 lg 1 võlaõigusseaduse (VÕS) § § 100, § 101, § 104.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Kohus rahuldab hagi, hageja kantud menetluskulud, sealhulgas vajalikud kohtuvälised kulud,
kannab kostja.



/allkirjastatud digitaalselt/



Piret Raik
Kohtunik




                                                                                             3(3)
