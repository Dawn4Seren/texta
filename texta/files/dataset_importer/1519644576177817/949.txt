                            KOHTUMÄÄRUS
 Kohus                               Viru Maakohus

 Määruse tegemise aeg ja koht        12.12.2016, Rakvere kohtumaja

 Kohtuasja number                    4-16-6131

 Kohtunik                            Tiit Kullerkupp

                                     Eesti Vabariigi (Maksu- ja Tolliameti kaudu) taotlus Valeriy
 Väärteoasi
                                     Potapovi suhtes rahatrahvi asendamiseks arestiga
 Menetlusosalised                    Avaldaja: Eesti Vabariik Maksu- ja Tolliameti kaudu
                                     Võlgnik: Valeriy Potapov (ik 35905243716, elukoht xxxx)


RESOLUTSIOON

Jätta Eesti Vabariigi Maksu- ja Tolliameti kaudu taotlus Valeriy Potapovi suhtes rahatrahvi
asendamiseks arestiga läbi vaatamata.

Kohtumääruse peale on õigus esitada määruskaebus määruse teinud kohtule 15 päeva jooksul
alates päevast, mil isik sai vaidlustatavast määrusest teada või pidi teada saama.

Kohtumääruse väljatrükk saata teadmiseks avaldajale.

Asjaolud ja kohtumääruse põhjendused

Eesti Vabariik (Maksu- ja Tolliameti kaudu) esitas 17.08.2016 Viru Maakohtule avalduse Valeriy
Potapovile määratud rahatrahvi asendamiseks arestiga.

Maksu- ja Tolliameti tollikorralduse osakonna 14.05.2015 otsusega väärteoasjas nr 930015000933
määrati Valeriy Potapovile TS § 73 lg 1 alusel karistuseks rahatrahv 25 trahviühikut summas 100
eurot. Maksuhaldur on kontrollinud võlgniku vara olemasolu – võlgnikul puudub registervara, millele
oleks võimalik sissenõuet pöörata. Võlgniku pangakontod on arestitud alates 16.07.2015 ja arestimise
tulemusena laekumisi ei ole olnud. Eeltoodust tulenevalt ning juhindudes VTMS § 211 lg-st 1 taotleb
avaldaja asenduskaristuse kohaldamist Valeriy Potapovi suhtes tasumata rahatrahvi 100 euro osas.

Väärteomenetluse seadustiku (edaspidi VTMS) § 211 lg 1 kohaselt teeb maakohus sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud või
osastatud rahatrahvi maksmise tähtaega ei järgita, rahatrahvi täitmise tähtaega ei ole pikendatud ja
süüdlasel ei ole vara, millele sissenõuet pöörata.

                                                                                                    1
Kohus teostas 09.12.2016 päringu Valeriy Potapovi kohta rahvastikuregistri elektroonilises
andmebaasis. Päringu vastusest nähtub, et Valeriy Potapov suri 19.11.2016.

Lähtudes eeltoodust ei ole võimalik lahendada Eesti Vabariigi Maksu- ja Tolliameti kaudu taotlust
14.05.2015 Valeriy Potapovile väärteoasjas nr 930015000933 määratud rahatrahvi asendamiseks
arestiga ning esitatud taotlus tuleb jätta läbi vaatamata.



Kohtunik                           /digitaalselt allkirjastatud/                 Tiit Kullerkupp




                                                                                               2
