                              KOHTUMÄÄRUS

Kohus                               Viru Maakohus

Määruse tegemise aeg ja koht        23.03.2016, Rakvere kohtumajas

Kohtuasja number                    4-16-545

Kohtunik                            Anu Ammer

Kohtuasi                           Politsei- ja Piirivalveameti Põhja prefektuuri avaldus
                                   Hannes       Andre      Graule    määratud      rahatrahvi
                                   asendamiseks

Avalduse esitaja                    Politsei- ja Piirivalveameti Põhja prefektuur, asukoht Pärnu
                                    mnt 139 15060 Tallinn

Menetlusalune isik                  HANNES ANDRE GRAU,               isikukood   37006155214,
                                    elukoht xxxx; e-post: xxxx

Kohtuistungi toimumise aeg          23.03.2016, avalikul kohtuistungil

Resolutsioon

        Rahuldada Politsei- ja Piirivalveameti Põhja prefektuuri 27.01.2016 avaldus ja asendada
Hannes Andre Graule Põhja Prefektuuri 26.03.2013 kiirmenetluse otsusega väärteoasjas nr
2316,13,002428 LS § 227 lg 2 alusel, 35 trahviühiku ulatuses, s.o summas 140,00 eurot määratud
rahatrahv 3 päevase arestiga.
        KarS § 69 alusel asendada määratud arest 5 tunni üldkasuliku tööga, mille tegemise
tähtajaks määrata 2 kuud alates kohtumääruse jõustumisest.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

ASJAOLUD JA KOHTUMÄÄRUSE PÕHJENDUSED

       Politsei- ja Piirivalveameti Põhja prefektuur esitas 27.01.2016 kohtule avalduse asendada
Hannes Andre Graule määratud rahatrahv.
       Põhja Prefektuuri 26.03.2013 kiirmenetluse otsusega väärteoasjas nr 2316,13,002428
määrati Hannes Andre Graule LS § 227 lg 2 alusel trahv 35 trahviühiku ulatuses, s.o summas
140,00 eurot. Kohtuvälise menetleja otsus rahatrahvi määramise kohta jõustus ja kuna
menetlusalune isik trahvi ei tasunud, suunati nõue täitemenetlusse.

                                                                                              1
       Täitemenetluse käigus laekumisi ei olnud ning kohtutäitur Kersti Vilbo teatas 27.10.2015
kohtuvälisele menetlejale eelnimetatud rahatrahvi täitmise võimatusest Täitemenetluse
seadustiku § 201 lg1 järgi.

       TMS §-st 201 lg 1 alusel, mille kohaselt rahatrahvi asendamist arestiga taotleb kohtult
sissenõudja, esitas Politsei- ja Piirivalveameti Ida prefektuur sissenõudjana kohtule avalduse
asenduskaristuse määramiseks.

        Kohtuistungil kinnitas Hannes Andre Grau, et rahatrahv on tasumata ning puuduvad
rahalised vahendid selle tasumiseks ning ta nõustus temale asendusaresti kohaldamisega, kuid
taotles aresti asendamist üldkasuliku tööga.

         VTMS § 211 lg 1 alusel teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS § 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata.
         KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS § 69
sätestatud korras. KarS § 72 lg 2 kohaselt vastab rahatrahvi kümnele trahviühikule üks päev
aresti.
         KarS § 69 sätete kohaselt võib kohus aresti mõistes, süüdlase nõusolekul asendada selle
üldkasuliku tööga, arvestusega, et ühele päevale arestile vastab üks tund üldkasulikku tööd, mida
ei mõisteta vähem kui viis tundi. Üldkasuliku töö tegemise tähtaeg väärteoasjades ei tohi ületada
kahtteist kuud.
         KarS 69 lg 6 järgi, kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Aresti või vangistuse täitmisele pööramisel arvestatakse
karistusest kantuks süüdlase tehtud üldkasulik töö, mille üks tund võrdub ühe päeva aresti või
vangistusega. Alla kümne päevase aresti täitmisele pööramise korral arvestatakse karistusest
kantuks süüdlase tehtud üldkasuliku töö tunnid proportsionaalselt mõistetud arestiga.

       Kohus, olles tutvunud kohtule esitatud avalduse ja selle lisadega, kuulanud ära Hannes
Andre Grau, leiab, et esitatud avaldus on põhjendatud ja kuulub rahuldamisele ning kohus
asendab 35 trahviühiku ulatuses määratud rahatrahvi 3 päevase arestiga, mille KarS § 69 alusel
asendab 5 tunni üldkasuliku tööga, mille tegemise tähtajaks määrata 2 kuud alates kohtumääruse
jõustumisest.

/allkirjastatud digitaalselt/

Anu Ammer
kohtunik




                                                                                                  2
