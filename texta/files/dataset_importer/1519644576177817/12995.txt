                      KOHTUMÄÄRUS
Kohus                             Harju Maakohus, Tartu mnt kohtumaja
Kohtunik                          Merit Helm
Määruse tegemise aeg ja koht      10. juuni 2016.a, Tallinn
Tsiviilasja number                2-14-16346
Tsiviilasi                        OÜ         XXXX                hagi         Korteriühistu
                                  XXXX vastu võla nõudes

Menetlustoiming                   menetluskulude kindlaksmääramine
Menetlusosalised ja nende         Hageja: OÜ XXXX(rk XXXX)
esindajad                         Hageja      lepinguline     esindaja:   Erika     Scholler,
                                  e-post info@sslaw.ee
                                  Kostja: Korteriühistu XXXX(rk XXXX)
                                  Kostja      lepinguline    esindaja:    Natalja    Perova,
                                  e-post natalja.perova@klassen.ee


RESOLUTSIOON
1. Rahuldada Korteriühistu XXXX avaldus menetluskulude kindlaksmääramiseks
   osaliselt.
2. Määrata kindlaks hüvitatavate menetluskulude rahaline suurus ning mõista välja
   OÜ-lt XXXX Korteriühistu XXXX kasuks 1 325 eurot.
3. Toimetada määrus kätte menetlusosalistele.


Edasikaebamise kord
Käesoleva kohtumääruse peale võib esitada määruskaebuse Tallinna Ringkonnakohtule
Harju Maakohtu kaudu 15 päeva jooksul määruse kättetoimetamisest alates.


Menetluskulude kindlaksmääramise asjaolud, hageja avaldus ja kostja vastuväited

Harju Maakohtu menetluses oli tsiviilasi OÜ XXXX hagi Korteriühistu XXXX vastu
leppetrahvi 9 600 euro nõudes. 04.12.2015.a jättis Tallinna Ringkonnakohus Harju
Maakohtu 27.08.2015.a otsuse muutmata ja apellatsioonkaebuse rahuldamata. Nimetatud
otsus jõustus 05.01.2016.a. 27.08.2015.a otsusega jättis Harju Maakohus menetluskulud
OÜ XXXX kanda. 04.12.2015.a otsusega                   jättis   Tallinna   Ringkonnakohus
apellatsioonimenetluse kulud OÜ XXXX kanda.

Kostja on kandnud õigusabikulusid vastavalt 22.01.2015.a esitatud menetluskulude
väljamõistmise taotlusele ja menetluskulude nimekirjale (tl 2-4) 1 500 euro ulatuses (koos
käibemaksuga) alljärgnevalt:
1. 05.06.14 konsultatsioon, kohtudokumentidega tutvumine koos käibemaksuga 100 eurot
   (1 tund, tunni hinnaga 100 eurot);
2. 15.06.14 vastuse hagile ettevalmistamine, põhjendamine, koostamine, tõendite
   kogumine ja ettevalmistamine, kohtule edastamine koos käibemaksuga 300 eurot
   (3 tundi, tunni hinnaga 100 eurot);
3. 09.03.15 osalemine kohtuistungil koos käibemaksuga 150 eurot (1,5 tundi, tunni
   hinnaga 100 eurot);
4. 16.03.15 tutvumine hageja arvamusega kostja vastusele hagile koos käibemaksuga 100
   eurot (1 tund, tunni hinnaga 100 eurot);
5. 19.03.15 tõendite kogumine ja esitamine taotluse dokumentide toimikusse lisamiseks
   koos käibemaksuga 100 eurot (1 tund, tunni hinnaga 100 eurot);
6. 23.03.15 osalemine kohtuistungil koos käibemaksuga 100 eurot (1 tund, tunni hinnaga
   100 eurot);
7. 23.03.15 tutvumine protokolliga, klientiga nõupidamine koos käibemaksuga 100 eurot
   (1 tund, tunni hinnaga 100 eurot);
8. 26.03.15 taotluse 23.03.15 protokolli parandamiseks koostamine ja esitamine koos
   käibemaksuga 100 eurot (1 tund, tunni hinnaga 100 eurot);
9. 27.08.15 kohtuotsusega tutvumine koos käibemaksuga 50 eurot (0,5 tundi, tunni
   hinnaga 100 eurot);
10. 12.10.15 apellatsioonkaebusega tutvumine koos käibemaksuga 100 eurot (1 tund, tunni
    hinnaga 100 eurot);
11. 30.10.15 vastuse apellatsioonkaebusele koostamine ja esitamine koos käibemaksuga
    200 eurot (2 tundi, tunni hinnaga 100 eurot);
12. 27.11.15 taotluse menetluskulude kindlaksmääramiseks ning õigusteenuste nimekiri
    koostamine koos käibemaksuga 100 eurot (1 tund, tunni hinnaga 100 eurot).


08.03.2016.a esitas kostja kohtule menetluskulude kandmist tõendavad dokumendid
(tl 26-34).


23.05.2016.a lõpliku arvamuse (tl 36-37) kohaselt hageja ei nõustu esitatud
õigusabikuludega olles seisukohal, et nii tundide kogus kui ka tunnitasu on ülepaisutatud.
Põhjendatud ja vajalik esindaja tasumäär, kes ei ole advokaat, on kohtu hinnangul
60 eurot tund, millele lisandub 20% käibemaks (ts.asi nr 2-15-11623). Hageja juhib kohtu
tähelepanu asjaolule, et mitte ühelgi arvel ei kajastu tsiviilasja number, tunnitasu, tundide
kogus. Ühel ja samal ajal oli XXXXOÜ ja KÜ XXXX vahel käimas kaks kohtuprotsessi ja
selliste arvete koostamine annab võimaluse eeldada, et esitatud arvet koosnevad



                                                                                           2
summadest, mis on esitatud kahe kohtu protsessi eest. Kõik arved ja maksekorraldused ei
ole Klassen Õigusbüroo OÜ poolt esitatud.


Kohtumääruse põhjendused

Tsiviilkohtumenetluse seadustiku (TsMS) § 174 lg 4 kohaselt kui maakohus kohtuotsuses
või asja lõpetavas määruses menetluskulusid kindlaks ei määra, määrab tsiviilasja
lahendanud maakohus menetluskulude rahalise suuruse kindlaks pärast kohtuotsuse või
menetlust lõpetava määruse jõustumist TsMS § 177 lõikes 2 sätestatud korras. Kaebuse
lahendamisel maakohtu kohtuotsuse või asja lõpetava määruse peale, millega maakohus
menetluskulusid kindlaks ei määranud, kõrgema astme kohus menetluskulude rahalist
suurust kindlaks ei määra.


Kohus leiab, et kostja avaldus menetluskulude rahaliseks kindlaksmääramiseks kuulub
rahuldamisele osaliselt. Kohus käsitleb esmalt kostja õigusabikulude põhjendatust ja
vajalikkust (I); seejärel annab hinnangu õigusabi tunnihinna mõistlikkusele (II); ning
lõpuks võtab kohus kokku asja lahendamise tulemuse (III).


                                            I
TsMS § 144 p 1 kohaselt on kohtuvälised kulud menetlusosaliste esindajate ja nõustajate
kulud. TsMS § 175 lg 1 on sätestatud, et kui menetlusosaline peab menetluskulude
jaotust kindlaksmäärava kohtulahendi kohaselt kandma teist menetlusosalist esindanud
lepingulise esindaja kulud, mõistab kohus kulud välja põhjendatud ja vajalikus ulatuses.
Lepinguline esindaja on menetlusosalist menetluses esindav advokaat või muu esindaja
käesoleva seadustiku §-s 218 sätestatu kohaselt.


Kohus,      tutvunud      kohtuistungite     protokollidega   ja     kohtule      esitatud
menetlusdokumentidega, on seisukohal, et vaidluse keerukuse tõttu oli kostjal põhjendatud
kasutada lepingulise esindaja õigusabi. Kohus peab siiski põhjendatuks vähendada kostja
lepingulise esindaja kulu järgmiste toimingute osas:
27.11.2015.a taotluse menetluskulude kindlaksmääramiseks ning õigusteenuste nimekiri
koostamine. Riigikohus on 11.11.2014.a määruse p.-s 12 tsiviilasjas nr 3-2-1-77-14 asunud
seisukohale, et menetluskulude kindlaksmääramise avalduse esitamise ja menetluskulude
nimekirja koostamise eest kantud menetluskulud ei ole põhjendatud ega vajalikud kulud
TsMS § 175 lg 1 mõttes. Seega ei ole põhjendatud lepingulise esindaja kulude
hüvitamine 27.11.2015.a menetluskulude kindlaksmääramise avalduse esitamise ja
menetluskulude nimekirja koostamise eest.
09.03.2015.a osalemine kohtuistungil. 09.03.2015.a kohtuistungi protokolli (tl 111-112)
kohaselt avati istung 11:30 ja istung lõppes 12:27. Menetlusosaliselt ei saa välja mõista
hüvitist teise menetlusosalise lepingulise esindaja sõidule kulunud aja eest (vt Riigikohtu
3. juuni 2013. a määrus tsiviilasjas nr 3-2-1-65-13, p 13). Eeltoodust tulenevalt vähendab
kohus kostja ajakulu istungil viibimisele 0,5 tunni võrra.




                                                                                         3
23.03.2015.a osalemine kohtuistungil. 23.03.2015.a kohtuistungi protokolli (tl 150-151)
kohaselt avati istung kell 13:00 ja istung lõppes 13:44. Eeltoodust tulenevalt vähendab
kohus kostja ajakulu istungil viibimisele 0,25 tunni võrra.


Kokkuvõtvalt vähendab kohus kostja õigusabikulude ajalist mahtu 1,75 h võrra. Osas,
milles kohus kostja õigusabikulusid ei vähendanud, leiab kohus, et kostja õigusabikulud on
vajalikud ja põhjendatud. Kostja vajalikud ja põhjendatud õigusabikulud moodustavad
ajaliselt kokku 13,25 h.
Kostja on taotlenud õigusabikulude kindlaksmääramist lähtudes tunnihinnast 100 eurot.
Kostja on kinnitanud, et ta ei ole käibemaksukohustuslane. Riigikohtu hilisemas õigusabi
tunnitasu puudutavas lahendis (16.12.2014.a määrus nr 3-1-1-68-14) on Riigikohus
pidanud mõistlikuks esindajatasuks 140-eurose tunnihinnaga tasu (sh käibemaks). Tallinna
Ringkonnakohtu 19.07.2013.a määruses nr 2-09-47869 on kohus käsitlenud õigusabi
tunnihinda ja jõudnud järeldusele, et tunnihinna mõistlikkust tuleb hinnata mh lähtuvat
asjaolust, kas esindajaks on advokaat või mitte. Nimetatud Tallinna Ringkonnakohtu
määruses pidas kohus mitteadvokaadist esindaja osutatud õigusabi puhul mõistlikuks
esindajatasu suuruseks 100 eurot tunnis. Kohus leiab, et ka käesolevas menetluses tuleks
lugeda mõistlikuks esindajatasu suuruseks 100 eurot tunnis. Kohtule ei ole siduv asjaolu,
et mõnede advokaadibüroode tunnihind on sarnane kostja esindaja tunnihinnale, kuigi
kostja esindaja ei ole advokaat, ega ka see, kui kohus on mõnes teises asjas aktsepteerinud
kostja esindajaga võrreldes oluliselt madalamat õigusabi tunnihinda.


                                            III


Arvestades eeltoodut kuulub kostja avaldus menetluskulude kindlaksmääramiseks
rahuldamisele osaliselt.
Kuna kostja põhjendatud ja vajalikud õigusabikulud on mahus 13,25 h, siis esindajatasu
tunnihinda 100 eurot arvestades tuleb hagejalt kostja lepingulise esindaja õigusabi eest
välja mõista kokku 1 325 eurot.
Menetluskulude kindlaksmääramise menetluses ei ole kohus seotud menetlusosaliste
esitatud asjaoludega ega nende hinnanguga asjaoludele (vt ka Riigikohtu 25.11.2011. a
otsuse tsiviilasjas nr 3-2-1-102-11, p 12). Kõik määruses kajastamata dokumentaalsed
tõendid, menetlusosaliste väited ning seisukohad ei oma kohtu arvates sisulist tähtsust,
mistõttu kohus neile ei vasta.

TsMS § 178 lg 2 kohaselt menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot.



/allkirjastatud digitaalselt/
Merit Helm
kohtunik




                                                                                         4
