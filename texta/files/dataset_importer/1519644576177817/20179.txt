                     KOHTUMÄÄRUS

Kohus                               Harju Maakohus

Määruse tegemise aeg ja koht        28. märts 2016.a Tallinn (Liivalaia kohtumaja)

Väärteoasja number                  4-16-2081

Kohtukoosseis                       Kohtunik Aulike Salo

Kohtuasi                            Alexander Nikolaevi (isikukood 34609140271, Vene
                                    Föderatsiooni kodakondsusega, elukoht XXX, töökoht
                                    XXX) väärteoasi LS § 224 lg 1 järgi

                                    Politsei-    ja     Piirivalveameti      Põhja     prefektuuri
Vaidlustatud lahend                 korrakaitsebüroo                    liiklusjärelevalvekeskuse
                                    liiklusmenetlustalituse 20.01.2016.a otsus väärteoasjas nr
                                    2315,16,000001

Menetlustoiming                     kaebuse läbivaatamata jätmine ja tagastamine



RESOLUTSIOON

Jätta Alexander Nikolaevi kaebus Politsei- ja Piirivalveameti Põhja prefektuuri
korrakaitsebüroo liiklusjärelevalvekeskuse liiklusmenetlustalituse 20.01.2016.a otsusele
väärteoasjas nr 2315,16,000001 läbi vaatamata.

Tagastada kaebus koos lisadega kaebuse esitajale.

Edasikaebamise kord

Määruse peale võib esitada määruskaebuse Harju Maakohtule 15 päeva jooksul alates päevast,
mil kohtumenetluse pool või menetlusväline isik sai vaidlustatavast kohtumäärusest teada või
pidi teada saama.

Kohtu poolt tuvastatud asjaolud

Alexander Nikolaev esitas 14.03.2016.a Harju Maakohtule kaebuse Politsei- ja Piirivalveameti
Põhja    prefektuuri     korrakaitsebüroo    liiklusjärelevalvekeskuse   liiklusmenetlustalituse
20.01.2016.a otsusele väärteoasjas nr 2315,16,000001. Vaidlustatud otsusega karistati kaebajat
LS § 224 lg 1 alusel rahatrahviga 100 trahviühiku ulatuses, s.o summas 400 eurot ning LS § 224
lg 3 p 1 alusel võeti lisakaristusena ära mootorsõiduki juhtimisõigus 5 kuuks. Kaebuse esitaja
taotleb kohtuvälise menetleja poolt määratud karistuse kergendamist.

Kohtumääruse põhjendused

VTMS § 114 lg 4 kohaselt on menetlusosalisel õigus esitada maakohtule kaebus kohtuvälise
menetleja üldmenetluses tehtud otsuse peale 15 päeva jooksul, alates päevast, mil kohtuvälise
menetleja otsus on menetlusosalisele kohtuvälise menetleja juures kättesaadav.
Nähtuvalt kohtu poolt kohtuväliselt menetlejalt väljanõutud väärteotoimikus olevast
01.01.2016.a koostatud väärteoprotokollist AB 1435402, on sellel kirjas, et kohtuvälise
menetleja lahend on kohtuvälise menetleja juures kättesaadav alates 01.02.2016.a.
Väärteoprotokolli kohaselt on kaebuse esitaja protokolliga tutvunud 01.01.2016.a ning
kinnituseks selle kohta on kaebuse esitaja andnud allkirja. Kaebuse esitaja allkiri
väärteoprotokollil tõendab, et isikule tehti teatavaks kuupäev, millal kohtuvälise menetleja
lahend on kohtuvälise menetleja juures kättesaadav. Väärteoprotokollil olev allkiri ning selgitus
tõendavad, et isik oli menetlustoimingute tegemise juures ja seega oli menetlusalune isik täiesti
teadlik tema suhtes algatatud väärteomenetlusest, temale koostatud väärteoprotokollist ning
sellest tulenevalt ka kuupäevast, millal kohtuvälise menetleja lahend oli kohtuvälise menetleja
juures kättesaadav.
VTMS § 114 lg 4 kohaselt arvestatakse kohtuvälise menetleja üldmenetluse otsuse peale kaebuse
esitamise tähtaega päevast, mil kohtuvälise menetleja otsus on menetlusosalisele kohtuvälise
menetleja juures kättesaadav. Kohtu hinnangul järeldub viidatud sätetest ühemõtteliselt, et
kohtuvälise menetleja otsuse teatavakstegemisel eeldatakse menetlusaluse isiku aktiivset rolli,
s.o seda, et menetlusalune isik läheks väärteoprotokollis teatavaks tehtud ajal ise kohtuvälise
menetleja juurde otsusega tutvuma (RKL 3-1-1-83-08).
Kaebuse on Alexander Nikolaev esitanud Harju Maakohtule 14.03.2016.a, seega peale kaebuse
esitamiseks seaduses ettenähtud tähtaja möödumist, kuivõrd kaebuse esitamise tähtpäevaks oli
16.02.2016.a. Väärteotoimikus olevalt Politsei- ja Piirivalveameti Põhja prefektuuri
korrakaitsebüroo liiklusjärelevalvekeskuse liiklusmenetlustalituse 20.01.2016.a otsuselt
väärteoasjas nr 2315,16,000001 nähtub, et kaebaja on otsuse ärakirja kätte saanud 04.03.2016.a.
Kohtule esitatud kaebuses ei ole Alexander Nikolaev selgitanud, mis põhjusel ei läinud ta
kohtuvälise menetleja juurde üldmenetluse otsusega tutvuma selleks ettenähtud ajal. Maakohus
asub seisukohale, et väärteoprotokollis märgitud viite, millisel kuupäeval on kohtuvälise
menetleja lahend isikule kättesaadav, täieliku selguse tõttu ei saanud kaebajal olla mingit
ebaselgust selles, mis kuupäeval on tal võimalik väärteoasjas tehtud otsusega tutvuda. Kohus
asub seisukohale, et kaebaja pidi ise üles näitama aktiivsust ning tutvuma väärteoasjas tehtud
otsusega ettenähtud kuupäeval kohtuvälise menetleja juures. Teades kuu aega varem kohtuvälise
menetleja poolt otsuse kättesaadavaks tegemise kuupäeva, oleks kaebuse esitaja pidanud üles
näitama vajalikku hoolsust kindlustamaks otsuse õigeaegne kättesaamine ning sellest tulenevalt
oleks kaebuse esitajal olnud võimalus realiseerida oma kaebeõigus seaduses sätestatud ajal ning
korras. Kooskõlas VTMS § 70 lg 5 peab kohtuväline menetleja tegema väärteoprotokollile
märke kuupäeva kohta, millal kohtuvälise menetleja lahend on kättesaadav menetleja juures, mis
tähendab, et Alexander Nikolaev pidi ise hoolitsema selle eest, et saaks õigeaegselt tema kohta
tehtud otsuse kätte. Seadus ei näe ette võimalust ega pane ka kohtuvälisele menetlejale kohustust
saata menetlusalusele isikule karistamisotsus posti teel. Seega ei oma kaebetähtaja
möödalaskmise seisukohalt mingisugust tähendust asjaolu, et kaebaja on kohtuvälise menetleja
otsuse kätte saanud alles siis, kui läks ise politseijaoskonda sellele järele. Alexander Nikolaev ei
ole esitanud kohtule kaebuse esitamise tähtaja ennistamise taotlust ega põhjendanud oma
kaebuses, miks ta ei läinud õigeaegselt otsusele järele.



                                                                                                  2
VTMS § 118 lg 2 p 1 kohaselt, kui kaebus on esitatud pärast VTMS § 114 lg 3 sätestatud
tähtaja möödumist ja tähtaja ennistamise taotlust ei ole esitatud või maakohtunik on jätnud
tähtaja ennistamata, teeb maakohtunik kaebuse läbi vaatamata jätmise kohta määruse ja saadab
määruse koopia ning tagastab kaebuse selle esitanud isikule.
Seega ülalmärgitud sätte sõnastusest saab teha vaid ühese järelduse selle kohta, et kuna kaebus
on esitatud pärast kaebuse esitamise tähtaja lõppemist ja kaebuse esitaja ei ole taotlenud kaebuse
esitamise tähtaja ennistamist, siis ei saagi kohus kaebust läbi vaatama hakata. Kaebuse esitamise
tähtaja ennistamise taotluse puudumisel ei saa ka kohus asuda võtma seisukohta selles osas, kas
tähtaeg oli mööda lastud mõjuvatel põhjustel või mitte, rääkimata siis seisukohavõtust kaebuse
esitamise tähtaja ennistamise osas.
Kohus leiab, et kohtuvälise menetleja otsuse peale edasikaebamise tähtaeg on mööda lastud ning
kaebus tuleb esitajale tagastada, kuivõrd kaebuse esitaja ei ole taotlenud kaebuse esitamise
tähtaja ennistamist.

Kohus juhindub KrMS §-st 172, VTMS § 118 lg 2 p 1, § 193.


Aulike Salo
Kohtunik
/allkirjastatud digitaalselt/




                                                                                                3
