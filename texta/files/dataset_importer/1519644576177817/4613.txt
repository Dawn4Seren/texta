                                                                              2-16-13635




                       KOHTUMÄÄRUS
Kohus                              Harju Maakohus
                                   Kentmanni kohtumaja
Kohtunik                           Helina Luksepp
Määruse tegemise aeg ja koht       20. oktoober 2016, Tallinn
Tsiviilasja number                 2-16-13635
Tsiviilasi                         AS-i XXXXsundlõpetamine
Tsiviilasja hind                   3 500 eurot
Menetlusosalised ja nende          Puudutatud isik: AS XXXX(registrikood XXXX,
esindajad                          asukoht XXXX, e-post: XXXX);
                                   Puudutatud isiku seaduslik esindaja: juhatuse liige
                                   XXXX (isikukood XXXX, elukoht XXXX, e-post:
                                   XXXX);
                                   aktsionär XXXX OÜ (pankrotis, registrikood XXXX)
                                   pankrotihaldur Urmas Ustav (Advokaadibüroo LEXTAL,
                                   10143 Tallinn, e-post: Urmas.Ustav@lextal.ee);
                                   aktsionär Tallinna linn (Tallinna Linnakantselei kaudu,
                                   Vabaduse     väljak    7,    15199    Tallinn,   e-post:
                                   lvpost@tallinnlv.ee), KOKS § 50 lg 1 p 2 alusel esindaja
                                   linnapea ülesannetes abilinnapea Merike Martinson;
                                   aktsionär Eesti Vabariik, TsMS § 220 alusel esindaja
                                   Rahandusministeerium (asukoht Endla 13, Tallinn
                                   10122, e-post: info@rahandusministeerium.ee), VVS §
                                   441 lg 1 alusel minister Sven Sester
Menetlustoiming ja selle           Äriühingu sundlõpetamise otsustamine
tegemise viis                      (kirjalik menetlus hagita asjas)

RESOLUTSIOON
   1.   Sundlõpetada AS XXXX(registrikood XXXX) likvideerimismenetlust läbiviimata.
   2.   Kustutada registrist AS XXXX(registrikood XXXX).
   3.   Panna menetluskulud puudutatud isiku AS XXXXkanda. Määrata kindlaks, et
        puudutatud isikutel senised menetluskulud puuduvad.
   4.   Sundlõpetamise määrus kehtib ja kuulub täitmisele alates jõustumisest.
   5.   Harju Maakohtu tsiviilkantseleil saata määrus pärast jõustumist täitmiseks Tartu
        Maakohtu      registriosakonnale    (Pikk    32,   44307     Rakvere,      e-post
        registriosakond@kohus.ee).



                                                                                          1
                                                                                    2-16-13635


 Edasikaebamise kord
 Kohtumääruse peale võib esitada määruskaebuse Tallinna Ringkonnakohtule Harju Maakohtu
 Kentmanni kohtumaja kaudu 15 päeva jooksul alates määruse kättetoimetamisest.
 Määruskaebust ei saa esitada viie kuu möödumisel määruse tegemisest.
 Kohtumääruse peale määruskaebuse esitamisel tuleb tasuda riigilõiv 50 eurot.
 Kohus selgitab, et kui menetlusosaline taotleb määruskaebuse esitamisel menetlusabi, peab ta
 seaduses sätestatud tähtaja järgmiseks tegema tähtaja kestel ka menetlustoimingu, mille
 tegemiseks ta menetlusabi taotleb, eelkõige esitama kaebuse.
 Kohus selgitab, et menetlustoimingut, mille tegemiseks on kehtestatud tähtaeg, võib teha
 tähtaja viimasel päeval kuni kella 24.00-ni.
Asjaolud ja kohtumääruse põhjendused

1. Tartu Maakohtu registriosakond edastas 09.09.2016 Harju Maakohtule AS-i
XXXX(puudutatud isik I) dokumendid tsiviilkohtumenetluse seadustik (TsMS) § 595 lg 2 p 5
alusel, et algatada menetlus äriseadustiku (ÄS) § 366 lg 1 p 1 alusel sundlõpetamise
otsustamiseks, kuna äriühingu netovara ei vasta ÄS § 222 sätestatud nõuetele.
2. Harju Maakohus algatas menetluse 13.09.2016 kohtumäärusega, millega nõudis 14 päeva
jooksul puudutatud isikutelt kirjaliku seisukoha esitamist puudutatud isiku I sundlõpetamise ja
likvideerimismenetluse läbiviimise kohta. Kohus kohustas puudutatud isikuid muu hulgas
leidma likvideerija kandidaat ning esitama likvideerija kirjalik nõusolek likvideerimise
läbiviimiseks või tasuma likvideerija kulutuste katteks 1 000 eurot kohtu arvele. Puudutatud
isikud nimetatud tähtajaks kohtu nõuet ei täitnud ning jätsid kohtule vastamata.
Kohus edastas ettevõtja sundlõpetamise algatamise määruse ka aktsionäridele.
Rahandusministeerium, Tallinna Linnakantselei ja pankrotihaldur Urmas Ustav kinnitasid
määruse kättesaamist 15.09.2016.
AS XXXXsai määruse kätte 26.09.2016.
3. Kohus leiab, et puudutatud isik I tuleb sundlõpetada likvideerimismenetlust läbiviimata ning
registrist kustutada. Äriregistri pidaja on 31.08.2015 kirjaga ja 05.02.2016 määrusega
teavitanud puudutatud isiku I juhatust äriühingu netovara mittevastavusest ÄS § 222 nõuetele.
Tähtaja jooksul puudutatud isikud puuduseid ei kõrvaldanud. Registripidaja on teostanud
kontrolli esitatud majandusaasta aruannete üle ja teinud kindlaks, et 2013. aasta majandusaasta
aruandes on netovara puudused kõrvaldamata ning 2014. aasta ja 2015. aasta majandusaasta
aruanded on esitamata. Viimati registripidajale esitatud, 2013. aasta aruandes on omakapitali
summa – 9 340 553 eurot. Seega ei vasta äriühingu aktsiakapital ÄS § 222 nõuetele ja netovara
on alla ÄS § 301 nõutava suuruse. Kohus kontrollis 19.10.2016 äriregistri andmeid - puudutatud
isikud ei ole ka äriregistrile esitanud dokumente sundlõpetamise aluseks olevate asjaolude
kõrvaldamise kohta.
4. ÄS § 222 järgi peab aktsiaseltsi aktsiakapitali suurus olema vähemalt 25 000 eurot. ÄS § 301
näeb ette, et kui aktsiaseltsil on netovara vähem kui pool aktsiakapitalist või vähem kui ÄS §-s
222 nimetatud aktsiakapitali suurus või muu seaduses sätestatud aktsiakapitali minimaalne
suurus, peab üldkoosolek otsustama: aktsiakapitali vähendamise või suurendamise, tingimusel
et netovara suurus moodustaks seeläbi vähemalt poole aktsiakapitalist ja vähemalt ÄS §-s 222
nimetatud aktsiakapitali suuruse või muu seaduses sätestatud aktsiakapitali minimaalse suuruse
või muude abinõude tarvituselevõtmise, mille tulemusena aktsiaseltsi netovara suurus
moodustaks vähemalt poole aktsiakapitalist ja vähemalt ÄS §-s 222 nimetatud aktsiakapitali


                                                                                              2
                                                                                      2-16-13635

suuruse või muu seaduses sätestatud aktsiakapitali minimaalse suuruse; aktsiaseltsi lõpetamise
ühinemise, jagunemise või ümberkujundamise või pankrotiavalduse esitamise.
5. ÄS § 366 lg 1 p 1 kohaselt lõpetatakse aktsiaselts kohtumäärusega, kui üldkoosolek ei ole
võtnud vastu lõpetamise otsust, kui selle vastuvõtmine oli seaduse või põhikirja alusel
kohustuslik, samuti juhul, kui aktsionärid ei ole vastu võtnud ühtegi ÄS §-s 301 ettenähtud
otsust või kui nende otsuste tegemiseks ei ole üldkoosolekut kokku kutsutud. ÄS § 366 lg 2
alusel võib kohus sundlõpetamise otsustada ka omal algatusel.
6. ÄS § 368 sätestab, et aktsiaseltsi lõpetamisel toimub selle likvideerimine
(likvideerimismenetlus), kui seaduses ei ole sätestatud teisiti. TsMS § 604 lg 2 alusel võib
kohus määrata, et isiku likvideerimismenetlust läbi ei viida ja juriidiline isik kustutatakse
registrist.
Tsiviilseadustiku üldosa seaduse § 41 lg 2 kohaselt korraldavad juriidilise isiku likvideerimise
likvideerijad, kelleks on juriidilise isiku juhatuse või seda asendava organi liikmed, kui seaduse,
põhikirja või ühingulepinguga ei ole ette nähtud teisiti. Sundlõpetamise korral määrab
likvideerijad kohus. Likvideerimise alustamisega lõpevad juhatuse või seda asendava organi
volitused.
TsMS § 603 lg 3 kohaselt isiku likvideerijaks määramiseks on vajalik tema nõusolek. TsMS §
604 lg 2 teise lause kohaselt, kui sundlõpetatud eraõiguslikule juriidilisele isikule ei õnnestu
määrata likvideerijat ja mõistliku aja jooksul ei ole algatatud ka eraõigusliku juriidilise isiku
pankrotimenetlust, määrab kohus ühtlasi, et isiku likvideerimismenetlust läbi ei viida ja
juriidiline isik kustutatakse registrist.
Kuivõrd likvideerijat on võimalik määrata üksnes tema nõusolekul ning selline nõusolek kohtul
puudub ning teisi isikuid, keda likvideerijaks määrata, ei ole kohtule teada, siis ei ole võimalik
likvideerijat määrata.
7. Arvestades asjaoluga, et puudutatud isikud ei ole kohtu määratud tähtajaks viinud
omakapitali seadusega vastavusse, pole teatanud oma soovist viia läbi likvideerimismenetlust
ega esitanud likvideerija kandidaati sh pole tasunud likvideerimiskulude katteks ettemaksu, siis
tuleb puudutatud isik I registrist kustutada likvideerimismenetlust läbiviimata.
8. Menetluskulud jäävad TsMS § 172 lg 6 alusel puudutatud isiku I kanda. Kohus määrab
TsMS § 174 lg 1 ja § 177 lg 1 p 1 alusel kindlaks, et puudutatud isikutel senised menetluskulud
puuduvad.
9. Kooskõlas ÄS § 367 lg 3 loetakse aktsiaselts lõpetatuks alates lõpetamise kande tegemisest
äriregistrisse. Sundlõpetamine jõustub kohtulahendi jõustumisega. Sundlõpetamise määrus
kehtib ja kuulub täitmisele alates jõustumisest (TsMS § 629 lg 4).
Kohus selgitab, et TsMS 466 lg 3 kohaselt määrus, mille peale saab esitada määruskaebuse,
jõustub, kui seaduse järgi ei saa määruse peale enam edasi kaevata või kui määruskaebus
jäetakse jõustunud lahendiga rahuldamata või läbi vaatamata
10. Sundlõpetamise määruse peale võib juriidiline isik esitada määruskaebuse TsMS § 629 lg 5
alusel.
/allkirjastatud digitaalselt/
Helina Luksepp
kohtunik




                                                                                                 3
