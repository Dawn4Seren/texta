                                                                               Kriminaalasi 1-16-54




                               KOHTUOTSUS
                                   EESTI VABARIIGI NIMEL

 Kohus                              Harju Maakohus

 Otsuse tegemise aeg ja koht        15. jaanuaril 2016.a. Tallinn (Liivalaia kohtumaja)

 Kriminaalasja number               1-16-54

 Kohtukoosseis                      Kohtunik Piret Liivo

 Tõlk                               Imbi Kangur-Popova

 Kohtuistungi sekretär
                                    Terje Liebert


 Kriminaalasi                       Vladislav Saveljev süüdistuses KarS § 199 lg 2 p 9- § 25 lg 2
                                    järgi

 Prokurör                           Helen Kiviloo

 Süüdistatav                        Vladislav Saveljev, isikukood: 39706300210, Eesti kodanik,
                                    põhiharidusega, emakeel vene keel, elukoht XXX,
                                    töövõimetuspensionär,       töökoht     XXXOÜ,     kehtivaid
                                    kriminaalkaristusi 1, karistatud 24.04.2015 Harju Maakohtu
                                    otsusega KarS § 199 lg 1 järgi vangistusega 2 kuud tingimisi
                                    katseajaga 1 aasta. Tõkend – elukohast lahkumise keeld
                                    (kahtlustatavana kinni peetud 07.-08.10.2015)

 Menetluse liik                     Kokkuleppemenetlus

 RESOLUTSIOON

Süüdi tunnistada Vladislav Saveljev KarS § 199 lg 2 p 9-§ 25 lg 2 järgi ja mõista talle karistuseks
rahaline karistus 50 päevamäära ulatuses, arvestades päevamäära suuruseks 10 eurot, s.o 500
eurot.

KarS § 68 lg 1 alusel arvata eelvangistuses viibitud aeg 07.10.2015-08.10.2015, s.o 2 (kaks) päeva
karistusaja hulka arvestusega, et ühele eelvangistuspäevale vastab 3 rahalise karistuse päevamäära,
seega määrata, et ära kandmisele kuulub rahaline karistus 44 päevamäära ulatuses, s.o 440 (nelisada
nelikümmend) eurot,
KarS § 66 lg 1, 3 alusel tasuda rahaline karistus 440 eurot 10 (kümne) kuu jooksul alates kohtuotsuse
jõustumisest, s.o 44 eurot kuus.

Harju Maakohtu 24.04.2015 kohtuotsusega mõistetud tingimisi vangistus 2 kuud 1-aastase katseajaga
ja käesolevas kriminaalasjas mõistetud rahaline karistus kuuluvad KarS § 64 lg 2 alusel iseseisvalt
täitmisele.

Tõkend – elukohast lahkumise keeld – tühistada kohtuotsuse jõustumisel.

Asitõendid: 1 CD-plaat – jätta kriminaalasja materjalide juurde.

Menetluskulud:

KrMS § 173; § 175 ja § 179 lg.1 p.2 alusel välja mõista riigituludesse:
Vladislav Saveljevilt menetluskuluna II astme kuriteos süüdimõistva kohtuotsusega kaasnev sundraha
645 eurot, määratud kaitsja tasu 72 eurot.

Menetluskulusid on võimalik vabatahtlikult tasuda 12 kuu jooksul igakuiselt vähemalt 59,75 eurot
kuus kohtuotsuse jõustumisest Maksu- ja Tolliameti arveldusarvele EE351010052031000004 SEB
pangas, EE502200221014193355 Swedbankis, EE873300333499990003 Danske Bankis või
EE401700017002872300 Nordea pangas. Menetluskulude tasumisel tuleb maksekorralduse selgitusse
märkida „Nimi, kriminaalasja number, menetluskulud“.

KrMS § 159 lg 3 alusel edastatakse makseinfo kriminaalmenetluse kulude ja rahalise karistuse
tasumiseks vajalike andmete, sh viitenumbritega Vladislav Saveljevile kohtuotsusest eraldi tema poolt
avaldatud elukoha või e-posti aadressile. Kui rahalised nõuded ei ole täies ulatuses tähtaegselt tasutud,
suunatakse nõuded täitemenetluse läbiviimiseks kohtutäiturile täitemenetluse seadustikus sätestatud
korras ning süüdimõistetul tuleb kanda ka kohtuotsuse täitmisega seonduvad kulud.

 Edasikaebamise kord
Otsuse peale on õigus esitada apellatsioon Tallinna Ringkonnakohtule Harju Maakohtu kaudu seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti kvalifitseeritud
või kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb otsuse teinud kohtule kirjalikult teatada 7 päeva jooksul.
Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast.

Kohtuotsuses ettenähtud kriminaalmenetluse kulude hüvitamist on võimalik vaidlustada
määruskaebuse lahendamise menetluses. Määruskaebus esitatakse 15 päeva jooksul, alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik:

Vladislav Saveljev´it süüdistatakse selles, et tema isikuna, kes aasta jooksul on toime pannud vähemalt
kaks vargust, s.o 25.01.2015 kell 20.35, mille eest karistati teda Põhja prefektuuri 18.02.2015 otsusega,
ning 08.08.2015 kell 23.50, mille eest karistati teda Lääne prefektuuri 02.09.2015 otsusega, jätkas
varguste toimepanemist süstemaatiliselt ja uuesti 07.10.2015 kella 18.47 paiku viibides Tallinnas
Liivalaia 53 asuvas ja Stockmann AS-le kuuluvas Stockmanni Kaubamajas võõra vallasasja
ebaseadusliku omastamise eesmärgil võttis Stockmann AS-le kuuluvat kaupa koguväärtusega 190.80
                                              -2-
eurot: jaki Gant maksumusega 135 eurot, aluspüksid Boss Black maksumusega 27.90 eurot, bokserid
Boss maksumusega 27.90 eurot, millega möödus kassadest jättes kauba eest tasumata, kuid tegu jäi
tema tahtest olenemata põhjustel lõpule viimata, kuna ta oli kinni peetud turvatöötaja poolt.

Seega Vladislav Saveljev pani toime võõra vallasasja äravõtmise katse selle ebaseadusliku
omastamise eesmärgil süstemaatiliselt, see on KarS § 199 lg 2 p 9 - § 25 lg 2 järgi kvalifitseeritava
kuriteo.

Kuriteoga tekitatud kahju laad ja suurus:
Kuriteoga tekitatud kahju puudub, kuna kaup ei olnud rikutud ja tagastati kaubamajale. Tsiviilhagi ei
ole esitatud.

Karistuse liik ja määr:

Süüdistatav Vladislav Saveljev, süüdistatava kaitsja ja prokurör sõlmisid kokkuleppe, mille kohaselt
prokurör taotleb kohtus Vladislav Saveljev süüdi tunnistada KarS § 199 lg 2 p 9-§ 25 lg 2 järgi ja
karistada teda rahalise karistusega 50 päevamäära ulatuses, arvestades päevamäära suuruseks 10 eurot,
s.o 500 (viissada) eurot. KarS § 68 lg 1 alusel arvata eelvangistuses viibitud aeg 07.10.2015-08.10.2015,
s.o 2 (kaks) päeva karistusaja hulka arvestusega, et ühele eelvangistuspäevale vastab 3 rahalise karistuse
päevamäära, seega määrata, et ära kandmisele kuulub rahaline karistus 44 päevamäära ulatuses, s.o
440 (nelisada nelikümmend) eurot, mis tasuda KarS § 66 lg 1, 3 alusel 10 (kümne) kuu jooksul, s.o 44
eurot kuus. Harju Maakohtu 24.04.2015 kohtuotsusega mõistetud tingimisi vangistus 2 kuud 1 aastase
katseajaga ja käesolevas kriminaalasjas mõistetud rahaline karistus kuuluvad KarS § 64 lg 2 alusel
iseseisvalt täitmisele.

Kohtuistungil jäi süüdistatav Vladislav Saveljev sõlmitud kokkuleppe juurde.

Toimunud kokkuleppemenetluse läbirääkimiste käigus süüdistatav nõustus esitatud süüdistuse sisu,
kuriteo kvalifikatsiooni, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Samuti on talle selgitatud, et süüdimõistva kohtuotsuse korral
on tal kohustus tasuda riigituludesse menetlukulud – sundraha, määratud kaitsja tasu.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta ja prokuröri arvamused kokkuleppe kohta ning veendunud selles, et
menetlusosalised jäävad kokkuleppe juurde, asub seisukohale, et süüdistatav on kokkuleppest aru
saanud ja sellega nõustunud ning kokkulepet sõlmides on süüdistatav väljendanud oma tõelist tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe on
sõlmitud kriminaalmenetluse sätteid järgides. Eeltoodu alusel Vladislav Saveljev tuleb süüdi
tunnistada KarS § 199 lg 2 p 9-§ 25 lg 2 järgi ning talle tuleb mõista karistus sõlmitud kokkuleppe
kohaselt.

Vladislav Saveljevilt kuulub välja mõistmisele sundraha summas 645 eurot, määratud kaitsja tasu 72
eurot.

Kohus juhindub KrMS § 180 lg.1; § 189 lg.3; § 248 – 249; § 306; §310; § 311, § 313 sätetest.

Piret Liivo
Kohtunik
/Allkirjastatud digitaalselt/

                                              -3-
