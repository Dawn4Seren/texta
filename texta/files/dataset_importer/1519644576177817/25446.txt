                                KOHTUMÄÄRUS

 Kohus                              Pärnu Maakohus

 Kohtunik                           Lea Pavelson

 Määruse tegemise aeg ja koht       25. jaanuar 2016, Rapla

 Tsiviilasja number                 2-15-15985
 Tsiviilasi                         OÜ Modular hagi Krista Reino ja Peep Reino vastu
                                    täitemenetluses kinkelepingu tagasivõitmiseks
 Menetlusosalised     ja    nende Hageja OÜ Modular (rg-kood 11607343, asukoht Uus-Sadama
 esindajad                        21-301, 10120 Tallinn), hageja seaduslik esindaja juhatuse
                                  liige Vadim Butovtšenko (isikukood xxxxxxxxxxx, e-post
                                  info@modular.ee).
                                    Kostja 1 Krista Reino (isikukood xxxxxxxxxxx, elukoht
                                    elukoht xxxxx, xxxxxxx xxxx, xxxxx xxxx, xxxxx xxxxx
                                    xxxxxxx).
                                    Kostja 2 Peep Reino (isikukood xxxxxxxxxxx, elukoht sama,
                                    e-post).
 Menetluse liik                     Kirjalik menetlus

RESOLUTSIOON

Kinnitada OÜ Modular seadusliku esindaja Vadim Butovtšenko ning Krista Reini ja Peep Reino vahel
sõlmitud kompromiss järgmiselt:

1.   Krista Reino ja Peep Reino tunnistavad hagiavalduses esitatud OÜ Modular nõuet Krista Reino ja
     Peep Reino vahel xx.xx.xxxx.a sõlmitud kinkelepingu kehtetukstunnistamiseks, milles kinke
     esemeks on sõiduk Škoda Rapid reg märgiga xxx xxx.
2.   Krista Reino ja Peep Reino tunnistavad hagiavalduses esitatud OÜ Modular nõuet mõista sõiduk
     Škoda Rapid reg märgiga xxx xxx Peep Reino valdusest välja koos kohustusega anda selle valdus
     üle kohtutäitur Õnne Pajurile.
3.   Krista Reino ja Peep Reino tunnistavad hagiavalduses esitatud OÜ Modular nõuet menetluskulude
     väljamõistmiseks summas 300 eurot ning kohustuvad selle solidaarselt OÜle Modular hüvitama.
4.   Käesoleva menetlusega seonduvad kõik kulud, mis on kandnud Krista Reino ja Peep Reino,
     jäävad nende endi kanda ja OÜ Modular kulud, mis ületavad 300 eurot, jäävad OÜ Modular enda
     kanda.
Lõpetada menetlus OÜ Modular hagis Krista Reino ja Peep Reino vastu täitemenetluses kinkelepingu
tagasivõitmiseks.

Edasikaebamise kord

Tsiviilkohtumenetluse seadustik (TsMS) § 661 lg 4 sätestab, et poolte kokkuleppel võib
määruskaebuse esitamise tähtaega hagimenetluses lühendada või määruskaebuse esitamise õiguse
välistada.

OÜ Modular, Krista Reino ja Peep Reino on kokku leppinud määruskaebuse esitamise tähtaja
lühendamises ühele päevale.

Hageja nõue

Hageja palub tunnistada kehtetuks kostjatevaheline xx.xx.xxxx.a kinkeleping, milles kinke esemeks
sõiduk Škoda Rapid reg märgiga xxx xxx. Mõista sõiduk Škoda Rapid reg märgiga xxx xxx Peep Reino
valdusest välja koos kohustusega anda selle valdus üle kohtutäitur Õnne Pajurile. Menetluskulud jätta
solidaarselt kostjate kanda.

Maakohtu seisukoht

TsMS § 428 lg 1 p 4 sätestab, et kohus lõpetab menetluse otsust tegemata, kui pooled on sõlminud
kompromissi ja kohus kinnitab selle.

TsMS § 430 lg 1 sätestab, et pooled võivad menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused.

Kohus leiab, et kompromiss kuulub kinnitamisele, kuna see ei ole vastuolus heade kommetega või
seadusega ega riku olulist avalikku huvi ning kompromissi on võimalik täita.

Menetluskulude jaotus

TsMS § 168 lg 3 sätestab, et kompromissi sõlmimise korral kannavad pooled oma menetluskulud ise,
kui nad ei ole kokku leppinud teisiti.

OÜ Modular esindaja, Krista Reino ja Peep Reino on kokku leppinud, et Krista Reino ja Peep Reino
tunnistavad hagiavalduses esitatud OÜ Modular nõuet menetluskulude väljamõistmiseks summas 300
eurot ning kohustuvad selle solidaarselt OÜle Modular hüvitama. Kõik kulud, mis on kandnud kostjad,
jäävad nende endi kanda ja hageja kulud, mis ületavad 300 eurot jäävad hageja enda kanda.


(allkirjastatud digitaalselt)


Lea Pavelson
kohtunik




                                                                                                   2
