                  KOHTUMÄÄRUS

Kohus                 Tartu Maakohus
Kohtunik              Epp Tombak
Määruse tegemise      20. juuli 2016. a, Võru tn 12, Põlva
aeg ja koht
Tsiviilasja number    2-16-5988
Tsiviilasi            Kohtutäitur Oksana Kutšmei avaldus
                      eksperdi     määramiseks       arestitud
                      kinnisasja        uue         hindamise
                      korraldamiseks       täiteasjades      nr
                      xxx/xxxx/xxxx,           xxx/xxxx/xxxx,
                      xxx/xxxx/xxxx ja xxx/xxxx/xxxx
Menetlustoiming       Eksperdile tasu määramine ja menetluse
                      lõpetamine
Menetlusosalised ja   Avaldaja: Tartu kohtutäitur Oksana
nende esindajad       Kutšmei, büroo asukoht Jakobi tn 23,
                      51006, Tartu; e-post: info@tartutaitur.ee
                      Esindaja: kohtutäituri asendaja
                      Vladimir Kutšmei, kontakttelefon
                      7828 112; e-post:
                      vladimir.kuchmei@tartutaitur.ee

                      Puudutatud isikud
                      Võlgnik: A. A.          – isikukood
                      xxxxxxxxxxx, registrijärgne elukoht
                       xxxxxxxxxxxxxxxxxxxxxxxxxxxxxxxx
                       xxxxxxxxxxxxxxxx; elukoht avalduses
                       xxxxxxxxxxxxxxxxxxxxxxxxxxxxxxxx
                       xxxxxxxxxxxxx, Põlvamaa, e-post:
                       Sissenõudja 1: A. A. – isikukood
                       xxxxxxxxxxx
                       Sissenõudja 2: A. A. – isikukood
                       xxxxxxxxxxx
                       Sissenõudja 3: A. A. – isikukood
                       xxxxxxxxxxx
                       Sissenõudjate 1-3 seaduslik esindaja:
                       A. A. – isikukood xxxxxxxxxxx, elukoht
                       xxxxx-
                       xxxxxxxxxxxxxxxxxxxxxxxxxxxxxxxx
                       xxxxx; e-post:
                       Sissenõudja 4: Swedbank AS asukoht
                       Liivalaia 8, 15040 Tallinn), esindaja:
                       Maris          Allmann         (e-post:
                       maris.allmann@swedbank.ee)
RESOLUTSIOON

 1. Lõpetada tsiviilasja nr 2-16-5988 menetlus.
 2. Edastada ekspert Aivar Kõivu poolt kohtule 8. juulil
   2016. aastal esitatud eksperdiarvamus nr T-115-16
   kohtutäitur Oksana Kutšmeile.
 3. Määrata tsiviilasjas nr 2-16-5988 määratud ekspertiisi
   tasuks 400 eurot.
 4. Maksta ekspertiisitasuna A. A. poolt 21.06.2016. a
   tasutud       400       euro      arvelt       Tõnisson
    Kinnisvarakonsultant         OÜ     arveldusarvele      nr
    EE502200221013746282 (Swedbank AS) välja 400
    eurot Aivar Kõivu teostatud ekspertiisi eest.
  5. Toimetada        käesolev        kohtumäärus        kätte
    menetlusosalistele ja ekspert Aivar Kõivule.
  6. Jätta menetluskulud võlgnik A. A. kanda.
Edasikaebamise kord

Käesoleva kohtumääruse peale võib esitada määruskaebuse
Tartu Ringkonnakohtule Tartu Maakohtu kaudu 15 päeva
jooksul kohtumääruse kättetoimetamisest alates. Kohtumääruse
peale määruskaebuse esitamisel tuleb tasuda riigilõiv 50 eurot.
Kui menetlusosaline taotleb määruskaebuse esitamisel
menetlusabi, peab ta seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama määruskaebuse.

Menetluse käik

Kohtutäitur Oksana Kutšmei esitas kohtule taotluse, milles
palub määrata eksperdi A. A.          kuuluvale kinnisasjale
(registriosa nr xxxxxxx) uue hindamise korraldamiseks.
Avaldusest nähtuvalt vaidlustas võlgnik oma 13.04.2016. a e-
kirjas 6.04.2016. a kinnisasja arestimise akti täiteasjades nr
xxx/xxxx/xxxx,         xxx/xxxx/xxxx,         xxx/xxxx/xxxx,
xxx/xxxx/xxxx,      xxx/xxxx/xxxx,      xxx/xxxx/xxxx       ja
xxx/xxxx/xxxx, millega määrati kinnisasja asukohaga
xxxxxxxxxxxxxxxxxxx                    ja                 xxx,
xxxxxxxxxxxxxxxxxxxxxxxxxx         (registriosa   nr   xxxxxxx)
hinnaks 23 000 eurot.

21.06.2016 määrusega tegi kohus ekspertiisi läbiviimise
ülesandeks kinnisvara hindamise alal riiklikult tunnustatud
eksperdile Aivar Kõivule.

8.07.2016       edastas    ekspert   Aivar     Kõiv   kohtule
eksperdiarvamuse nr T-115-16. 12.07.2016. a edastas Tõnisson
Kinnisvarakonsultant OÜ kohtule arve nr 51093 käesolevas
tsiviilasjas teostatud eksperdiarvamuse eest summas 400 eurot.

Kohtumääruse põhjendused

Vastavalt tsiviilkohtumenetluse seadustiku (TsMS) §-le 477
vaatab kohus hagita asja läbi hagimenetluse sätete kohaselt,
arvestades hagita menetluse kohta sätestatud erisusi. TsMS §
428 lg 2 kohaselt lõpetab kohus menetluse ka muul seaduses
sätestatud alusel.

Kohus on seisukohal, et kuivõrd kohus määras kohtutäituri
taotlusel kinnisasja uue hindamise korraldamiseks eksperdi
ning kohtu poolt määratud ekspert on viinud läbi vaidlusaluse
kinnisasja uue hindamise ja esitanud kohtule oma
eksperthinnangu kinnisasja turuväärtuse kohta, on sellega
kohtutäituri poolt kohtule esitatud nõue täidetud ning menetlus
käesolevas tsiviilasjas tuleb lõpetada. Eksperdi Aivar Kõivu
poolt 8.07.2016 esitatud eksperdiarvamus nr T-115-16 tuleb
edastada kohtutäiturile Oksana Kutšmei.

TsMS § 143 p 1 kohaselt on asja läbivaatamise kulud
tunnistaja-, eksperdi- ja tõlgikulud. Täitemenetluse seadustiku
§ 74 lg 9 kohaselt kannab kohtu määratud eksperdi
hindamiskulud isik, kes hindamise on vaidlustanud. Hindamise
vaidlustanud isik tasub hindamiskulud ette. Võlgnik A. A. on
tasunud eksperdi hindamiskulude ettemaksu summas 400 eurot.

TsMS § 159 lõige 1 sätestab, et tunnistajale, eksperdile või
tõlgile makstava tasu ja hüvitatavad kulud määrab kindlaks
kohus, kes on tunnistaja, eksperdi või tõlgi kaasanud. TsMS
§ 160 lõike 1 kohaselt makstakse eksperdile tasu üksnes
nõudmisel.

Kohus on seisukohal, et taotlus 400 euro suuruse tasu
väljamõistmiseks on põhjendatud.

TsMS § 153 lg 4 sätestab, et tasu võib eksperdi või tõlgi soovil
maksta eksperdi või tõlgi tööandjale või muule isikule, kellega
ekspert või tõlk on lepingulises suhtes, viimase esitatud arve
alusel. Eeltoodust lähtuvalt tuleb Riigi Tugiteenuste Keskusel
ekspertiisi tasu 400 eurot maksta võlgnik A. A. ettemaksu
arvelt välja Tõnisson Kinnisvarakonsultant OÜ-le.

Vastavalt TsMS § 172 lg-le 1 kannab hagita menetluses
menetluskulud isik, kelle huvides lahend tehakse. Kui hagita
menetluses osaleb mitu isikut, võib kohus otsustada, et
menetluskulud kannab täielikult või osaliselt mõni
menetlusosaline, kui see on asjaolusid arvestades õiglane, muu
hulgas siis, kui see menetlusosaline esitas põhjendamatu
taotluse, väite või tõendi. Kohus peab põhjendatuks jätta
menetluskulud käesolevas asjas võlgniku A. A. kanda. Kuivõrd
kohtutäitur menetluskulude väljamõistmist taotlenud ei ole ning
tsiviilasja materjalidest ei nähtu ka sissenõudjate
menetluskulude kandmine, puudub kohtu hinnangul vajadus
menetluskulude väljamõistmisteks.
/allkirjastatud digitaalselt/
Epp Tombak
kohtunik
