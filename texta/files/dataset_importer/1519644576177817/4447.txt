                                                                                             1




                           KOHTUMÄÄRUS

Kohus                                 Viru Maakohus

Määruse tegemise aeg ja koht          24.10.2016, Rakvere kohtumaja

Kohtuasja number                      4-15-9402

Kohtunik                              Tiit Kullerkupp

Kohtuistungi sekretär                 Merle Kaegas

Kohtuasi                              Politsei- ja Piirivalveameti Ida prefektuuri avaldus
                                      Hillar Kreekile määratud karistuse täitmisele
                                      pööramiseks

Menetlusosalised                      Avaldaja: Politsei- ja Piirivalveamet Ida prefektuur
                                      Menetlusalune isik: Hillar Kreek (ik 39404125221,
                                      elukoht xxxx)

Asja läbivaatamise kuupäev            24.10.2016

RESOLUTSIOON

Rahuldada Politsei- ja Piirivalveameti Ida prefektuuri taotlus.

Pöörata täitmisele Hillar Kreegile Viru Maakohtu 12.01.2016 otsusega väärteoasjas nr
4-15-9402 mõistetud karistus 15 (viisteist) päeva aresti.

Karistus pöörata täitmisele koheselt, aresti kandmise alguseks lugeda 24.10.2016.

Välja mõista Hillar Kreegilt menetluse erikuluna sundtoomise kulu 18.70 eurot, mis
tuleb tasuda 30 päeva jooksul käesoleva kohtumääruse jõustumisest arvates Maksu- ja
Tolliameti    arveldusarvele   SEB     Pank     EE351010052031000004,        Swedbank
EE502200221014193355, Nordea Pank EE401700017002872300 või Danske Bank
EE873300333499990003, viitenumbriga 99916700076060 ning selgitusega: „Hillar
Kreek, 4-15-9402, sundtoomise kulu“. Kui rahaline nõue pole täies ulatuses tähtaegselt
tasutud, suunatakse nõue kohtutäiturile täitemenetlusse täitetäitemenetluse seadustikus
sätestatud korras.
                                                                                           2

Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Määruse väljatrükk saata täitmiseks Politsei- ja Piirivalveameti Ida prefektuurile ning
toimetada kätte Hillar Kreegile.

Asjaolud ja kohtumääruse põhjendused

Politsei- ja Piirivalveameti Ida prefektuur esitas 13.04.2016 Viru Maakohtule avalduse Hillar
Kreekile määratud karistuse täitmisele pööramiseks.

Viru Maakohtu 12.01.2016 otsusega tunnistati Hillar Kreek süüdi LS § 201 lg 2 järgi ning
karistuseks mõisteti 15 päeva aresti. KarS § 69 alusel asendati mõistetud karistus 15 tunni
üldkasuliku tööga, mille tegemise tähtajaks määrati 2 kuud alates otsuse jõustumisest.
Kohtuotsus jõustus 20.03.2016.

ÜKT koordineerija proovis ühendust võtta Hillar Kreegiga Politsei- ja Piirivalveameti
andmebaasides teadaolevatel telefoninumbritel, aga ei õnnestunud, kuna telefoninumbrid olid
välja lülitatud või ei olnud kasutusel. 03.02.2016 saadeti süüdlasele kutse, mille peale oli
Hillar Kreek kohustatud ilmuma 11.02.2016 Ida prefektuuri Jõhvi politseijaoskonda
üldkasuliku töö täitmisele suunamiseks. Määratud ajaks Hillar Kreek ei ilmunud üldkasuliku
töö täitmisele suunamiseks ega teatanud ÜKT koordineerijat oma ilmumata jätmisest ja selle
põhjustest. Seoses sellega on Hillar Kreegi üldkasuliku töö täitmisele suunamine
ebaõnnestunud.

Üldkasuliku töö asenduskaristusena sätestamise peamiseks põhjuseks on süüdimõistetu
nõusoleku nõue. 12.01.2016 toimunud kohtuistungil nõustus Hillar Kreek üldkasulikku tööd
tegema. Seega oli Hillar Kreek teadlik talle määratud ÜKT tundidest ja ÜKT tegemise
tähtajast. Kohtulahendiga mõistetud karistuse asendamine üldkasuliku tööga tähendab seda, et
isikule on loodud tema karistuse kandmiseks soodsamad tingimused ning süüdlane peab
arvestama, et üldkasuliku tööst kõrvale hoidmisel, kontrollnõuete mittejärgmisel või talle
kohtulahendiga pandud kohustuste mittetäitmisel, pööratakse mõistetud karistus täitmisele.
Saadetud kutses, mis oli Hillar Kreegi poolt vastu võetud, on märgitud ÜKT koordineerija
kontaktandmed, kuid Hillar Kreek ei võtnud ühendust ÜKT koordineerijaga töö sooritamise
osas vaatamata sellele, et tal oli selleks antud piisavalt palju aega (2 kuud).

ÜKT koordineerija on seisukohal, et kuna Hillar Kreek oli teadlik talle määratud ÜKT
tundidest ning ei teinud midagi tundide sooritamiseks ja pole üldse asenduskaristuse kandmise
vastu huvi ilmutanud, on tegemist üldkasulikust tööst kõrvale hoidmisega.

Eeltoodu alusel ja juhindudes VTMS § 2101 lg 1, KarS § 69 lõikest 6 taotleb avaldaja pöörata
täitmisele Viru Maakohtu 12.01.2016 otsusega Hillar Kreegile mõistetud arest 15 päeva.

Menetlusalune isik Hillar Kreek kinnitas 24.10.2016 kohtuistungil, et üldkasulik töö on
tegemata kuna ta oli kaotanud vajaliku telefoninumbri, soovib rahalist karistust.

Väärteomenetluse seadustiku (edaspidi VTMS) § 2101 lg 1 kohaselt kui süüdlane hoiab
üldkasuliku töö tegemisest kõrvale, teeb Politsei- ja Piirivalveamet kohtule taotluse pöörata
süüdlasele mõistetud arest täitmisele.
                                                                                            3

Karistusseadustiku § 69 lg 6 kohaselt kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele
mõistetud aresti või vangistuse täitmisele. Aresti või vangistuse täitmisele pööramisel
arvestatakse karistusest kantuks süüdlase tehtud üldkasulik töö, mille üks tund võrdub ühe
päeva aresti või vangistusega.

Käesoleval juhul nähtub Politsei- ja Piirivalveameti avaldusest, et Hillar Kreek ei ole talle
Viru Maakohtu 12.01.2016 otsusega KarS § 69 alusel asendatud 15 üldkasuliku töö tunnist
sooritanud ühtegi tundi. Mingeid vabandavaid asjaolusid Hillar Kreek kohtuistungil ei
avaldanud. Seega tuleb mõistetud arest pöörata täitmisele täies ulatuses, s.o 15 päeva.

KrMS § 173 lg 1 p 2 ja lg 3 kohaselt on erikulud kriminaalmenetluse kuludeks ning erikulud
hüvitab isik, kelle süül need on tehtud. KrMS § 176 lg 1 p 2 kohaselt on erikuludeks
sundtoomise kulud.

Eeltoodust tulenevalt tuleb Hillar Kreekilt mõista välja menetluse erikuluna sundtoomise kulu
18.70 eurot.



Kohtunik                            /digitaalselt allkirjastatud/             Tiit Kullerkupp
