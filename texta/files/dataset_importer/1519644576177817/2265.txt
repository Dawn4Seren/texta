                        KOHTUMÄÄRUS


Kohus                            Harju Maakohus

Määruse tegemise aeg ja koht     22.11.2016.a Tallinn, Liivalaia kohtumaja

Kohtuasja nr                     1-13-1214

Kohtunik                         Eha Popova

Kohtuistungi sekretär            Julia Senkevitš

Kohtuasi                         Vangla materjalid Andres Väinsalu           tingimisi enne
                                 tähtaega vangistusest vabastamiseks

Süüdimõistetu                    Andres Väinsalu (ik 38212010307) viibib Vanglas

Kohtuistungi toimumise aeg,      15.11.2016.a Tallinn     Liivalaia   kohtumaja,     avalik
                                 kaugkohtuistung
koht


RESOLUTSIOON

1. Vabastada Andres Väinsalu karistuse kandmisest tingimisi enne tähtaega katseajaga
kuni 05.12.2018.a.

2. KarS § 76 lg 5 alusel allutada Andres Väinsalu katseajal 12 (kaheteistkümneks)
kuuks KarS §-s 75 sätestatud käitumiskontrollile ning kohustada teda järgima KarS §
75 lg 1 p 1-6 sätestatud kontrollnõudeid:
1)      elama kohtu määratud alalises elukohas XXXX;
2)      ilmuma         kriminaalhooldaja      määratud       ajavahemike        järel
kriminaalhooldusosakonda registreerimisele;
3)      alluma kriminaalhooldaja kontrollile oma elukohas ning esitama talle andmeid
oma kohustuste täitmise ja elatusvahendite kohta;
4)      saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5)      saama kriminaalhooldusametnikult eelneva loa elu-, töö- või õppimiskoha
vahetamiseks;
6)      saama kriminaalhooldusametnikult eelneva loa Eesti territooriumilt lahkumiseks
ja väljaspool Eesti territooriumi viibimiseks.

3. Kohaldada Andres Väinsalu suhtes käitumiskontrolli ajal KarS § 75 lg 2 p 2, 2-1 ja
4 sätestatud kohustusi:
- mitte tarvitada alkoholi;
- mitte omada või tarvitada narkootilisi või psühhotroopseid aineid;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist.

4. Andres Väinsalule määratud katseaja ja käitumiskontrolli kulgemist arvestada alates
kohtumääruse jõustumisest.

5.   Määrata    Andres    Väinsalule kriminaalhooldaja Vangla Lääne-Harju
kriminaalhooldusosakonna juhataja määramisel ja saata määrus täitmiseks
kriminaalhooldusosakonnale.

6. Andres Väinsalu vabastada määruse jõustumisel.

Määrus saata teadmiseks vanglale, prokurörile ja süüdimõistetule.


Edasikaebamise kord
Määrusele saab esitada 15 päeva jooksul määruskaebuse Harju Maakohtule.


Asjaolud ja kohtumääruse põhjendused
Vangla esitas Harju Maakohtule materjalid kinnipeetava Andres Väinsalu        tingimisi enne
tähtaega vangistusest vabastamiseks.
Andres Väinsalu tunnistati süüdi Harju Maakohtu 26.02.2013.a otsusega KarS § 184 lg 2 p 2
järgi ja teda karistati vangistusega 4 aastat 2 kuud; KarS § 329 järgi ja teda karistati
vangistusega 2 kuud. KarS § 64 lg 1 alusel mõisteti liitkaristus, suurendades mõistetud
üksikkaristustest raskeimat ja liitkaristuseks mõisteti vangistus 4 aastat 4 kuud. Vastavalt
KarS § 74 lg-le 5 ning KarS § 65 lg-le 2 suurendati Andres Väinsalule mõistetud karistust
Harju Maakohtu 13.03.2009.a otsuse järgi mõistetud karistuse ärakandmata osa ehk 2 aasta 2
kuud 21 päeva pikkuse vangistuse võrra, ja liitkaristuseks mõisteti vangistus 6 aastat 6 kuud
21 päeva. KarS § 68 lg 1 alusel loeti karistusaja hulka eelvangistuses viibitud aeg ning
karistusaja alguseks loeti 14.03.2013.a. Kohtuotsus jõustus 28.11.2015.a.
Harju Maakohtu 03.02.2015.a määrusega vabastati Andres Väinsalu temale Harju Maakohtu
26.02.2013.a otsusega KarS § 329 järgi mõistetud karistusest – vangistusest 2 kuud. KarS §
74 lg 5 ja § 65 lg 2 alusel moodustati uus liitkaristus, suurendades Andres Väinsalule Harju
Maakohtu Liivalaia kohtumaja 26.02.2013.a kohtuotsusega KarS § 184 lg 2 p 2 ettenähtud
kuriteo eest mõistetud vangistust 4 aastat ja 2 kuud temale eelmise kohtuotsuse s.o Harju
Maakohtu 13.03.2009.a otsusega kohtuasjas nr 1-09-2106 mõistetud karistuse ärakandmata
osa ehk 2 aasta 2 kuu ja 21 päeva pikkuse vangistuse võrra ning määrati, et Andres Väinsalu

                                                                                           2
lõplikuks ärakandmisele kuuluvaks liitkaristuseks on vangistus 6 aastat 4 kuud ja 21 päeva,
millise karistuse kandmise algust arvestati alates 07.09.2012.a.
Harju Maakohtu 22.06.2015.a määrusega vabastati Andres Väinsalu temale Harju Maakohtu
15.03.2007.a kohtuotsusega kohtuasjas nr 1-06-16483 KarS § 199 lg 2 p 4 ettenähtud kuriteo
eest mõistetud ja Harju Maakohtu 29.09.2009.a kohtumäärusega rahalise karistuse
ärakandmata osa, so rahalise karistuse 160 päevamäära eest määratud asenduskaristuse - 53
päeva vangistust - kandmiselt.
Harju Maakohtu 03.02.2015.a kohtumäärust nr 1-13-1214 muudeti ja sõnastati järgmiselt:
KarS § 74 lg 5 ja § 65 lg 2 alusel moodustada uus liitkaristus, suurendades Andres Väinsalule
Harju Maakohtu Liivalaia kohtumaja 26.02.2013.a kohtuotsusega KarS § 184 lg 2 p 2
ettenähtud kuriteo eest mõistetud vangistust 4 (neli) aastat ja 2 (kaks) kuud temale eelmise
kohtuotsuse s.o Harju Maakohtu 13.03.2009.a otsusega kohtuasjas nr 1-09-2106 mõistetud
karistuse ärakandmata osa ehk 2 aasta 28 päeva pikkuse vangistuse võrra ning määrata, et
Andres Väinsalu lõplikuks ärakandmisele kuuluvaks liitkaristuseks on vangistus 6 (kuus)
aastat, 2 (kaks) kuud ja 28 päeva, millise karistuse kandmise algust arvestada alates
07.09.2012.a. Kohtumäärus jõustus 14.07.2015.a.
Karistuse kandmise algus oli 07.09.2012.a ja lõpp on 05.12.2018.a.
Andres Väinsalu kohta kinnipidamisasutuses koostatud iseloomustusest nähtub, et
kinnipeetav läbis vangistuses sotsiaalprogrammid „Eluviisitreening“ ja „Õige hetk“, osales
MTÜ Convictus 12 sammu tugigrupi töös, tagasilanguse ennetamise tugigrupi töös, lõpetas
Tartu Täiskasvanute Gümnaasiumis 10. klassi. Töötab järelevalveta XXXXOÜ-s ja soovib
vabanemisel jätkata seal töötamist. Distsiplinaarkaristusi ei ole. Vangla toetab kinnipeetava
tingimisi ennetähtaegset vabastamist.
Andres Väinsalu kohta kriminaalhoolduses koostatud iseloomustusest nähtub, et
vabanemisjärgselt soovib ta asuda elama oma XXXX juurde XXXX ja saada tööd
XXXXOÜ-s.
Andres Väinsalu soovib vabaneda tingimisi enne tähtaega. Elama asub XXXX juurde
aadressil XXXX. Karistust kannab narkokuriteo eest. Kriminaalkorras karistatud 9 korda,
vanglas teist korda. Vabanemisel töökoht on olemas XXXXOÜ. Vahetult enne kinnipidamist
tarvitas narkootikume. Ei püüdnud probleemist vabaneda, kuna ei teadvustanud seda
probleemi. On vanglas läbinud erinevad sõltuvusrehabilitatsiooni programmid ja lubab teha
kõik selleks, et ei hakkaks uuesti narkootikume tarvitama. Kriminaalhooldusel on varasemalt
olnud mitu korda. Viimasel katseajal pani toime uue kuriteo. On nõus lisakohustustega.

Abiprokurör Katrin Tron esitas kirjaliku seisukoha, mille kohaselt prokurör toetab Andres
Väinsalu ennetähtaegset vabastamist. Prokurör nõustub vangla seisukohaga ja arvestab
asjaoluga, et riiklikku süüdistust esindanud prokurör toetab Andres Väinsalu ennetähtaegset
vabastamist. Prokurör leiab, et on otstarbekas allutada A. Väinsalu KarS § 75 sätestatud
käitumiskontrollile ja Vangla ja kriminaalhooldaja poolt taotletud lisakohustused on abiks
kriminaalhoolduse läbimisel.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu arvamuse, leiab, et Andres Väinsalu võib vangistusest tingimisi ennetähtaegselt
vabastada.
Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse

                                                                                           3
kandmise ajal, samuti tema elutingimusi ja neid tagajärgi, mida võib süüdlasele kaasa tuua
tingimisi enne tähtaega karistusest vabastamine. Seega võtab kohus taotluse läbivaatamisel
arvesse kõik süüdimõistetu isikut iseloomustavad andmed – tema käitumist nii kuriteo
toimepanemisele eelnenud ajal, sellel ajal ning sellele järgnenud perioodil.
Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. Andres Väinsalu on vangistuses on läbinud sotsiaalprogrammid, osalenud
tööhõives, tema käitumine on olnud nõuetekohane. Vangla ja prokurör toetavad A. Väinsalu
tingimisi ennetähtaegset vabastamist.
Kohus usub, et praegune vangistus on pannud A. Väinsalu mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on
enda õigusvastasest käitumisest ka vajalikud järeldused teinud. Kohus leiab, et kinnipeetavale
võib anda võimaluse näidata, et ta on suuteline õiguskuulekalt käituma.
Kohtu hinnangul võimaldab A. Väinsalu tingimisi ennetähtaegne vabastamine kohaldada
tema üle käitumiskontrolli ning seeläbi teostada järelevalvet väljaspool kinnipidamisasutust,
kindlustamaks positiivseid muutusi, andes samas talle võimaluse tõestada, et ta on asunud
paranemise teele ning on võimeline edaspidi järgima seaduskuulekat eluviisi. Katseajal on
võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel. Kriminaalhooldusseaduse § 1 lg 1 kohaselt valvatakse kriminaalhoolduse
käigus kriminaalhooldusaluse käitumise ja temale kohtu või prokuröri poolt pandud
kohustuste täitmise järele ning soodustatakse kriminaalhooldusaluse sotsiaalset kohanemist
eesmärgiga mõjutada teda hoiduma kuritegude toimepanemisest.
Pärast vabanemist on A. Väinsalul olemas kindel elu- ja töökoht ning kriminaalhoolduse
kohaldamisega on nõustunud ka süüdimõistetu, saades aru selle vajalikkusest ja kasulikkusest
oma edasise elu korraldamisel. Kõik need asjaolud aitavad kohtu hinnangul kaasa
kinnipeetava edaspidisele õiguskuulekale käitumisele ning ühiskonnas aktsepteeritavate
hoiakute ja tõekspidamiste omaksvõtmisel. Kohus usub, et süüdimõistetu on nüüdseks teinud
karistusest vastavad järeldused ning oskab edaspidises elus käituda normikohaselt.
Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik




                                                                                            4
