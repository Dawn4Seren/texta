                              KOHTUOTSUS
                              EESTI VABARIIGI NIMEL


Kohus                          Viru Maakohus

Otsuse tegemise aeg ja koht    19.juuli 2016, Rakvere kohtumaja

Kriminaalasja number           1-16-6215

Kohtunik                       Anu Ammer

Kohtuistungi sekretär          Kätlin Koidumäe

Prokurör                       Elle Karm

Kriminaalasi                   Aleksandr Hosin süüdistatuna KarS § 199 lg 2 p 9 järgi
                               kokkuleppemenetluses

Süüdistatav                    ALEKSANDR HOSIN, i.k. 37906105217; elukoht:
                               xxxx; kodakondsus määratlemata; emakeel-vene;
                               põhiharidus; juhutööd; varem kriminaalkorras karistatud
                               12-l korral, neist kehtivaid on 4: Viru Maakohtu
                               12.05.2008 otsusega KarS § 199 lg 2 p 4,5,7,8 ja § 331
                               alusel 1 aasta tingimisi vangistus; Viru Maakohtu
                               10.03.2009 otsusega KarS § 199 lg 2 p 9 - § 25 lg 2, § 200
                               lg 2 p 4,7 ja § 266 lg 1 alusel avngistus 5 aastat 11 kuud
                               16 päeva; 24.11.2010 Viru Maakohtu 24.11.2010 otsusega
                               KarS § 121 alusel KarS § 65 lg 2 kohaldamisega
                               vangistus 6 aastat 12 päeva; Harju Maakohtu 12.05.2015
                               otsusega KarS § 199 lg 2 p 9 - § 25 lg 2 alusel KrMS §
                               238 lg 2 kohaldamisega 2 kuud 18 päeva vangistust
                               katseajaga 1 aasta, mida pikendati 1 kuu võrra kuni
                               11.06.2016.; väärteokorras karistatud 28-l korral, neist
                               kehtivaid karistusi 11; tõkend – puudub; kinni peetud
                               sundtoomise korras 17.07.2016; kaitsja: Gerda-Johanna
                               Pello (määratud korras)
Kohaldatud õigusnormid         KrMS § 239, 247, 248 lg 1 p 5, 249, 309, 313, 315, 318, 319


RESOLUTSIOON

ALEKSANDR HOSIN süüdi tunnistada KarS § 199 lg 2 p 9 järgi kvalifitseeritava
kuriteo toimepanemises ja karistuseks mõista viis (5) kuud vangistust.

                                                                                         1
KarS § 65 lg 2 alusel suurendada mõistetud karistust Harju Maakohtu 12.05.2015
otsusega mõistetud ärakandmata karistuse, s.o 2 kuud ja 18 päeva vangistust võrra
mõistes Aleksandr Hosinile liitkaristuseks seitse (7) kuud ja kaheksateist (18) päeva
vangistust.

KarS § 69 lg 1 ja 3 ning § 74 lg 5 alusel asendada vangistus 228 (kahesaja kahekümne
kaheksa) tunni üldkasuliku tööga. Üldkasuliku töö tegemise ajaks määrata üks (1) aasta.
Üldkasuliku töö tegemise ajaks allutada Aleksandr Hosin kriminaalhooldaja
käitumiskontrollile ja kohustada teda üldkasuliku töö tegemise ajal järgima KarS § 75
lg 1 toodud kontrollnõudeid:
1) elama kohtu määratud alalises elukohas: xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha
vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2 alusel kohustada Aleksandr Hosin üldkasuliku töö tegemise ajal
mitte tarvitama alkoholi.

Mõista Aleksandr Hosinilt riigituludesse menetluskuluna:
- 430 eurot sundraha KrMS § 175 lg 1 p 9 ja § 179 lg 1 p 2 alusel,
- 207 eurot kaitsjatasu vandeadvokaadi abi Gerda-Johanna Pello poolt õigusabi
osutamise eest KrMS § 175 lg 1 p 4 alusel;
- 18,70 eurot sundtoomise kulu KrMS § 173 lg 1 p 2 ja § 176 lg 1 p 2 alusel.

KarS § 66 lg 1 ja 3 alusel võimaldada menetluskulud kokku summas 655,70 eurot
tasuda ositi 12 kuu jooksul, tasudes alates kohtuotsuse jõustumisele järgevast kuust
igakuiselt hiljemalt kuu viimaseks kuupäevaks vähemalt 54,64 eurot, lõpetades
menetluskulude tasumise osamaksega summas 54,66 eurot.

Menetluskulu osamaksed tasuda Maksu- ja Tolliameti arveldusarvele SEB Pank
EE351010052031000004,   Swedbank    EE502200221014193355,     Nordea     Pank
EE401700017002872300, Danske bank EE873300333499990003. Maksekorraldusele
märkida viitenumber 99916700052848 ning selgitus: „Aleksandr Hosin, 1-16-6215,
menetluskulu osamakse.“

Kui menetluskulu osamakse pole tähtaegselt tasutud, suunatakse nõue täies ulatuses
täitemenetluse läbiviimiseks kohtutäiturile täitemenetluse seadustikus sätestatud korras.

DVD Säästumarketi turvakaamera salvestisega jätta toimikusse.




                                                                                       2
Aleksandr Hosinilt välja mõista RRLektus AS kasuks tsiviilhagi summas 2 (kaks) eurot
ja 75 senti ning kanda see RRLektus AS arveldusarvele EE571010502002531007 SEB
Pangas.

Edasikaebamise kord

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega, samuti KrMS § 318 lg 4 sätestatud juhtudel. Apellatsioon esitatakse Tartu
Ringkonnakohtule kirjalikult 15 (viieteistkümne) päeva jooksul alates otsuse avalikult
teatavakstegemisest.

I SÜÜDISTUS

Aleksandr Hosinit süüdistatakse selles, et tema varastas 27.11.2015.a kella 17.50 ajal
Rakveres Tallinna 68 asuvast RRLektus AS-i kauplusest Nordi kaubahall ühe kaheliitrise
pudeli õlut Diesel maksumusega 2,65 eurot, millele lisandub panditaara maksumus 0,10 eurot
ning olles 20.01.2016.a karistatud väärteokorras KarS § 218 lg 1 alusel rahatrahviga 40.- eurot
20.01.2016 toimepandud vorsti varguse eest, püüdis 13.02.2016.a kella 15.41 ajal Rakveres
Vilde 8 asuvast RIMI Eesti Food AS-i kauplusest Rakvere Säästumarket varastada
hambaharja maksumusega 0,89 eurot, kuid kuritegutegu jäi lõpule viimata, sest ta peeti
kaupluse turvatöötaja poolt kinni.

Seega Aleksandr Hosin süstemaatiliselt vargusi toime paneva isikuna, võttes ja püüdes võtta
ebaseadusliku omastamise eesmärgil ära võõraid vallasasju pani toime KarS § 199 lg 2 p 9
järgi kvalifitseeritava kuriteo.

RRLektus AS-ile tekitas Aleksandr Hosin vargusega varalise kahju 2,75 eurot, millises
summas on esitatud tsiviilhagi.

II KOKKULEPE KARISTUSE LIIGI JA MÄÄRA, MENETLUSKULUDE NING
TSIVIILHAGI TASUMISE OSAS

Süüdistatav Aleksandr Hosini, tema kaitsja ja prokuröri vahel sõlmitud kokkuleppe kohaselt
KarS § 199 lg 2 p 9 ettenähtud kuriteo toimepanemise eest nõuab prokurör kohtus Aleksandr
Hosini süüdimõistmist ja karistamist 5-kuulise vangistusega.
KarS § 65 lg 2 alusel suurendada mõistetud karistust Harju Maakohtu 12.05.2015.a. otsusega
mõistetud ärakandmata karistuse – 2 kuu ja 18 päeva pikkuse vangistuse võrra, mõistes
liitkaristuseks 7 kuud ja 18 päeva vangistust.

KarS § 69 lg 1 ja 3 ning § 74 lg 5 alusel asendada vangistus 228 tunni üldkasuliku tööga.
Üldkasuliku töö tegemise ajaks määrata üks aasta. Üldkasuliku töö tegemise ajaks allutada
Aleksandr Hosin kriminaalhooldaja käitumiskontrollile ja kohustada teda üldkasuliku töö
tegemise ajal järgima KarS § 75 lg 1 toodud kontrollnõudeid:
1) elama kohtu määratud alalises elukohas: xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;


                                                                                             3
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2 alusel kohustada Aleksandr Hosin üldkasuliku töö tegemise ajal mitte
tarvitama alkoholi.

Menetluskuludest KrMS § 180 lg 1 ja 3 alusel jätta 1/3 sundrahast, s.o 215 eurot riigi kanda.
Menetluskulud kokku summas 655,70 eurot (sundtoomise kulu 18,70 eurot + kaitsjatasu 207
eurot + sundraha 430 eurot) võimaldada tasuda ositi 12 kuu jooksul tasudes alates
kohtuotsuse jõustumisest.

RRLektus AS’le tekitatud kahju eest hüvitis summas 2,75 eurot kanda RRLektus AS-i a/a
EE571010502002531007 SEB Pangas.

Toimunud kokkuleppemenetluse läbirääkimiste käigus süüdistatav Aleksandr Hosin ja tema
kaitsja nõustusid esitatud süüdistuse sisu ja kuriteo kvalifikatsiooniga ning jõudsid
kokkuleppele prokuröri poolt kohtus nõutava karistuse liigis ja määras ning rahaliste nõuete
tasumise osas.

III KOHTU PÕHJENDUSED

Süüdistatav Aleksandr Hosin avaldas kohtuistungil, et ta on kokkuleppest aru saanud ja nõustus
sellega. Kokkuleppe arutamise põhjal tegi kohus järelduse, et süüdistatav Aleksandr Hosin on
kokkulepet sõlmides väljendanud oma tõelist tahet ja asja menetlemisel on järgitud
kokkuleppemenetlust reguleerivaid sätteid.

Aleksandr Hosin tuleb süüdi tunnistada KarS § 199 lg 2 p 9 järgi ning mõista talle karistus
vastavalt kokkuleppele.

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Sama sätte lg 3 kohaselt võib kohus määrata, et kriminaalmenetluse kulud
hüvitatakse ositi ning osa neist võib kohus jätta riigi kanda, kui menetluskulude hüvitamine
käib süüdimõistetule ilmselt üle jõu.
KrMS § 126 lg 3 p 1 kohaselt kuriteojäljega asi, dokument või kuriteojäljest valmistatud
jäljend või tõmmis võidakse jätta kriminaalasja juurde, võtta kriminaaltoimikusse või säilitada
asitõendite hoidlas või muus menetleja valduses olevas ruumis või ekspertiisiasutuses.
Tsiviilhagi kuulub rahuldamisele ning Aleksandr Hosinilt väljamõistmisele VÕS § 1043 ja §
1045 lg 1 p 5 alusel.

Kuna süüdistatava poolt hüvitatavad menetluskulud kuuluvad alates 29. märtsist 2015
kokkuleppe esemesse (Riigikohtu lahendi nr 3-1-1-7-16 p 5.2), siis kinnitab kohus kokkuleppe
kõigis kokkuleppe punktides, sh ka menetluskulude ositi tasumises.

/allkirjastatud digitaalselt/

Anu Ammer
kohtunik

                                                                                             4
