                       KOHTUMÄÄRUS
 Kohus                             Pärnu Maakohus, Pärnu kohtumaja
 Kohtunik                          Heli Käpp
 Kohtujurist                       Egert Übner
 Määruse tegemise aeg ja koht      27. detsember 2016, Pärnu
 Tsiviilasja number                2-16-17757
 Tsiviilasi                        Võlgniku Vatekahel OÜ pankrotiavaldus
 Menetlustoiming                   Menetluse lõpetamine raugemisega, kirjalik menetlus
 Menetlusosalised ja nende         Avaldaja/võlgnik: Vatekahel OÜ (registrikood 12833366),
 esindajad                         esindaja juhatuse liige Argo Särav (e-post:xxx)
                                   Ajutine pankrotihaldur vandeadvokaat Veli Kraavi (Kraavi
                                   & Partnerid Law Firm; Tatari 25, Tallinn; e-post:
                                   kraaviab@kraaviab.ee)
 Kohtuistung                       12.12.2016, osales ajutine pankrotihaldur Veli Kraavi
RESOLUTSIOON
  1. Lõpetada osaühingu Vatekahel OÜ (registrikood 12833366) pankrotimenetlus
      pankrotti välja kuulutamata raugemise tõttu, kuna võlgnikul ei ole vara
      pankrotimenetluse kulude katteks ning puuduvad vara tagasivõitmise ja
      tagasinõudmise võimalused.
  2. Ajutisel pankrotihalduril Veli Kraavil korraldada määruse jõustumisest alates
      kahe kuu jooksul Vatekahel OÜ likvideerimine likvideerimismenetluseta ja
      osaühingu äriregistrist kustutamine. Nende toimingute teostamise järel
      vabastatakse Veli Kraavi ajutise pankrotihalduri kohustustest.
  3. Likvideeritud Vatekahel OÜ dokumentide hoidjaks määrata Argo Särav
      (isikukood xxxxxxxxxxx).
  4. Avaldada pankrotimenetluse lõpetamise teade väljaandes Ametlikud Teadaanded.
  5. PankrS § 39 lg 1 kohaselt edastada määruse ärakiri Tartu Maakohtu
      registriosakonnale.
Menetluskulud
  6. Menetluskulud jätta võlgniku Vatekahel OÜ kanda.
  7. Kinnitada ajutise pankrotihalduri Veli Kraavi tasu suuruseks x eurot, millele
      lisandub käibemaks x eurot ning vajalike kulutuste suuruseks 42,72 eurot (sisaldab
      käibemaksu 20% summas 7,12 €).
  8. Võlgnikul vara puudumise tõttu ja PankrS § 23 lg 4 ja 6 alusel maksta ajutise
      halduri tasu ja kulutuste hüvitamiseks x eurot, millele lisandub käibemaks x eurot,
      välja Eesti Vabariigi vahenditest Advokaadibüroo Kraavi & Partnerid OÜ-le,
                                                                           Tsiviilasi nr 2-16-17757

      mille kaudu ajutine haldur tegutseb (arvelduskonto nr EE732200221050996778,
      Swedbank).
   9. Määrus toimetada kätte menetlusosalistele ja Rahandusministeeriumile.
Edasikaebamise kord
Määruse peale võib võlgnik esitada määruskaebuse Tallinna Ringkonnakohtule Pärnu
Maakohtu kaudu 15 päeva jooksul määruse kättetoimetamisest alates. Võlausaldajad võivad
sama tähtaja jooksul samas korras esitada määruskaebuse pankrotimenetluse lõpetamise teate
avaldamisest Ametlikes Teadaannetes.
ASJAOLUD JA KOHTUMÄÄRUSE PÕHJENDUSED
Vatekahel OÜ juhatuse liige A. Särav esitas 24.11.2016 Pärnu Maakohtule osaühingu
pankrotiavalduse. 01.12.2016 määrusega kohus võttis avalduse menetlusse ja nimetas ajutiseks
pankrotihalduriks Veli Kraavi.
Ajutine haldur 09.12.2016 aruandes andis arvamuse, et võlgnik on püsivalt maksejõuetu,
võlgnikul vara ei ole, kohustusi on vähemalt 61 748,71 eurot, majandustegevust ei toimu,
puuduvad vara tagasivõitmise ja –nõudmise võimalused, mistõttu võlgnikul puudub vara ka
pankrotimenetluse kulude katteks. Ajutine haldur seisukohal, et võlgnik on maksejõuetu ega
suuda tekkinud kohustusi täita ning puuduvad võimalused võlgniku tervendamiseks.
Pankrotiavalduse läbivaatamiseks 12.12.2016 peetud kohtuistungil ajutine haldur jäi aruandes
kajastatu juurde ning leidis, et kuna võlgnikul igasugune vara puudub ning puuduvad vara
tagasivõitmise ja tagasinõudmise võimalused, siis tuleks menetlus lõpetada raugemisega
pankrotti välja kuulutamata, kui keegi ei tasu pankrotimenetluse kulude katteks ettemaksuna
kohtu määratud summat deposiiti. Ajutise halduri hinnangul on pankrotimenetluse eeldatavad
kulud 2000 eurot.
12.12.2016 kohtumäärusega kohus määras menetluse raugemise vältimiseks pankrotimenetluse
kulude katteks kohtudeposiiti makstava summa suuruseks 2000 eurot ja tasumise tähtajaks
22.12.2016. Sellekohane teade ilmus väljaandes Ametlikud Teadaanded 12.12.2016. Keegi
pankrotimenetluse raugemise vältimiseks deposiidisummat tasunud ei ole.
Kohus, kuulanud ära ajutise halduri seisukoha ning uurinud kirjalikke tõendeid, leidis, et
pankrotimenetlus tuleb lõpetada raugemise tõttu pankrotti välja kuulutamata. Võlgnikul ei ole
vara pankrotimenetluse kulude katteks, majandustegevus on lõppenud. Pankrotiseaduse
(PankrS) § 29 lg 1 kohaselt kohus lõpe6tab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu.
Ükski võlausaldaja ega kolmas isik, samuti mitte võlgnik ise ei ole tundnud pankrotimenetluse
läbiviimise vastu sellist huvi, et oleks tasunud kohtu nõutud summa deposiiti. Kohus nõustub
ajutise halduri arvamusega, et võlgnik on püsivalt maksejõuetu ning pankrotimenetluse
jätkamine ei ole otstarbekas. Pankrotimenetluse läbiviimiseks puuduvad vahendid ning ei ole
võimalik saavutada pankrotimenetluse eesmärki – rahuldada võlausaldajate nõuded võlgniku
vara arvel seaduses ettenähtud korras võlgniku vara võõrandamise või võlgniku ettevõtte
tervendamise kaudu. Kohus on välja selgitanud, et võlgnik on maksejõuetu ning see ei ole
ajutise iseloomuga. Võlgnikul on kohustusi üle 61 000 euro, kuid vara, millele saaks pöörata
sissenõuet, puudub.
Eeltoodu alusel kohus lõpetab menetluse pankrotti välja kuulutamata raugemise tõttu. Kohus
avaldab pankrotimenetluse raugemise teate väljaandes Ametlikud Teadaanded ja paneb PankrS
§ 29 lg 8 alusel ajutisele haldurile kohustuseks ettevõtte likvideerida ning kustutada äriregistrist,
mille järel ajutine haldur vabastatakse halduri kohustustest.
Tsiviilseadustiku üldosa seaduse (TsÜS) § 46 lg 1 alusel kohus määrab Vatekahel OÜ
dokumentide hoidjaks juhatuse liikme Argo Säravi.

                                                                                               2 (3)
                                                                        Tsiviilasi nr 2-16-17757

Menetluskulude jaotus ja ajutise halduri tasu
PankrS § 23 lg 1 järgi on ajutisel halduril õigus saada oma ülesannete täitmise eest tasu, mille
suuruse määrab kohus, samuti nõuda oma ülesannete täitmiseks tehtud vajalike kulutuste
hüvitamist. Tasu suuruse määramisel arvestab kohus ajutise halduri ülesannete mahtu ja
keerukust ning ajutise halduri kutseoskusi. Kohus kontrollib ajutise halduri ülesannete
täitmiseks tehtud kulutuste põhjendatust ja kinnitab vajalike ning põhjendatud kulutuste
suuruse. Tasu suuruse arvestamise aluseks on ülesannete täitmisele kuluv aeg. Ajutine haldur
esitab ülesannete täitmise kohta kohtule tööaja arvestuse andmed ja taotluse kulutuste
hüvitamiseks.
PankrS § 23 lg 4 sätestab, et kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks väljamakseteks,
mõistab kohus ajutise halduri tasu ja hüvitatavad kulud välja võlgnikult, kuid võib määrata
nende hüvitamise riigi vahenditest. Riigi vahenditest ei hüvitata ajutise halduri tasu ja kulutusi
suuremas summas kui x eurot (s.h seaduses ettenähtud maksud, v.a käibemaks).
Ajutise halduri aruandele lisatud ajakulu arvestuse järgi kulutas Veli Kraavi selles asjas ajutise
halduri ülesannete täitmiseks kokku x tundi. Arvestusega x €/tund on ajutise halduri tasu x
eurot, koos käibemaksuga x eurot. Ajutine haldur palub määrata tasu suuruseks x eurot (sisaldab
käibemaksu x€) ja vajalike kulude suuruseks 42,72 eurot (sisaldab käibemaksu 7,12 €). Ajutine
haldur palub ajutise halduri tasu ja kulutused x eurot koos lisanduva käibemaksuga (x €)
hüvitada riigi vahenditest Advokaadibüroo Kraavi & Partnerid OÜ-le.
Kohus leiab, et ajutise halduri kvalifikatsiooni, täidetud ülesannete sisu ja mahtu arvestades on
taotletud tasumäär x eurot/tund minimaalne. Ajutise halduri tasu aruandes näidatud ajakulu (x
tundi) erinevate ülesannete lõikes on mõistlik ja põhjendatud ning selles asjas vajalik. Võlgniku
esindaja tasu suurusele vastuväiteid ei esitanud. Ülesannete täitmiseks tehtud kulud 35,60 €
(lisandub käibemaks) on mõistlikud ja vajalikud.
Kuna võlgnikul vara puudub, on põhjendatud on ajutise halduri taotlus hüvitada ajutise halduri
tasu ja kulud x euro ulatuses riigi vahenditest (lisandub käibemaks x €). TsMS § 23 lg 6 alusel
kohus määrab ajutise halduri tasu ja kulude hüvitamise büroole, mille kaudu ajutine haldur
tegutseb.


/allkirjastatud digitaalselt/

Heli Käpp
Kohtunik




                                                                                             3 (3)
