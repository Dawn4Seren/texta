                                                                                   1-16-1365




                        KOHTUMÄÄRUS

Kohus                               Tallinna Ringkonnakohus

Määruse tegemise aeg ja koht        1. aprill 2016, Tallinn, kirjalik menetlus

Kriminaalasja number                1-16-1365

Kohtunik                            Orvi Tali

Kriminaalasi                        Aleksander Kostini süüdistuses KarS § 199 lg 2 p 9- § 25
                                    lg 2 ja KarS § 121 lg 2 p 3 kokkuleppemenetluses

Vaidlustatud kohtulahend            Harju Maakohtu 9. märtsi 2016. a otsus

                                    Süüdistatav Aleksander Kostin (ik 37002239512;
Kaebuse esitaja ja kaebuse liik     viibimiskoht Tallinna Vangla), kaebus menetluskulude
                                    väljamõistmise peale


RESOLUTSIOON

Jätta Aleksander Kostini kaebus Harju Maakohtu 9. märtsi 2016. a otsuse peale
menetluskulude väljamõistmises läbi vaatamata.

Edasikaebamise kord
Määruse peale saab advokaadi vahendusel esitada määruskaebuse Riigikohtule Tallinna
Ringkonnakohtu kaudu 15 päeva jooksul alates päevast, mil kaebuse esitaja sai
vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
1. Harju        Maakohtu      09.03.2016.a   otsusega      tunnistati   Aleksander      Kostin
kokkuleppemenetluses süüdi KarS § 199 lg 2 p 9 - § 25 lg 2 ja KarS § 121 lg 2 p 3 järgi
kvalifitseeritava kuriteo toimepanemises. KarS § 64 lg 1 alusel loeti kergem karistus kaetuks
raskeima karistusega ja mõisteti liitkaristuseks 7 kuud vangistust. KarS § 65 lg 2 alusel
suurendati mõistetud karistust Harju Maakohtu 24.10.2015.a kohtuotsusega mõistetud
karistuse ärakandmata osa võrra (1 kuu ja 7 päeva) ja mõisteti lõplikuks karistuseks 8 kuud ja
7 päeva vangistust. KarS § 68 lg 1 alusel arvati eelvangistuses viibitud aeg alates 04.12.2015
karistusaja hulka ning karistusaja algust arvestatakse A. Kostini kinnipidamisest, s.o alates
04.12.2015.




                                                                                         1(3)
                                                                                    1-16-1365

2. KrMS § 180 lg 1 alusel mõisteti A. Kostinilt välja sundraha 645 eurot ja määratud
kaitsjale määratud tasu summas 336 eurot, s.o menetluskulud kokku 981 eurot. KrMS § 180
lg 3 alusel määrati, et A. Kostin võib menetluskulud tasuda alates kohtuotsuse jõustumisest
ositi 12 kuu jooksul selliselt, et iga kuu 15. kuupäevaks tuleb tasuda 81,75 eurot.

3. 21.03.2016 laekus Harju Maakohtule A. Kostini kaebus, milles ta sisuliselt palub
menetluskulude tasumise tähtaja edasilükkamist, kuna ta on 40% töövõimetu ning pärast
vangistusest vabanemist on tal raske tööd leida. Samuti on tal suured rahalised võlgnevused.

RINGKONNAKOHTU SEISUKOHT
4. Ringkonnakohus, tutvunud esitatud materjalidega, leiab, et A. Kostini kaebus tuleb jätta
läbi vaatamata alljärgneval põhjusel.

5. Riigikohtu kriminaalkolleegium asus 11.02.2016.a määruses nr 3-1-1-7-16 seisukohale,
et 29.03.2015 jõustunud KrMS § 245 lg 1 p 12 kohaselt kuuluvad kokkuleppe esemesse ka
süüdistatava poolt hüvitatavad kriminaalmenetluse kulud. Seetõttu peavad prokurör,
süüdistatav ja kaitsja jõudma läbirääkimiste käigus kokkuleppele nii kohtueelses menetluses
tekkinud kui ka kohtumenetluses tekkida võivate menetluskulude hüvitamises, samuti
võimalikus menetluskulude vähendamises ja menetluskulude ositi hüvitamises KrMS § 180 lg
3 alusel, s.o menetluskulude kandmise võimalikus individualiseerimises. Süüdistatava poolt
hüvitatavad menetluskulud tuleb märkida kokkuleppesse võimaluse korral absoluutsummana,
see tähendab, et kokkuleppes tuleb kokkuvõtvalt kajastada kokkuleppe sõlmimise ajaks
tekkinud ja süüdistatavalt väljamõistetavate menetluskulude koosseis ja suurus. Samuti tuleb
kokkuleppemenetluse läbirääkimiste käigus jõuda konsensusele nii menetluskulude suuruse
kui ka nende tasumise ulatuse ning viisi osas.

6. Kuna süüdistatava poolt hüvitatavad menetluskulud kuuluvad alates 29.03.2015
kokkuleppe esemesse, kohalduvad menetluskulude vaidlustamisele täies mahus kõik
kokkuleppemenetlust reguleerivad sätted. Seega tuleb maakohtul juhinduda menetluskulude
hüvitamise otsustuse tegemisel − nii nagu kõikide teiste kokkuleppega hõlmatud küsimuste
lahendamisel − KrMS § 248 lg-st 1. Sedastades kriminaalmenetluse lõpetamise aluste
puudumise KrMS § 199 lg 1 p-de 2-6 mõttes, on kohtu pädevuses kokkuleppemenetluses
sõlmitud kokkuleppe n-ö kinnitamine süüdimõistva kohtuotsuse tegemisega või selle
kinnitamisest keeldumine kriminaalasja tagastamisega prokuratuurile. Kokkuleppe
muutmiseks puuduvad kohtul volitused. Kokkuleppemenetlust reguleerivatest sätetest tuleb
lähtuda ka ringkonnakohtu menetluses. Kuna maakohus ei koosta kokkuleppemenetluses
põhistatud kohtuotsust, ei ole täidetud apellatsioonimenetluse põhilised eeldused ning seetõttu
kohaldub KrMS § 318 lg 3 p-s 4 sätestatud edasikaebepiirang ka menetluskulude hüvitamise
otsustuse    vaidlustamisele.      Teisisõnu     peab    kokkuleppemenetluses       lahendatud
kriminaalmenetluse kulude hüvitamise otsustuse peale esitatud kaebuses sisalduma viide
mõnele kriminaalmenetluse seadustiku 9. peatüki 2. jao või KrMS § 339 lg 1 sätte
rikkumisele. KrMS § 318 lg-s 4 nimetatud aluse puudumise korral tuleb ringkonnakohtul jätta
kaebus KrMS § 326 lg 2 p 3 alusel läbi vaatamata. (RKKKm 3-1-1-7-16).

7. Kaebuses, mille on esitanud A. Kostin, ei ole viidatud ühelegi kokkuleppemenetlust
reguleeriva kriminaalmenetluse seadustiku sätte rikkumisele, mistõttu tuleb A. Kostini kaebus
jätta läbi vaatamata.

8. Kriminaalasjas on A Kostini, tema kaitsja ja prokuröri vahel sõlmitud kokkulepe
18.02.2016 (tl 151-152), milles muuhulgas on ära näidatud tasumisele kuuluvad


                                                                                          2(3)
                                                                                    1-16-1365

menetluskulud absoluutsummana ning A. Kostin nõustus tasumisele kuuluvate
menetluskuludega.      Samuti     on    kokku     lepitud    tekkinud     kulude     hüvitamise
individualiseerimises, nimelt lepiti kokku, et KrMS § 180 lg 3 alusel tuleb menetluskulud (sh
sundraha) tasuda ositi, s.o 1 aasta jooksul. A. Kostin kinnitas kaitsja juuresolekul enda soovi
sõlmida kokkulepe selles kirjeldatud tingimustel, kinnitades seda enda allkirjaga (tl 152).
Seega on nii prokurör, süüdistatav ja kaitsja ka menetluskulude osas jõudnud kokkuleppele.
Kokkulepe on teistkordselt avaldatud kohtuistungil, kus A. Kostin kinnitas, et ta on
kokkuleppest aru saanud ning ta nõustub sellega ja jääb kokkuleppe juurde ning sellele
eelnevalt on prokurör avaldanud ka kokkuleppe sisu, s.h menetluskulude osas (tl 160-160
pöördel). Seega on maakohus teinud otsuse vastavalt kokkuleppes märgitule ning kokkuleppe
muutmiseks puuduvad kohtul volitused.

9. Lähtudes eeltoodust ning juhindudes KrMS § 318 lg 3 p-st 4, § 326 lg 2 p 3 jätab
ringkonnakohus A. Kostini kaebuse läbi vaatamata.


(allkirjastatud digitaalselt)

Orvi Tali
kohtunik




                                                                                          3(3)
