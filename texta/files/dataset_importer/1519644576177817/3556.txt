                         KOHTUMÄÄRUS

Kohus                              Tallinna Ringkonnakohus

Kohtukoosseis                      Eesistuja Imbi Sidok-Toomsalu, liikmed Liis Arrak ja
                                   Indrek Parrest
Määruse tegemise aeg ja koht       03.11.2016, Tallinn

Tsiviilasja number                 2-15-11164

Tsiviilasi                         HMR hagi MR vastu elatise saamiseks


Vaidlustatud kohtulahend           Harju Maakohtu 21.04.2016 otsus

Kaebuse esitaja, kaebuse liik ja   MR apellatsioonkaebus ja HMR vastuapellatsioonkaebus,
tsiviilasja hind                   apellatsioonkaebuse      hind      765   eurot     ja
                                   vastuapellatsioonkaebuse hind 531 eurot

Menetlusosalised ja nende          Hageja/vastustaja HMR (isikukood XXXXXXXXX),
esindajad                          seaduslik esindaja LP, lepinguline esindaja v/adv Indrek
                                   Lillo

                                   Kostja/apellant    MR      (isikukood   XXXXXXXXX),
                                   lepinguline esindaja v/adv Tõnu Mets

Kohtuistungi toimumise aeg         02.11.2016

Taotluse sisu                      Poolte taotlus kompromissi kinnitamiseks ja menetluse
                                   lõpetamiseks

RESOLUTSIOON:
1. Tühistada Harju Maakohtu 21.04.2016 otsus ning kinnitada alljärgnev kompromiss:
 1.1 MR tasub HMR ülalpidamiseks elatist alates 01.11.2016 igakuiselt 275 eurot, kuid
     mitte vähem, kui PKS § 101 lõikes 1 sätestatud miinimummääras;
 1.2 MR tasub seisuga 01.11.2016 tekkinud elatise võlgnevuse summas 5000 eurot
     igakuiste osamaksetena suuruses 75 eurot alates 01.11.2016, v.a jaanuar 2017, kuni
     võlgnevuse täieliku tasumiseni. Jaanuaris 2017 on osamakse suuruseks 1000 eurot;
 1.3 Igakuise elatise ja elatise võlgnevuse osamaksed tasub MR hiljemalt jooksva kuu 15-
     ndaks kuupäevaks LP arveldusarvele nr XXXXXXXXXXXXXXXX;
 1.4 Elatise või elatise võlgnevuse tasumise kohustuse rikkumise korral muutub kogu
     punktis 1.2 nimetatud elatise võlg sissenõutavaks;
 1.5 Punktides 1.1 või 1.2 nimetatud kohustuste punktis 1.3 nimetatud tähtajaks
     nõuetekohaselt täitmata jätmisel kohustub MR tasuma võlaõigusseaduse § 113 lõike
     1 teises lauses sätestatud määras viivist;
 1.6 Pärast kompromissi kinnitamist elatise suurust mõjutavate asjaolude muutumise
     korral võivad pooled nõuda kohtult tsiviilkohtumenetluse seadustiku § 459 ja § 432
     järgi elatise suuruse muutmist;
 1.7 Menetluskulud jäävad poolte endi kanda.

2. Tsiviilasja nr 2-15-11164 menetlus lõpetada.

Edasikaebamise kord
Määruse peale saab esitada määruskaebuse 2 päeva jooksul arvates kohtumääruse
kättetoimetamisest.

Menetluse käik
  1. 27.07.2015 esitas hageja maakohtule hagi kostjalt igakuise elatise 359 eurot ja
      tagasiulatuva elatise võlgnevuse 4875 eurot väljamõistmiseks. Kostja vaidles hagile
      osaliselt, so elatise suuruse osas, vastu ja nõustus tasuma elatist seaduses ettenähtud
      miinimummääras. 21.04.2016 otsusega rahuldas Harju Maakohus hagi osaliselt.
      23.05.2016 esitas kostja apellatsioonkaebuse ja 06.06.2016 esitas hageja
      vastuapellatsioonkaebuse.

   2. 02.11.2016 kohtuistungil sõlmisid pooled ülaltoodud tingimustega kompromissilepingu.
      Pooled soovivad vaidluse tsiviilasjas nr 2-15-11164 lõpetada kompromissiga. Pooled
      kinnitavad, et on teadlikud kompromissi kinnitamise tagajärgedest. Pooled lühendavad
      kompromissi kinnitamise määruse peale määruskaebuse esitamise tähtaega kahele päevale.

Ringkonnakohtu seisukoht
   3. Tsiviilkolleegium, kuulanud kohtuistungil ära poolte taotlused, leiab, et kompromiss tuleb
      kinnitada.

   4. Tsiviilkohtumenetluse seadustiku (TsMS) § 430 lõike 1 kohaselt võivad pooled kuni hagi
      kohta tehtud lahendi jõustumiseni lõpetada menetluse kompromissiga. Kompromissi
      kinnitamist takistavad asjaolud TsMS § 430 lõike 3 tähenduses puuduvad. Pooled on
      teadlikud menetluse lõpetamise tagajärgedest. Apellatsioonimenetluses kompromissi
      kinnitamisel tühistab ringkonnakohus TsMS § 645 lõike 1 kohaselt esimese astme kohtu
      otsuse ja lõpetab asja menetluse.


        Liis Arrak                   Indrek Parrest                 Imbi Sidok-Toomsalu
      /allkirjastatud                /allkirjastatud                   /allkirjastatud
       digitaalselt/                  digitaalselt/                     digitaalselt/




                                                                                        2(2)
