                                    TARTU HALDUSKOHUS
                                       Tartu kohtumaja
                              KOHTUMÄÄRUS
                               kaebuse tagastamise kohta

 Kohtuasja number                 3-16-711

 Määruse kuupäev                  05.10.2016

 Kohtunik                         Mare Priks

 Kohtuasi                         D.P. kaebus Tartu Vangla ja prokuratuuri toimingute
                                  õigusvastasuse kindlakstegemise nõudes

 Resolutsioon                         1. Tagastada D.P. kaebus haldusasjas nr 3-16-711;
                                      2. Määrus saata kaebajale.


 Edasikaebamise kord              Määruse peale võib esitada määruskaebuse Tartu
                                  Ringkonnakohtule Tartu Halduskohtu kaudu 15 päeva jooksul
                                  arvates määruse kättesaamisest.



Asjaolud ja menetluse käik

1. Tartu Vanglas kinni peetav isik D.P. esitas 10.04.2016 Tartu Halduskohtule kaebuse Tartu Vangla
ja prokuratuuri (Lõuna Ringkonnaprokuratuur) tegevuse peale. Kaebuses esitati tuvastamisnõuded.
Tartu Halduskohtu 23.05.2016 kohtumäärusega tagastati kaebus osaliselt, s.o prokuratuuri toimingu
õigusvastasuse kindlakstegemise nõudes. Sama määrusega jäeti rahuldamata kaebaja riigilõivust
vabastamise taotlus ja teda kohustati tasuma Tartu Vangla õigusvastasuse tuvastamise nõudelt
riigilõivu summas 15 eurot. Riigilõiv tuli tasuda 5 päeva jooksul arvates kohtumääruse jõustumisest.
Tartu Halduskohtu 23.05.2016 kohtumäärus jõustus 29.09.2016 Riigikohtu määrusega.

Kohtu seisukoht

2. Halduskohtumenetluse seadustiku (HKMS) § 120 lg 1 p 8 kohaselt kaebuse saanud alluvusjärgne
kohus kontrollib, ega ei esine alust kaebuse tagastamiseks või käiguta jätmiseks. Kohus on seisukohal,
et käesolev kaebus kuulub tagastamisele alljärgneval põhjusel.

HKMS § 121 lg 1 p 2 kohaselt tagastab kohus kaebuse määrusega selle esitajale, kui kaebus ei vasta
käesoleva seadustiku §-de 37-39 nõuetele, kaebaja ei ole kohtu poolt määratud tähtaja jooksul puudusi
kõrvaldanud ja puudused takistavad asja läbivaatamist.
                                                  1
Kaebuse esitamisel halduskohtule tasutakse riigilõiv seaduse kohaselt (HKMS § 104 lg 1).
Halduskohus kohustas kaebajat 23.05.2016 määrusega tasuma kaebuselt riigilõivu summas 15 eurot.
D.P. vaidlustas nimetatud määruse Tartu Ringkonnakohtus ning Tartu Ringkonnakohtu 05.07.2016
määruse Riigikohtus, kuid tema määruskaebused jäeti rahuldamata. Tartu Halduskohtu 23.05.2016
määrus on jõustunud 29.09.2016 Riigikohtu määrusega. Seega tuli kaebajal riigilõiv tasuda hiljemalt
04.10.2016. Kaebaja ei ole käesoleva ajani riigilõivu tasunud.

3. Kohus asub seisukohale, et D.P. kaebust ei ole võimalik menetleda, sest kaebajal on riigilõiv
tasumata ning kaebus ei ole seetõttu lubatav.

Lähtudes ülaltoodust ja juhindudes HKMS § 121 lg-st 1 p 2 leiab kohus, et D.P. kaebus haldusasjas
nr 3-16-711 kuulub tagastamisele.

(allkirjastatud digitaalselt)

Mare Priks
kohtunik




                                                2
