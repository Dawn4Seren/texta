                        KOHTUOTSUS
                              EESTI VABARIIGI NIMEL
                                    Tagaseljaotsus


Kohus                            Pärnu Maakohus
Kohtunik                         Ruth Sild
Otsuse tegemise aeg ja koht      03. märts 2016. a Haapsalu kohtumaja
Tsiviilasja number               2-16-622
Tsiviilasi                       Statoil Fuel & Retail Eesti AS hagi OÜ Conti Trade
                                 vastu kliendikaardilepingust tuleneva võlgnevuse
                                 nõudes
Tsiviilasja hind                 13 127,24 eurot
Menetlusosalised ja nende        Hageja Statoil Fuel & Retail Eesti AS, registrikood
esindajad                        10180925, asukoht Estonia pst 10, 10148 Tallinn, Harju
                                 maakond
                                 Hageja lepinguline esindaja OÜ Julianuse Õigusbüroo,
                                 Krista Arraste, asukoht A. Weizenbergi 20, 10150 Tallinn,
                                 e-post *
                                 Kostja OÜ Conti Trade, registrikood 12256803, asukoht
                                 Lihula mnt 27, 90506 Haapsalu, Läänemaa, e-post
                                 contitrade.booking@gmail.com
                                 Kostja seaduslik esindaja juhatuse liige A T (alates
                                 03.02.2016), e-post contitrade.booking@gmail.com
Menetluse staatus                Kirjalik menetlus
RESOLUTSIOON
1.     Hagi rahuldada tagaseljaotsusega.
2.     Välja mõista kostjalt OÜ Conti Trade poolte vahel 03.03.2015. a sõlmitud
kliendikaardilepingu alusel hageja Statoil Fuel & Retail Eesti AS kasuks:
  2.1. võlgnevus summas 9497,06 (üheksa tuhat nelisada üheksakümmend seitse eurot 06
        senti) eurot, millest põhivõlgnevus on 6504,92 eurot, leppetrahv 656,36 eurot,
        sissenõutavaks muutunud viivis seisuga 15.01.2016. a summas 2335,78 eurot.




                                                                                      1
  2.2. viivis põhivõlgnevuselt (6504,92 eurot) lepingujärgses määras, s.o 0,16% päevas
       alates 16.01.2016. a kuni rahalise kohustuse täieliku täitmiseni, kuid mitte rohkem
       kui 3571,48 eurot.
3.     Tunnistada otsus tagatiseta viivitamata täidetavaks.
4.     Edastada otsus menetlusosalistele.
Menetluskulude jaotus ja rahalise suuruse kindlaksmääramine
1. Jätta hageja Statoil Fuel & Retail Eesti AS menetluskulud kostja OÜ Conti Trade
kanda.
2. Välja mõista kostjalt OÜ Conti Trade hageja Statoil Fuel & Retail Eesti AS kasuks
menetluskulud summas 767,60 (seitsesada kuuskümmend seitse eurot 60 senti) eurot, s.o
hagiavalduse esitamisel tasutud riigilõiv summas 650 eurot ja hageja õigusabikulud summas
117,60 eurot (sh käibemaks 19,60 eurot).
3. Menetluskuludelt tuleb kostjal OÜ Conti Trade tasuda hagejale Statoil Fuel & Retail
Eesti AS menetluskulude suurust kindlakstegeva lahendi jõustumisest alates kuni
täitmiseni viivist võlaõigusseaduse § 113 lõikes 1 ettenähtud ulatuses (s.o Euroopa Keskpanga
põhirefinantseerimisoperatsioonidele kohaldatav viimane intressimäär enne iga aasta 1. jaanuari
ja 1. juulit, millele lisandub kaheksa protsenti aastas).

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega
kirjalikus menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon,
mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
1500 eurot. Kajale tuleb lisada kõik asja ettevalmistamise lõpuleviimiseks vajalik koos
dokumentide ja nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).


                                                                                              2
Kirjeldav ja põhjendav osa
15.01.2016. a esitas hageja Statoil Fuel & Retail Eesti AS hagi kostja OÜ Conti Trade vastu
kliendikaardilepingust tuleneva võlgnevuse nõudes. Hagiavaldusest nähtuvalt Statoil Fuel &
Retail Eesti AS ja OÜ Conti Trade sõlmisid 03.03.2015. a AS Eesti Statoil & Retail Eesti
kliendikaardilepingu. Hageja ja kostja vahel sõlmitud lepingu kohaselt kehtestati lepingu
üldkrediidilimiidiks 12 000 eurot. Kostja on jätnud tähtaegselt tasumata arved kogusummas
6563,62 eurot. Hageja palub hagiavaldusega kostjalt välja mõista hageja kasuks põhivõlg
summas 6563,62 eurot, leppetrahv 656,36 eurot ja hagiavalduse esitamise seisuga sissenõutavaks
muutunud viivised summas 2 335,78 eurot, kokku 9 555,76 eurot. Lisaks palub hageja kostjalt
välja mõista hageja kasuks viivised põhinõudelt (6563,62 eurot) alates hagiavalduse kohtule
esitamise päevale järgnevast päevast kuni põhinõude täitmiseni lepingujärgse viivise määraga
0,16 % iga tasumisega viivitatud päeva kohta, kuid mitte rohkem kui 3 571,48 eurot. Hageja
palub kostjalt hageja kasuks välja mõista menetluskulud, milleks on hagiavalduse esitamisel
tasutud riigilõiv summas 650 eurot ja hageja esindaja tasu 98 eurot + käibemaks ning
väljamõistetud menetluskuludelt kohustada kostjat tasuma viivist menetluskulude suurust
kindlakstegeva lahendi jõustumisest alates kuni täitmiseni viivist VÕS §-s 113 lg 1 teises lauses
ettenähtud ulatuses.
Kohus toimetas hagiavalduse koos menetlusse võtmisega määrusega kostja seaduslikule
esindajale Jelena Mištšenko'le kätte isiklikult allkirja vastu üleandmisega 29.01.2016. a /tlk 40/.
Kohus määras kostjale vastamiseks tähtaja 14 päeva /tlk 32/. 11.02.2016. a kinnitas kostja uus
seaduslik esindaja Alari Tulvik kohtule e-posti teel, et on menetlusdokumendid kätte saanud, kuid
palub ajapikendust kohtule vastamiseks kuni 17.02.2016. a /tlk 41/. Kohus pikendas kostjale
määratud kirjaliku vastuse esitamise tähtaega kuni 17.02.2016. a. /tlk 44/. 17.02.2016. a teatas
kostja seaduslik esindaja e-kirja teel, et soovib asja lahendada kompromissiga /tlk 51/. Kohus
andis menetlusosalistele tähtaja (29.02.2016. a.) läbirääkimisteks ja kompromisslepingu
sõlmimiseks /tlk 53/. 01.03.2016. a teatas hageja, et kostja on võlgnevusest tasunud 58,70 eurot
ja hageja vähendas selles ulatuses põhinõuet. Hageja teatas, et hageja on teinud kostjale
omapoolse kompromissettepaneku, mille peale kostja palus võimalust esitada omapoolne
kompromissettepanek. Kostja seda käesoleva ajani (01.03.2016) teinud ei ole, mistõttu hageja
palub kohtul hagi tagaseljaotsusega rahuldada, kuna kostja ei ole hagiavaldusele tähtaegselt
vastanud.
Kohus on seisukohal, et kuna kostja ei ole kohtule esitanud kirjalikku vastust hagiavaldusele, siis
loetakse hageja faktiväited kostja poolt omaks võetuks TsMS § 407 lg 1 alusel.
Tsiviilkohtumenetluse seadustiku § 444 lg 3 alusel teeb kohus käesolevas tsiviilasjas
tagaseljaotsuse ilma põhjendava osata.
TsMS § 468 lg 1 p 2 kohaselt tunnistab kohus tagaseljaotsuse omal algatusel tagatiseta
viivitamata täidetavaks.

Ruth Sild
/allkirjastatud digitaalselt/
kohtunik




                                                                                              3
