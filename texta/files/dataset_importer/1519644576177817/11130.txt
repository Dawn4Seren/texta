                                                                                2-16-105924




                         KOHTUMÄÄRUS
Kohus                             Pärnu Maakohus
Kohtunik                          Külli Mõlder
Määruse tegemise aeg ja koht      05. juuli 2016 a, Kuressaare kohtumaja
Tsiviilasja number                2-16-105924
Tsiviilasi                        PPC Delta OÜ maksekäsu kiirmenetluse avaldus Veiko
                                  Au vastu.
Menetlustoiming                   Hagi menetlusse võtmisest keeldumine
Menetlusosalised ja nende         Hageja: PPC Delta OÜ (registrikood 12741463,
esindajad                         asukoht Jõe 3-II korrus, Tallinn), esindaja Reelika
                                  Lausmaa (e-post menetlus@plusplus.ee).
                                  Kostja: V A

RESOLUTSIOON

       Keelduda PPC Delta OÜ hagi menetlusse võtmisest ning tagastada hagi selle
       esitajale.

Edasikaebamise kord
Määruse peale võib esitada määruskaebuse 15 päeva jooksul alates määruse kättetoimetamisest
Tallinna Ringkonnakohtule Pärnu Maakohtu Kuressaare kohtumaja kaudu.

Asjaolud ja kohtu seisukoht

PPC Delta OÜ esitas Pärnu Maakohtu Maksekäsuosakonnale 18.03.2016 maksekäsu kiirmenetluse
avalduse V. A vastu võlgnevuse saamiseks. Pärnu Maakohtu Maksekäsuosakonna 12.04.2016
määrusega lõpetati maksekäsu kiirmenetlus ning asi anti üle Pärnu Maakohtule menetluse
jätkamiseks hagimenetluses. 19.05.2016 määrusega tegi kohus PPC Delta OÜ-le ettepaneku esitada
oma nõue V. A vastu hagiavaldusele ettenähtu vormis 14 päeva jooksul. Kohus hoiatas, et nõude
põhjenudse esitamata jätmisel keeldub kohus määrusega hagi menetlusse võtmast.

Tsiviilkohtumenetluse seadustiku (TsMS) § 487 lg 1 sätestab, et asja hagimenetluse korras
menetlev kohus kohustab avaldajat esitama oma nõude ja põhjendama seda hagiavaldusele
ettenähtud vormis 14 päeva jooksul, kui maksekäsu kiirmenetluse avaldus ei vasta hagiavalduse
nõuetele. Sama paragrahvi lõige 3 kohaselt keeldub kohus määrusega hagi menetlusse võtmast, kui
avaldaja ei esita nõude põhjendust õigel ajal.

Kohus määras PPC Delta OÜ-le 19.05.2016 määrusega tähtaja (14 päeva) oma nõude
põhjendamiseks. E-toimikust nähtuvalt on PPC Delta OÜ esindaja määruse kätte saanud
23.05.2016. Seega pidanuks PPC Delta OÜ oma nõude põhjenduse esitama hiljemalt 06.06.2016.
Kuna PPC Delta OÜ ei ole kohtule nõude põhjendust õigel ajal esitanud, keeldub kohus TsMS §
487 lg 3 alusel PPC Delta OÜ hagi menetlusse võtmisest.


                                                                                           1
                                                                                  2-16-105924

Kohus märgib, et hagiavalduse menetlusse võtmise keeldumisel loetakse, et hagi ei ole esitatud ja
et hagi ei ole olnud kohtu menetluses (TsMS § 372 lg 6).


/allkirjastatud digitaalselt/
Külli Mõlder
kohtunik




                                                                                             2
