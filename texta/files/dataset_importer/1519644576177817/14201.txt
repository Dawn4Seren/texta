                                                                           4-16-3557




                           KOHTUOTSUS
                               EESTI VABARIIGI NIMEL
                                     (LÕPPOSA)

Kohus                              Harju Maakohus
Otsuse tegemise aeg ja koht        30.mail 2016 Tallinn, Liivalaia kohtumaja
Väärteoasja number                 4-16-3557
Kohtunik                           Leo Kunman

Kohtuistungi sekretär              Katrin Lopsik

Väärteoasi                         Mikk Arkman´i väärteoasi KarS § 262 lg 1 tunnustel
                                   Väärteotoimik, - protokoll: 2316,15,010661 (AB1483487)
                                   Toimepanemise aeg ja koht: 10.08.2015 kl 10:00, Asula tn,
                                   Tallinn
Menetlusalune isik                 Mikk Arkman (isikukood 38609246517, elukoht: XXX, Eesti
                                   Vabariigi kodanik, töökoht puudub)
Kohtuväline menetleja              Politsei- ja Piirivalveamet, Põhja Prefektuur, Kesklinna
                                   politseijaoskond
Asja läbivaatamise aeg ja koht     30.05.2016, Tallinnas Liivalaia kohtumajas

Istungil osalenud isikud           Kohtuvälise menetleja esindajad Ruth Kotov,Oleg Klok
                                   Menetlusalune isik Mikk Arkman
RESOLUTSIOON


Juhindudes KarS § 48, VTMS § 83 p 2, § 107-109, § 111, § 113 kohus otsustas:
           1. Süüdi tunnistada Mikk Arkman väärteos KarS § 262 lg 1 järgi ning mõista
              karistuseks arest 5(viis) päeva.
           2. Aresti kandmise aja algust hakata lugema reaalselt aresti kandmisele asumisest.
              Aresti kandmise kohaks määrata Põhja Prefektuuri Arestimaja (Rahumäe tee 6,
              Tallinn).
           3. Mikk Arkman´il tuleb arest ära kanda hiljemalt 30.07.2016. Tähtaegselt aresti
              kandmata jätmisel kohaldada Mikk Arkman´i suhtes sundtoomist arestimajja.



Edasikaebamise kord
Kui kohtumenetluse pool soovib kasutada apellatsiooniõigust, peab ta sellest kirjalikult teatama
maakohtule 7 (seitsme) päeva jooksul alates kohtuotsuse lõpposa kuulutamisest. Kui üks
                                              2
kohtumenetluse pool on VTMS § 137 lg 1 nimetatud tähtaja jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud. Kohtumenetluse poole soovist kasutada apellatsiooniõigust või teate esitamise järel
apellatsiooniõiguse kasutamisest loobuda teatab maakohus teisele kohtumenetluse poolele
kirjalikult. Apellatsioon esitatakse ringkonnakohtule 15 päeva jooksul alates päevast, millal
maakohtu otsus on kohtumenetluse pooltele VTMS § 113 lg 4 p 1 kohaselt kohtus tutvumiseks
kättesaadav. Kui kohus tunnistas väärteoasja lahendamisel kohtuotsuse resolutiivosas
kohaldamisele kuuluva õigust loova akti põhiseadusega vastuolus olevaks ja jättis selle
kohaldamata, esitatakse apellatsioon kümne päeva jooksul arvates kohaldamata jäetud õigust loova
akti kohta Riigikohtu põhiseaduslikkuse järelevalve korras tehtud lahendi kuulutamisest. Apellandi
taotlusel võib kohus apellatsioonitähtaja määrusega ennistada, kui ta tunnistab selle möödalastuks
mõjuval põhjusel. Ennistamist võib taotleda 14 päeva jooksul alates päevast, millal takistus ära
langes. Apellatsioonitähtaja ennistamise lahendab ringkonnakohus oma määrusega, mis ei ole
edasikaevatav. Apellatsioonitähtaja ennistamise või sellest keeldumise määrus tehakse apellandile
teatavaks.
Kui apellatsiooniteadet ei esitata, jõustub kohtuotsus 7 päeva möödumisel kohtuotsuse
kuulutamisest.

Leo Kunman
Kohtunik
