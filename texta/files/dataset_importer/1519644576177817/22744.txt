                            KOHTUOTSUS
                               EESTI VABARIIGI NIMEL
                                    (tagaseljaotsus)

Kohus                               Harju Maakohus
Kohtunik                            Kaie Almere
Otsuse tegemise aeg ja koht         26. veebruar 2016 Tallinn, Kentmanni kohtumaja
Tsiviilasja number                  2-15-118144
Tsiviilasi                          PLACET GROUP OÜ hagi XXXvastu võlgnevuse
                                    nõudes
Tsiviilasja hind                    622,56 eurot
Menetlusosalised ja nende           Hageja PLACET GROUP OÜ (registrikood 11198910,
esindajad                           asukoht Fr.R.Kreutzwaldi 4, 10120 Tallinn), lepinguline
                                    esindaja Riho XXX(e-post jurist@itminkassso.ee)
                                    Kostja XXX(isikukood XXX, elukoht XXX, tegelik
                                    elukoht teadmata, menetlusdokumendid kätte toimetatud
                                    väljaande Ametlikud Teadaanded kaudu)
Menetlustoimingu tegemise viis      Kirjalik menetlus
RESOLUTSIOON
   1. Rahuldada hagi tagaseljaotsusega TsMS § 407 lg 1 alusel.
   2. Välja mõista XXXPLACET GROUP OÜ kasuks 26.01.2015 sõlmitud
      laenulepingust nr XXX tulenev põhivõlgnevus 500 eurot, intress 15 eurot,
      lepingutasu 10 eurot, võlgnevuse sissenõudmisega tekkinud kulud 24 eurot ja
      sissenõutavaks muutunud viivis 33,31 eurot, kokku 528,31 eurot.
   3. Välja mõista XXXPLACET GROUP OÜ kasuks viivis põhinõudelt (500 eurot)
      võlaõigusseaduse § 113 lg 1 sätestatud määras alates 15.12.2015 kuni
      põhivõlgnevuse täieliku tasumiseni.
   4. Jätta menetluskulud XXXkanda.
   5. Välja mõista XXXPLACET GROUP OÜ kasuks menetluskulud, s.o menetluses
      tasutud riigilõiv 125 eurot ja lepingulise esindaja kulud 90 eurot ja kohtutäituri
      tasu 36 eurot, kokku 251 eurot.
   6. Tagaseljaotsus on tagatiseta viivitamata täidetav.
Edasikaebamise kord
Hageja võib kohtuotsuse peale esitada Tallinna Ringkonnakohtule apellatsioonkaebuse 30 päeva
jooksul arvates otsuse ärakirja kättetoimetamisest, kuid mitte hiljem kui 5 kuu jooksul otsuse
avalikult teatavakstegemisest.
Kostja võib tagaseljaotsusele esitada kaja menetluse taastamiseks tagaseljaotsuse
kättetoimetamisest alates 30 päeva jooksul. Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada.
Kaja peab vastama tsiviilkohtumenetluse seadustikus (TsMS) § 416 sätestatud nõuetele. Kajalt
tuleb kautsjonina tasuda summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1 500 eurot (TsMS § 142 lg 1, 2). Kautsjon tuleb tasuda
Rahandusministeeriumi arvelduskontole nr EE571010220229377229 AS-is SEB Pank või nr
EE513300333522160001 Danske Bank A/S Eesti filiaalis või nr EE062200221059223099
Swedbank AS-is või nr EE221700017003510302 Nordea Bank AB Eesti filiaalis.
Maksekorralduse selgitusse märkida tsiviilasja number.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva sellise
puuduse kõrvaldamiseks, mis on seotud menetlusabi taotlemisega, annab kohus sellisel juhul
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista menetlustähtaja
ennistamist.

Asjaolud ja kohtuotsuse selgitused
Hageja nõude aluseks on poolte vahel 26.01.2015 sõlmitud laenulepingust nr XXX tulenev
põhivõlgnevus 500 eurot, intress 15 eurot, lepingutasu 10 eurot, võlgnevuse sissenõudmisega
tekkinud kulud 24 eurot ja sissenõutavaks muutunud viivis 33,31 eurot, kokku 528,31 eurot.
TsMS § 444 lg 3 järgi võib kohus teha tagaseljaotsuse kirjeldava ja põhjendava osata. Kohus
lahendab käesoleval juhul hagiavalduse tagaseljaotsusega ning jätab välja kohtuotsuse
kirjeldava ja põhjendava osa.
TsMS § 162 lg 1 kohaselt hagimenetluse kulud kannab pool, kelle kahjuks otsus tehti.
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita
menetluse avaldus või teistmisavaldus jäetakse menetlusse võtmata või läbi vaatamata või
asja menetlus lõpetatakse.
TsMS § 174 lg 1 kohaselt määrab menetluskulude rahalise suuruse menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka
siis, kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. TsMS § 174 lg 2 kohaselt määrab
maakohus menetluskulude rahalise suuruse kindlaks kohtuotsuses või menetlust lõpetavas
määruses, kui menetluskulude kindlaksmääramine ei takista kohtuotsuse või menetlust
lõpetava määruse tegemist.
Hageja on kohtule esitanud menetluskulude nimekirja, milledest nähtuvalt on hageja
menetluskuludeks maksekäsu kiirmenetluse avalduse esitamisel tasutud riigilõiv 45 eurot,
hagi esitamisel tasutud täiendav riigilõiv 80 eurot, lepingulise esindaja kulud 90 (lisandub
käibemaks) eurot ja kohtutäituri tasu 36 eurot, kokku 251 eurot. Hageja on
käibemaksukohustuslane.
TsMS § 138 lg 1 kohaselt on menetluskulud menetlusosaliste kohtukulud ja kohtuvälised
kulud. TsMS § 138 lg 2 järgi on kohtukuluks muu hulgas riigilõiv. TsMS § 139 lg 1 kohaselt
on riigilõiv menetlustoimingu tegemise eest seaduse kohaselt Eesti Vabariigile tasutav
                                                                                               2
rahasumma. Kohtuvälised kulud on TsMS § 144 p 1 kohaselt menetlusosaliste esindajate ja
nõustajate kulud.
TsMS § 175 lg 1 sätestab, et kui menetlusosaline peab menetluskulude jaotust kindlaks
määrava kohtulahendi kohaselt kandma teist menetlusosalist esindanud lepingulise esindaja
kulud, mõistab kohus kulud välja põhjendatud ja vajalikus ulatuses.
Kohus leiab, et nii riigilõivu kui ka õigusabikulu summas 90 eurot (ilma käibemaksuta) näol
on tegemist põhjendatud kulutusega ja need tuleb kostjalt hageja kasuks, kokku summas 215
eurot (45+80+90), välja mõista. Kohus märgib, et menetluskulude koos käibemaksuga
väljamõistmise eelduseks on avaldaja kinnitus, et ta ei saa kuludelt käibemaksu tagasi
arvestada. Kui avaldaja ei kinnita, et ta ei saa käibemaksu tagasi arvestada, mõistab kohus
menetluskulud tema kasuks välja ilma käibemaksuta. Hageja ei ole eelöeldut kinnitanud,
mistõttu mõistab kohus õigusabi kulud välja ilma käibemaksuta.
TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist VÕS § 113 lõike 1 teises lauses ettenähtud ulatuses. Antud juhul
on hageja vastava taotluse esitanud, mistõttu märgib kohus menetluskulude
kindlaksmääramise lahendis, et määruse jõustumisest kuni täitmiseni tuleb kostjal tasuda
hüvitamisele kuuluvatelt menetluskuludelt viivist võlaõigusseaduse § 113 lg 1 teises lauses
ettenähtud ulatuses.
TsMS § 178 lg-st 1 tulenevalt saab menetluskulude jaotust vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati.
Hüvitatavate menetluskulude suurust saab vaidlustada selle kohtulahendi peale edasi
kaevates, millega menetluskulude rahaline suurus kindlaks määrati.


/allkirjastatud digitaalselt/
Kaie Almere
Kohtunik




                                                                                             3
