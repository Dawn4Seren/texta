                          KOHTUOTSUS
                           EESTI VABARIIGI NIMEL

Kohus                       Tartu Ringkonnakohus

Otsuse tegemise aeg         21. märts 2016 (kirjalik menetlus)

Kriminaalasja number        1-15-7510

Kohtukoosseis               Maarika Kuusk, Mati Kartau, Tiit Lõhmus

Kriminaalasi                Viktor Gorodetski süüdistuses KarS § 133 lg 2 p-de 1, 2, 3, 7,
                            10 ja § 259 lg 1 järgi; Aleksandr Rudnevi süüdistuses KarS §
                            133 lg 2 p-de 1, 2, 3, 7, 10 ja § 259 lg 1 järgi; Kristina Kovalenko
                            süüdistuses KarS § 133 lg 2 p-de 1, 2, 3, 7, 10 ja § 259 lg 2 p 1
                            järgi; Vadim Lunjovi KarS § 133 lg 2 p-de 1, 2, 3, 7, 10 ja § 259
                            lg 1 järgi; Aleksei Remetsa süüdistuses KarS § 133 lg 2 p-de 1,
                            2, 3, 7, 10 ja § 259 lg 2 p 1 järgi; Aleksandr Prokopjuki
                            süüdistuses KarS § 133 lg 2 p-de 1, 2, 3, 7 ja § 259 lg 1 järgi
                            lühimenetluses
Apelleeritud kohtuotsus     Tartu Maakohtu (Tartu kohtumaja) 19. jaanuari 2016 otsus

Apellatsiooni esitaja       Süüdistatava Aleksandr Prokopjuk kaitsja vandeadvokaat Anu
                            Pärtel

Prokurör                    Lõuna Ringkonnaprokuratuuri ringkonnaprokurör Aro Siinmaa

Süüdistatav                 Aleksandr Prokopjuk. Isikukood 38006112720, Eesti
                            Vabariigi kodanik, haridus 9 klassi, emakeel: vene keel, ei tööta,
                            elukoht: XXX , varem kriminaalkorras karistatud 3 korda.
                            Tõkendid: kahtlustatavana kinni peetud 28.-30.03.2015.
                            Elukohast lahkumise keeld alates 30.03.2015.

Kaitsja
                            Vandeadvokaat Anu Pärtel



RESOLUTSIOON

  1. Jätta Tartu Maakohtu (Tartu kohtumaja) 19. jaanuari 2016 otsus muutmata.
  2. Apellatsioon jätta rahuldamata.


                                                                                             1
   3. Välja maksta Advokatuurile eraldatud eelarveliste vahendite arvelt
      Advokaadibüroo In Jure Advokaadibüroo kaudu 120 eurot (s.h käibemaks 20
      eurot) vandeadvokaat Anu Pärtelile apellatsioonimenetluses Aleksandr
      Prokopjukile riigi õigusabi osutamise eest.
   4. Mõista Aleksandr Prokopjukilt välja p-s 3 nimetatud menetluskulud riigituludesse.
   5. Aleksandr Prokopjukil tasuda riigile hüvitamisele kuuluv summa 120 eurot
      kohtuotsuse jõustumisest alates 30 päeva jooksul riigi tuludesse.

Aleksandr Prokopjukil tasuda väljamõistetud summa Maksu- ja Tolliameti arveldusarvele
SEB    a/a   EE351010052031000004,       Danske    Bank   AS     Eesti   filiaal  a/a
EE873300333499990003,      Nordea    Bank     Finland   PLC     Eesti    filiaal  a/a
EE401700017002872300 või Swedbank a/a EE502200221014193355. Maksekorraldusele
märkida viitenumber 99915700093099 ja selgitus „Aleksandr Prokopjuk, 1-15-7510,
kohtukulud“.

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks rahalised nõuded pole täies ulatuses tähtaegselt tasutud,
suunatakse nõuded täitemenetluse läbiviimiseks

EDASIKAEBAMISE KORD: Kassatsioon esitatakse Riigikohtule kirjalikult 30 päeva jooksul
alates otsuse avalikult teatavakstegemisest. Süüdistataval on kassatsiooni esitamise õigus üksnes
advokaadi vahendusel.


ASJAOLUD JA MENETLUSE KÄIK

1.      Tartu Maakohus arutas Aleksandr Prokopjuki süüdistust selles, et tema osales koos
Aleksandr Rudnevi (sünd 09.03.1994), Viktor Gorodetski, Vadim Lunjovi, Aleksei Remetsi ja
Kristina Kovalenkoga, isikutega, kellele ei ole käesolevas kriminaalasjas süüdistust esitatud
(J.P., A.R. sünd 03.02.1964) ja eeluurimisel tuvastamata isikutega vähemalt alates 2014.a. aasta
teisest poolest kuni 28.03.2015 tegutsenud rahvusvahelises inimkaubanduse ketis, mille
eesmärgiks oli Vietnami Sotsialistliku Vabariigi kodanike ebaseaduslik toimetamine Venemaa
Föderatsioonist Euroopa Liitu. Sealjuures asetati Vietnami Sotsialistliku Vabariigi kodanikud
olukorda, kus kasutades ära nende haavatavat seisundit olid nad sunnitud toime panema kuriteo
tunnustega teo – Eesti Vabariigi ajutise kontrolljoone ebaseadusliku ületamise isikute grupi
poolt, s.o KarS § 258 lg 1 p-s 2 (alates 01.01.2015 KarS § 258 p-s 2) sätestatud kuriteotunnustega
teo.

Vietnamlased, keda Venemaa Föderatsioonist ebaseaduslikult Euroopa Liitu toimetati, ei
vallanud võõrkeeli, neil puudus adekvaatne arusaam Euroopa geograafiast ning Venemaa
Föderatsiooni ja Euroopa Liidu vahelise piiri ületamise reeglistikust. Samuti ei selgitanud
Venemaa Föderatsioonis tegutsevad inimkaubanduse keti liikmed vietnamlastele, et neil tuleb
ületada riikide vaheline ajutine kontrolljoon ning et nad peavad selle Euroopa Liitu jõudmiseks
ületama ebaseaduslikult. Seega puudus vietnamlastel tegelik võimalus mitte toime panna
kuriteotunnustele vastavat tegu. Lisaks pidid vietnamlased töötama tavapäratutel tingimustel
Venemaa Föderatsioonis ning vähemalt ühe aasta ka sihtriigis. Tavapäratute tingimustena on
käsitletav olukord, kui isikul puudub võimalus kaasa rääkida oma töötasu osas, mille kehtestab
tööandja ühepoolselt, samuti puudub võimalus kaasa rääkida tööaja osas ning märkimisväärne
osa töötasust jäetakse välja maksmata põhjendusega, et see osa kulub nn reisikulude katteks.
Seetõttu on süüdistatavad ära kasutanud kannatanude haavatavusseisundit. Lisaks toimetas

                                                                                                2
inimkaubanduse kett Venemaa Föderatsioonist Euroopa Liitu vähemalt 3 alaealist isikut, kelle
puhul kasutati ära nende abitut seisundit, sest 14- ja 15-aastased lapsed ei saanud ilmselgelt
adekvaatselt aru neile Euroopa Liidus lubatava töö olemustest ega olnud teadlikud oma õigustest.

Pärast seda, kui eeluurimisel tuvastamata isik tegi Aleksandr Rudnevile (sünd 09.03.1994)
ettepaneku inimkaubandusega tegelemiseks, kaasas Aleksandr Rudnev sellesse tegevusse ka
Viktor Gorodetski, kes omakorda kaasas Vadim Lunjovi, Aleksei Remetsa, Kristina Kovalenko,
Aleksandr Prokopjuki ja isiku, kellele ei ole käesolevas kriminaalasjas süüdistust esitatud (J.P. ).
Vadim Lunjovi, Aleksei Remetsa ja Aleksandr Prokopjuki rolliks kuriteo toimepanemisel oli
ebaseadusliku ajutise kontrolljoone ületamise ajal teisi grupi liikmeid hoiatada piiripolitseinike
eest Viktor Gorodetskilt saadud mobiiltelefonide kaudu ning välismaalaste ajutise kontrolljoone
juurest edasi transportimise ajal liikuda oma sõiduautodega isiku, kellele ei ole käesolevas
kriminaalasjas süüdistust esitatud (J.P. ), sõiduki ees vältimaks isiku, kellele ei ole käesolevas
kriminaalasjas süüdistust esitatud (J.P. ), juhitud sõidukite, milles olid ebaseaduslikult ajutise
kontrolljoone ületanud välismaalased, peatamist ja kontrollimist maanteel. Kristina Kovalenko
rolliks oli ebaseaduslikult ajutise kontrolljoone ületavate välismaalaste vastuvõtmine ja
kokkulepitud kohta edasi toimetamine. Isik, kellele ei ole käesolevas kriminaalasjas süüdistust
esitatud (J.P. ), pidi toimetama ebaseaduslikult ajutise kontrolljoone ületanud välismaalased
sõidukiga kokkulepitud kohta. Viktor Gorodetski suhtles Aleksandr Rudneviga, andis teistele
grupi liikmetele sihipäraseks kasutamiseks mobiiltelefonid, toimetas välismaalased kokkulepitud
kohtadesse. Aleksandr Rudnev (sünd 09.03.1994) andis Viktor Gorodetskile teada ebaseadusliku
ajutise kontrolljoone ületamise ajast, kohast, isikutest jms ning toimetas vietnamlased ajutise
kontrolljooneni varem kokku lepitud kohta.

Eelkirjeldatud isikute grupp toimetas 2014. aastal vähemalt neljal ja 2015. aastal ühel korral
ebaseaduslikult üle ajutise kontrolljoone Vietnami Sotsialistliku Vabariigi kodanikke, asetades
välismaalased olukorda, kus nad on sunnitud toime panema kuriteotunnustega teo ja seda
järgmiselt:

1)      2014.a. II poolel eeluurimisel täpselt tuvastamata ajal toimetasid Aleksandr Rudnev (sünd
09.03.1994), Viktor Gorodetski, Vadim Lunjov ja Aleksei Remets üle ajutise kontrolljoone ja
andsid Tartumaal üle kriminaalmenetluse käigus tuvastamata isikutele edasitoimetamiseks
Euroopa Liidu liikmesriikidesse vähemalt 4 täiskasvanud Vietnami päritolu meesterahvast, kelle
isikuandmed ja vanused on eeluurimise käigus tuvastamata. Vietnamlastel puudus tegelik
võimalus võõras riigis ja paikkonnas, eemal inimasustusest, loobuda enda teejuhile järgnemast
ja nad olid sunnitud toime panema Eesti Vabariigi ajutise kontrolljoone ebaseadusliku ületamise
isikute grupi poolt s.o KarS § 258 lg 1 p-s 2 (alates 01.01.2015 § 258 p 2) sätestatud
kuriteotunnustega teo;
2)      2014.a. II poolel eeluurimisel täpselt tuvastamata ajal toimetasid Aleksandr Rudnev (sünd
09.03.1994), Viktor Gorodetski, Vadim Lunjov ja Aleksei Remets üle ajutise kontrolljoone ja
andsid Tartumaal üle kriminaalmenetluse käigus tuvastamata isikutele edasitoimetamiseks
Euroopa Liidu liikmesriikidesse vähemalt 4 täiskasvanud Vietnami päritolu meesterahvast, kelle
isikuandmed ja vanused on eeluurimise käigus tuvastamata. Vietnamlastel puudus tegelik
võimalus võõras riigis ja paikkonnas, eemal inimasustusest, loobuda enda teejuhile järgnemast
ja nad olid sunnitud toime panema Eesti Vabariigi ajutise kontrolljoone ebaseadusliku ületamise
isikute grupi poolt s.o KarS § 258 lg 1 p-s 2 (alates 01.01.2015 § 258 p 2) sätestatud
kuriteotunnustega teo;
3)      2014.a. II poolel eeluurimisel täpselt tuvastamata ajal toimetasid Aleksandr Rudnev (sünd
09.03.1994), Viktor Gorodetski, Vadim Lunjov, Aleksei Remets ja Kristina Kovalenko üle
ajutise kontrolljoone ja andsid Tartumaal üle kriminaalmenetluse käigus tuvastamata isikutele
edasitoimetamiseks Euroopa Liidu liikmesriikidesse vähemalt 4 täiskasvanud Vietnami päritolu
meesterahvast, kelle isikuandmed ja vanused on eeluurimise käigus tuvastamata. Vietnamlastel
                                                                                                  3
puudus tegelik võimalus võõras riigis ja paikkonnas, eemal inimasustusest, loobuda enda
teejuhile järgnemast ja nad olid sunnitud toime panema Eesti Vabariigi ajutise kontrolljoone
ebaseadusliku ületamise isikute grupi poolt s.o KarS § 258 lg 1 p-s 2 (alates 01.01.2015 § 258 p
2) sätestatud kuriteotunnustega teo;
4)      08.09.2014 toimetas Aleksandr Rudnev (sünd 09.03.1994) Venemaa Föderatsioonis koos
eeluurimisel tuvastamata isikuga 15-aastase Vietnami kodaniku H.N.V. ’i ja täisealised Vietnami
kodanikud M.V.T. , N.N.T. ja T.P.B. Pihkva oblastisse Petseri rajooni, Venemaa Föderatsiooni
ja Eesti Vabariigi vahelise ajutise kontrolljoone vahetusse lähedusse, kus Aleksandr Rudnev
juhtis nad ajutise kontrolljooneni, seletamata neile, et Euroopa Liitu jõudmiseks tuleb neil tema
juhiste järgi ületada ebaseaduslikult Venemaa Föderatsiooni ja Eesti Vabariigi vaheline ajutine
kontrolljoon.

15-aastasel H.N.V. ’il ja täisealistel M.V.T. ’l, N.N.T. ’l ja T.P.B. ’l puudus tegelik võimalus
võõras riigis ja paikkonnas, eemal inimasustusest, loobuda enda teejuhile järgnemast ja nad olid
sunnitud toime panema Eesti Vabariigi ajutise kontrolljoone ebaseadusliku ületamise isikute
grupi poolt s.o KarS § 258 lg 1 p-s 2 (alates 01.01.2015 § 258 p 2) sätestatud kuriteotunnustega
teo.

Vastavalt eelnevale kokkuleppele Aleksandr Rudneviga läks Viktor Gorodetski 08.09.2014 kella
18:00 ajal Põlva maakonnas Värska vallas Lutepää külas koos Kristina Kovalenkoga vastu
ebaseaduslikult ajutist kontrolljoont ületavatele vietnamlastele. Kristina Kovalenko juhatas
ajutise kontrolljoone ületajad kõigepealt kontrolljoonest edasi Viktor Gorodetskini, kust Viktor
Gorodetski ja Kristina Kovalenko juhatasid vietnamlased Põlva maakonnas Värska vallas
Lutepää külas väikebussiga Volkswagen Transporter reg nr XXX ootava isikuni, kellele ei ole
käesolevas kriminaalasjas süüdistust esitatud (J.P. ). Isik, kellele ei ole käesolevas kriminaalasjas
süüdistust esitatud (J.P. ) pidi toimetama H.N.V. ’i, M.V.T. , N.N.T. ja T.P.B. ajutise
kontrolljoone vahetust lähedusest kaugemale ja andma edasi mööda inimkaubitsejate ketti
eeluurimisel tuvastamata isikuteni, kes pidid teostama vietnamlaste edasist transporti Euroopa
Liidu territooriumil.

Viktor Gorodetski, Kristina Kovalenko ja isiku, kellele ei ole käesolevas kriminaalasjas
süüdistust esitatud (J.P. ), tegevust julgestasid Aleksei Remets ja Vadim Lunjov, kelle ülesandeks
oli ebaseadusliku ajutise kontrolljoone ületamise ajal Viktor Gorodetskit, Kristina Kovalenkot ja
isikut, kellele ei ole käesolevas kriminaalasjas süüdistust esitatud (J.P. ) mobiilside kaudu
hoiatada piiripolitseinike eest ning välismaalaste ajutise kontrolljoone juurest edasi
transportimise ajal liikuda oma sõiduautodega isiku, kellele ei ole käesolevas kriminaalasjas
süüdistust esitatud (J.P. ), sõiduki ees, vältimaks tema juhitud VW Transporteri peatamist ja
kontrollimist maanteel.

5)      27. märtsil 2015 toimetas Aleksandr Rudnev (sünd 09.03.1994.a.) Venemaa
Föderatsioonis koos isikuga, kellele ei ole käesolevas kriminaalasjas süüdistust esitatud (A.R. ,
sünd 03.02.1962) ja koos eeluurimisel tuvastamata isikuga 14-aastase Vietnami kodaniku N.T.H.
’i, 15-aastase Vietnami kodaniku V.T.S. ’i ja täisealised Vietnami kodanikud N.D.H. ’i ja T.D.K.
’i Pihkva oblastisse, Petseri rajooni, Venemaa Föderatsiooni ja Eesti Vabariigi vahelise ajutise
kontrolljoone vahetusse lähedusse, kus Aleksandr Rudnev juhtis nad ajutise kontrolljooneni
seletamata neile, et Euroopa Liitu jõudmiseks tuleb neil tema juhiste järgi ületada ebaseaduslikult
Venemaa Föderatsiooni ja Eesti Vabariigi vaheline ajutine kontrolljoon.

N.T.H. ’il, V.T.S. ’il, N.D.H. ’il ja T.D.K. ’il puudus tegelik võimalus võõras riigis ja
paikkonnas, eemal inimasustusest, loobuda enda teejuhile järgnemast ja nad olid sunnitud toime
panema Eesti Vabariigi ajutise kontrolljoone ebaseadusliku ületamise isikute grupi poolt s.o
KarS § 258 p-s 2 sätestatud kuriteotunnustega teo.
                                                                                                   4
Vastavalt eelnevale kokkuleppele Aleksandr Rudnevi ja isikuga, kellele ei ole käesolevas
kriminaalasjas süüdistust esitatud (A.R. , sünd 03.02.1962.a) läks Viktor Gorodetski 27.03.2015
kella 16:00 ajal Põlvamaal Värska vallas Lutepää külas, välispiiritähise nr 476 juures vastu ajutist
kontrolljoont ületavatele vietnamlastele ning juhatas nad Põlvamaal Värska vallas Lutepää külas
ootava isikuni, kellele ei ole käesolevas kriminaalasjas süüdistust esitatud (J.P. ), kes vedas
Vietnami kodanikud enda sõiduautoga BMW reg nr XXX edasi Tartumaale Luunja valda
Kabinasse.

Viktor Gorodetski ja isiku, kellele ei ole käesolevas kriminaalasjas süüdistust esitatud (J.P. )
tegevust julgestasid Vadim Lunjov ja Aleksandr Prokopjuk, kelle ülesandeks oli ebaseadusliku
ajutise kontrolljoone ületamise ajal Viktor Gorodetskit ja isikut, kellele ei ole käesolevas
kriminaalasjas süüdistust esitatud (J.P. ), mobiilside kaudu hoiatada piiripolitseinike eest ning
välismaalaste ajutise kontrolljoone juurest edasi transportimise ajal liikuda oma sõiduautodega
isiku, kellele ei ole käesolevas kriminaalasjas süüdistust esitatud (J.P. ) sõiduki ees, vältimaks
tema juhitud BMW peatamist ja kontrollimist maanteel. Kabina karjääri juurest vedasid
Aleksandr Prokopjuk ja Viktor Gorodetski Vietnami kodanikud Aleksandr Prokopjuki kasutuses
olnud sõiduautoga Volkswagen Passat reg nr XXX edasi Tartu linnas Jaamamõisa 6
garaažiühistus Viktor Gorodetski kasutuses olevasse garaažiboksi, kus Viktor Gorodetski hoidis
vietnamlasi ebasanitaarsetes tingimustes, kinni kleebitud akendega sõidukis, kuni 28.03.2015,
kella 18:40, eesmärgiga anda isikud üle edasitoimetamiseks mööda inimkaubitsejate ketti.

Seega pani Aleksandr Prokopjuk toime KarS § 133 lg 2 p 1,2,3,7 järgi kvalifitseeritava kuriteo,
so inimese asetamise olukorda, kus ta on sunnitud töötama tavapäratutel tingimustel, panema
toime kuriteo, kui tegu on toime pandud abitu seisundi ja haavatava seisundi ärakasutamisega,
tegu on toime pandud kahe või enama isiku suhtes, noorema kui kaheksateistaastase isiku suhtes,
abitus seisundis isiku suhtes, grupi poolt.

27.03.2015 kella 16:00 ajal Põlvamaal Värska vallas Lutepää külas, välispiiritähise nr 476 juures,
toimetas Aleksandr Prokopjuk grupis koos Aleksandr Rudnevi (sünd 09.03.1994), Viktor
Gorodetski, Vadim Lunjovi, isikutega, kellele ei ole käesolevas kriminaalasjas süüdistust
esitatud (J.P. , A.R., sünd 03.02.1962) ja eeluurimisel tuvastamata isikuga ebaseaduslikult üle
Eesti Vabariigi ajutise kontrolljoone 4 Vietnami Sotsialistliku Vabariigi kodanikku: N.T.H. ’i,
V.T.S. ’i, N.D.H. ’i ja T.D.K. ’i.

Vadim Lunjovi ja Aleksandr Prokopjuki rolliks kuriteo toimepanemisel oli ebaseadusliku ajutise
kontrolljoone ületamise ajal teisi grupi liikmeid hoiatada piiripolitseinike eest Viktor
Gorodetskilt saadud mobiiltelefonide kaudu ning välismaalaste ajutise kontrolljoone juurest
edasi transportimise ajal liikuda oma sõiduautodega isiku, kellele ei ole käesolevas
kriminaalasjas süüdistust esitatud (J.P. ), sõiduki ees, vältimaks tema juhitud sõidukite, milles
olid ebaseaduslikult ajutise kontrolljoone ületanud välismaalased, peatamist ja kontrollimist
maanteel. Kristina Kovalenko rolliks oli ebaseaduslikult ajutise kontrolljoone ületavate
välismaalaste vastuvõtmine ja kokkulepitud kohta edasi toimetamine. Isik, kellele ei ole
käesolevas kriminaalasjas süüdistust esitatud (J.P. ), pidi toimetama ebaseaduslikult ajutise
kontrolljoone ületanud välismaalased sõidukiga kokkulepitud kohta. Viktor Gorodetski suhtles
Aleksandr Rudneviga, andis teistele grupi liikmetele sihipäraseks kasutamiseks mobiiltelefonid,
toimetas välismaalased kokkulepitud kohtadesse. Aleksandr Rudnev (sünd 09.03.1994) andis
Viktor Gorodetskile teada ebaseadusliku ajutise kontrolljoone ületamise ajast, kohast, isikutest
jms ning toimetas vietnamlased ajutise kontrolljooneni varem kokku lepitud kohta. Aleksandr
Prokopjuki ülesandeks oli koos Viktor Gorodetskiga vedada 27.03.2015 Vietnami kodanikud
Kabina karjääri juurest Aleksandr Prokopjuki kasutuses olnud sõiduautoga Volkswagen Passat
reg nr XXX edasi Tartu linnas Jaamamõisa 6 garaažiühistus Viktor Gorodetski kasutuses
                                                                                                  5
olevasse garaažiboksi, kus Viktor Gorodetski hoidis vietnamlasi ebasanitaarsetes tingimustes,
kinni kleebitud akendega sõidukis, kuni 28.03.2015, kella 18:40, eesmärgiga anda isikud üle
edasitoimetamiseks mööda inimkaubitsejate ketti.

Eelkirjeldatud tegevusega rikkusid Viktor Gorodetski, Aleksandr Rudnev (sünd 09.03.1994),
Vadim Lunjov, Aleksandr Prokopjuk, isikud, kellele ei ole käesolevas kriminaalasjas süüdistust
esitatud (J.P. , A.R., sünd 03.02.1962) ja eeluurimisel tuvastamata isik Riigipiiri seaduse § 9 lg
1, 2 ja § 22 sätteid, mille kohaselt Eestisse saabuvad isikud võivad välispiiri ületada
rahvusvaheliseks liikluseks avatud piiripunktide kaudu nende lahtioleku ajal ning välispiiri
ületamiseks annab politseiametnik loa piirkontrolli läbinud isikule, kelle suhtes ei esine välispiiri
ületamist välistavaid asjaolusid ning kes on täitnud Eestisse sisenemise, Eestis viibimise ja
Eestist lahkumise nõuded. Riigipiiri seaduse § 22 kohaselt laieneb ajutisele kontrolljoonele
välispiiri ületamise tingimused ja kord.

Seega pani Aleksandr Prokopjuk toime KarS § 259 lg 1 järgi kvalifitseeritava kuriteo, so
välismaalaste ebaseaduslikult üle Eesti Vabariigi ajutise kontrolljoone toimetamise.

2.      Maakohus arutas ka Viktor Gorodetski süüdistust KarS § 133 lg 2 p-de 1, 2, 3, 7, 10 ja
§ 259 lg 1 järgi; Aleksandr Rudnevi süüdistust KarS § 133 lg 2 p-de 1, 2, 3, 7, 10 ja § 259 lg 1
järgi; Kristina Kovalenko süüdistust KarS § 133 lg 2 p-de 1, 2, 3, 7, 10 ja § 259 lg 2 p 1 järgi;
Vadim Lunjovi süüdistust KarS § 133 lg 2 p-de 1, 2, 3, 7, 10 ja § 259 lg 1 järgi; Aleksei Remetsa
süüdistust KarS § 133 lg 2 p-de 1, 2, 3, 7, 10 ja § 259 lg 2 p 1 järgi.

Kohus mõistis V. Gorodetski KarS § 133 lg 2 p-de 1,2,3,7,10 järgi süüdistuses kajastatud kolmes
esimeses episoodis, mis on väidetavalt toime pandud 2014.a II poolel eeluurimisel täpselt
tuvastamata ajal õigeks ja KarS § 133 lg 2 p-de 1, 3, 7, 10 ja § 259 lg 1 järgi süüdi. A. Rudnev
mõisteti KarS § 133 lg 2 p-de 1,2,3,7,10 järgi süüdistuses kajastatud kolmes esimeses episoodis,
mis on väidetavalt toime pandud 2014.a II poolel eeluurimisel täpselt tuvastamata ajal õigeks ja ta
tunnistati KarS § 133 lg 2 p-de 1, 3, 7, 10 ja § 259 lg 1 järgi süüdi. K. Kovalenko mõisteti KarS §
133 lg 2 p-de 1,2,3,7,10 järgi süüdistuses kajastatud kolmandas episoodis, mis on väidetavalt toime
pandud 2014.a II poolel eeluurimisel täpselt tuvastamata ajal õigeks ja ta tunnistati KarS § 133 lg
2 p-de 1, 3, 7 - § 22 lg 3 ja § 259 lg 2 p 1 järgi süüdi. Kohus mõistis V. Lunjovi KarS § 133 lg 2
p-de 1,2,3,7,10 järgi süüdistuses kajastatud kolmes esimeses episoodis, mis on väidetavalt toime
pandud 2014.a II poolel eeluurimisel täpselt tuvastamata ajal õigeks ja tunnistas ta KarS § 133 lg
2 p-de 1, 3, 7, 10 – KarS § 22 lg 3 järgi ja § 259 lg 1 järgi süüdi. A. Remetsa mõistis kohus KarS
§ 133 lg 2 p-de 1,2,3,7,10 järgi süüdistuses kajastatud kolmes esimeses episoodis, mis on
väidetavalt toime pandud 2014.a II poolel eeluurimisel täpselt tuvastamata ajal õigeks ja tunnistas
ta süüdi KarS § 133 lg 2 p-de 1, 3, 7 – KarS § 22 lg 3 ja § 259 lg 2 p 1 järgi.

3.      Maakohtu otsusega mõisteti A. Prokopjuk süüdi KarS § 133 lg 2 p-de 1, 3, 7 - KarS § 22
lg 3 järgi ja § 259 lg 1 järgi ning karistati KarS § 60 lg 1 ja § 63 lg 1 alusel 6 kuu pikkuse
vangistusega.
KrMS § 238 lg 2 alusel vähendati mõistetud karistust ühe kolmandiku, s.o 2 kuu võrra ja mõisteti
A. Prokopjukile karistuseks 4 kuud vangistust. KarS § 68 lg 1 alusel arvati A. Prokopjuki poolt
eelvangistuses viibitud aeg 28.-30.03.2015, s.o 3 päeva karistusaja hulka ning mõisteti temale
lõplikuks karistuseks 3 kuud ja 27 päeva vangistust.
KarS § 65 lg 2 alusel suurendati A. Prokopjukile mõistetud karistust temale Soome Vabariigi
Helsingi I astme kohtu 25.08.2010 aasta otsusega mõistetud ja Harju Maakohtu 25.03.2013
määrusega kriminaalasjas nr 1-13-1677 Eesti Vabariigis täitmiseks lubatavaks tunnistatud
karistuse ärakandmata osa, s.o 1 aasta 6 kuu ja 27 päeva vangistuse võrra ning kohtuotsuste
kogumis mõisteti temale liitkaristuseks 1 aasta 10 kuud ja 24 päeva vangistust.


                                                                                                   6
4.     Punktis 2 kajastatu osas apellatsioonimenetlust ei toimu. Maakohtu otsuse on vaidlustanud
A. Prokopjuki kaitsja, kes taotleb süüdistatava õigeksmõistmist.

5. Puutuvalt süüdistusse KarS § 133 järgi, märkis kohus muuhulgas järgmist. Kriminaalasja
raames tuleb lahendada küsimuse sellest, kas kõik kuus süüdistavat koos või vaid A. Rudnev ja V.
Gorodetski, olid inimkaubanduse lüliks, kes ära kasutades vietnamlaste abitut ja haavatavat
seisundit asetasid kannatanud olukorda, kus nad olid sunnitud toime panema kuriteo.

Maakohus tuvastas, et informatsiooni vietnamlaste liikumise kohta omasid Venemaa poolelt A.
Rudnev läbi Tuani ja Eesti poolelt V. Gorodetski. Vietnamlased asusid teele Moskvast. A. Rudnev
ja V. Gorodetski leppisid igal konkreetsel korral omavahel kokku isikute üle kontrolljoone
toimetamise koha ja aja ning V. Gorodetski omalt poolt tagas vietnamlaste vastuvõtmise Eestis ja
toimetamise Tartusse. Kogutud tõendid kinnitavad seega, et A. Rudnev ja V. Gorodetski valitsesid
tegu määral, mis oli nende rolliks inimkaubanduse ketis.
Kohus oli veendumusel, et tegemist on inimkaubanduse ketiga, mille eesmärgiks oli inimeste
asetamine olukorda, kus nad olid sunnitud töötama tavapäratutel tingimustel. Selleks, et
töökohtadesse jõuda, asetati isikud olukorda, kus nad pidid toime panema kuriteo (KarS § 258).
Selleks, et sihtriiki jõuda, puudusid vietnamlastel sissesõitu lubavad viisad ja ka arusaamine kuidas
Venemaalt Euroopa Liitu legaalselt jõuda.

Kohus leidis, et organiseerides illegaalse piiriületuse nii Tuan kui ka A. Rudnev ja V. Gorodetski
kasutasid ära vietnamlaste haavatavat seisundit kooskõlas KarS § 133 lg -s 5 kajastatud mõttega.
Kohus tugines haavatavuse seisundi hindamisel eelkõige kannatanute ütlustele. 2014 aasta alguse
poole tegi Tuan A. Rudnevile ettepaneku osaleda inimkaubanduse ketis, mis seisnes selles, et tuli
toimetada illegaalselt üle Eesti Vabariigi ja Vene Föderatsiooni vahelise ajutise kontrolljoone
vietnamlasi. A. Rudnev kaasas kuriteo toimepanemisse Tartus elava V. Gorodetski. Viimane
kaasas tegude toimepanemisse ülejäänud süüdistatavad.

Kohus asus seisukohale, et inimkaubanduse süüdistuses tuleb täideviijatena vaadelda A. Rudnevit
ja V. Gorodetskit, sest kogutud tõendid kinnitavad, et just neist kahest sõltus olulisel määral,
kuidas, millal ja mil viisil vietnamlasi Venemaalt Eestisse toimetada ja Eestis üle anda järgmisele
inimkaubanduse keti lülile. Tegemist on nende kahe süüdistatava ühise ja kooskõlastatud
tegevusega ning nad hoidsid seda oma kontrolli all.

Veel asus kohus seisukohale, et V. Gorodetski poolt kaasatud K. Kovalenko, V. Lunjov, A. Remets
ja A. Prokopjuk osutasid oma tegevusega A. Rudnevi ja V. Gorodetski poolt toimepandavale
inimkaubandusena kvalifitseeritavale teole füüsilist (valvamine) ja ainelist (sõidutamine) kaasabi.
Seega on põhjendatud nende tegevuse kvalifitseerimine läbi KarS § 22 lg-e 3.

Süüdistuses KarS § 259 järgi leidis kohus järgmist.
Kõigile kuuele süüdistatavale on ette heidetud välismaalase ebaseaduslikku toimetamist üle Eesti
Vabariigi ajutise kontrolljoone.
Kohus luges tõendatuks, et isikud, keda nii 08.09.2014 kui ka 27.03.2015 üle ajutise kontrolljoone
toimetati, olid välismaalased. Ületoimetamisena saab käsitleda üksnes tegevust, mille tulemusena
välismaalane füüsiliselt jõuab teisele poole Eesti Vabariigi ajutist kontrolljoont. Kohus asus
seisukohale, et toimetamine võib seisneda erinevates tegevustes, muuhulgas sõna otseses mõttes
isikute üle kontrolljoone juhatamises kui ka selle tegevuse turvamises või valvamises ja vajalikus
hoiatamises.
KarS § 133 järgi esitatud süüdistuse analüüsimisel tuvastas kohus, et V. Lunjovi, A. Remetsa ja
A. Prokopjuki rolliks kuriteo toimepanemisel oli ebaseadusliku ajutise kontrolljoone ületamise ajal
teisi grupi liikmeid hoiatada piiripolitseinike eest. Hoiatamisel kasutasid V. Lunjov, A. Remets ja
A. Prokopjuk V. Gorodetskilt saadud mobiiltelefone.
                                                                                                  7
Hoiatamise eesmärgiks oli vältida ebaseaduslikult ajutise kontrolljoone ületanud välismaalaste
peatamist ja kontrollimist maanteel. V. Gorodetski juhtimisel viidi välismaalased kokkulepitud
kohtadesse. A. Rudnev andis V. Gorodetskile teada ebaseadusliku ajutise kontrolljoone ületamise
ajast, kohast, isikutest, jms ning toimetas vietnamlased ajutise kontrolljooneni varem kokku
lepitud kohta.

Kokku võttes märkis kohus, et tõendamist on leidnud kõigi kuue süüdistatava teos KarS § 259 lg
1 objektiivne koosseis. Eesti Vabariigi riigipiir ja ajutine kontrolljoon on määratletud seaduste ja
rahvusvaheliste lepingutega. Nimetatud seaduste ja lepingute mittetundmine ei välista aga isikute
tahtlust. Kohus on süüdistatavate ütluste alusel veendunud, et kõik kuus süüdistatavat teadsid
ajutise kontrolljoone asukohta ja panid teo toime kavatsetusega.


APELLATSIOONIS ESITATUD TAOTLUSTE SISU

6.     Apellatsioonis taotletakse tühistada Tartu Maakohtu 19. jaanuari 2016 otsus ja teha uus
otsus, millega mõista A. Prokopjuk õigeks. Kaitsja põhiargumendid on kokkuvõtlikult järgmised.

6.1      A. Prokopjuk ei teadnud ega saanud aru, et tema tegevus võiks kvalifitseeruda
inimkaubandusena või et tema tegevus oleks suunatud välismaalase üle Eesti riigi kontrolljoone
saabumise. Kõiki asjaolusid, millest ta sai teadlikuks kohtumenetluse käigus, ta ei teadnud. Samuti
ei osanud ta end seostada inimkaubanduse ketti kuulumisega. A. Prokopjuki väitel värbas teda
Lunjov, kes andis infot selle kohta, et oleks vaja isikut, kes oleks julgestajaks teel Värskast
Tartusse ja annaks telefoni teel märku, kui juhtub piiripolitseid märkama.
A. Prokopjuk ei teadnud, et konkreetne tegevus on kuritegu ning talle ei räägitud, et illegaale üle
piiri toimetatakse. Seda mõistis ta siis, kui autoga jõuti Tartumaale Kabina järve äärde ja selgus,
et keegi autos olnud isikutele vastu ei tulnud ja nad oli vaja transportida Gorodetskile kuuluvasse
garaaži. A. Prokopjuk, kes Värskast Tartusse sõitis koos Gorodetskiga, transportis viimase palvel
autoga need isikud Gorodetski garaaži. Järgmisel päeval sõitis ta piirile ja sai Gorodetski
korraldusel raha välismaalaste toitmiseks Rudnevilt ja ostis toitu, mille viis garaažis viibivatele
isikutele. A. Prokopjuk ja teised peeti politsei poolt kinni. Prokopjuk mõistab, et tema tegevus ei
olnud kõige õigem, ent inimkaubandusega ta end ei seosta.

6.2     A. Prokopjuk ei ole aidanud kaasa välismaalaste ebaseaduslikule üle piiri toimetamisele.
Kui isik ise ei ole välismaalase üle piiri toimetamise juures, tuleb tuvastada tema tegudega
põhjuslikus seoses olev tagajärg. A. Prokopjuk pidi märku andma, kui näeb piiripolitseid, ent kuna
ta seda ei näinud, ei andnud ta kellelegi märku. Ta ei julgestanud kedagi üle piiri toomisel ega
olnud teejuhiks üle piiri tulemisel autosse. Isikud olid juba Eesti territooriumil, mistõttu ei saa
rääkida A. Prokopjuki puhul kaasaaitamisteost. Nad saabusid ja oleksid saabunud ka sõltumata
A. Prokopjukist, kes värvati Lunjovi poolt viimasel hetkel igaks juhuks.

6.3     Kaitsja märgib, et süüdistatava tegu jäi liialt pinnapealseks ja toimus vaid üks kord,
mistõttu ei saa tema puhul rääkida sellest, et ta oli teadlik, oli osalenud ja tal oli teistega sügavam
side jne. Info, mis talle edastati, ei olnud selline, mille põhjal ta oleks pidanud järeldama, et tegu
on kuriteoga. Samuti ei pidanud teised teda ja ka ta ise end gruppi kuuluvaks.




RINGKONNAKOHTU POOLT TUVASTATUD ASJAOLUD JA JÄRELDUSED


                                                                                                    8
7. Ringkonnakohus, tutvunud kriminaalasja materjalidega, maakohtu otsuse ja sellele esitatud
edasikaebusega on seisukohal, et apellatsioon jääb rahuldamata.
8. Esmalt märgib ringkonnakohus, et apellatsioonimenetlus ei ole sama kriminaalasja teistkordne
käsitlemine teises kohtukoosseisus, vaid eelkõige I astme kohtu tegevuse kontrollimine
apellatsioonide piires (RKKKo 3-1-1-115-04, 3-1-1-14-14, p 718).
Ringkonnakohus leiab, et maakohus on hinnanud tõendeid vastavuses menetlusõiguses sätestatud
põhimõtetega ning hinnangu tulemina asjakohaselt põhjendanud, millistel põhjustel tõendikogum
kinnitab maakohtu siseveendumust süüdistatava süü tõendatuses. Ringkonnakohus nõustub
maakohtu otsustusega, mistõttu otsuses esitatud põhjendusi siinkohal üle ei korda.
9. Samuti asub ringkonnakohus maakohtuga samale seisukohale A. Prokopjuki tegude õiguslikul
hindamisel. Apellatsioonist nähtuvalt tõendite ebaõiget hindamist maakohtule ette ei heideta,
samuti võib väita, et ka faktiliste asjaolude tuvastamise aspektis vaidlus puudub. Küll aga ei
nõustuta maakohtuga A. Prokopjuki tegude õiguslikus hinnangus.
Ringkonnakohus jääb maakohtuga samadele seisukohtadele ja neid siinkohal üle ei korda ning
alljärgnevalt vastab apellandi põhiväidetele.

10. Süüdistus KarS § 133 lg 2 p 1,3,7-§ 22 lg 3 järgi.

10.1 Apellatsiooni kohaselt on A. Prokopjuk endiselt seisukohal, et tema ei ole toime pannud
kuritegu, mis on hinnatav inimkaubandusena. Ta ei teadnud ega saanud aru, et tema tegevust võiks
kuidagi selliselt kvalifitseerida. Mingisugusesse inimkaubanduse ketti kuulumist ei osanud ta
seostada ning kõiki asjaolusid ta ei teadnud. Süüdistatav sai aru, et tema tegevus ei olnud kõige
õigem, kuid inimkaubandusega ta ennast ei seosta.

10.2 Ringkonnakohtu hinnangul apellatsiooni väited ei lükka ümber maakohtu põhjendatud
seisukohti tõendite hindamisel ja A. Prokopjuki tegevusele õigusliku hinnangu andmisel.
Siinkohal ei hakka ringkonnakohus üle kordama maakohtu otsuses toodud kõiki seisukohti ning
märgib vaid järgmist.

10.3 Vaidlus puudub selles, milline roll oli A. Prokopjukil käesolevas kriminaalajas. Maakohus
tuvastas, et A. Prokopjuk oli isikuks, kes kaasati vietnamlaste üle piiri toimetamisesse V.
Gorodetski poolt. Tema ning kaassüüdistatava V. Lunjovi roll seisnes V. Gorodetski ja teise isiku
(J.P. ) tegevuse julgestamises. Nimelt pidi A. Prokopjuk vajadusel mobiilside kaudu hoiatama
piiripolitseinike eest ning välismaalaste ajutise kontrolljoone juurest edasi transportimise ajal
liikuma oma sõiduautoga isiku, kellele ei ole süüdistust esitatud (J.P. ) sõiduki ees, vältimaks selle
sõiduki peatamist ja kontrollimist maanteel. Kabina karjääri juurest vedasid A. Prokopjuk ja V.
Gorodetski Vietnami kodanikud A. Prokopjuki kasutuses olnud sõidukiga Volkswagen Passat
edasi Tartu linnas Jaamamõisa 6 garaažiühistus V. Gorodetski kasutuses olevasse garaažiboksi,
kus V. Gorodetski hoidis vietnamlasi kinni teibitud akendega sõidukis, eesmärgiga anda isikud üle
edasitoimetamiseks mööda inimkaubitsejate ketti.

10.4 Ringkonnakohtu hinnangul võib A. Prokopjuki rolli ilmestamiseks eraldi siinkohal välja
tuua tema enda ütlused selles kriminaalasjas, millest nähtub tema selge roll 27.03.2015 toimunud
epsioodis.

A. Prokopjuki ütluste kohaselt tuli piiriteema V. Gorodetskiga (kellega oli ta tuttav mõned kuud,
ning kes ajab „hämarat“ äri) jutuks 20.-21. märtsil, kus Viktor tegi talle ettepaneku kaasa lüüa ja
olla n.ö julgestusautoks. Samuti palus tal endale muretseda n.ö puhta telefoni ja kõnekaardi. 27.
märtsil juhatas Viktor talle telefoni teel koha kätte, kus ta pidi ootama jääma. Süüdistatav kinnitas,
et tema roll oli telefoni teel teada anda, kui ta näeb politseid või piirivalvet. 30 minuti pärast andis

                                                                                                     9
Viktor märku, et võib hakata Tartu poole liikuma, tee peal võttis ta Gorodetski oma auto peale.
Luunja lähedal ootas neid Viktor sõber kahe autoga ning sõideti edasi Kabina karjääri. Seal ta nägi
esimest korda „põgenikke“, kellele ei olnud keegi vastu tulnud. Süüdistatav tunnistas, et viis
vietnamlased Tartusse Gorodetski garaaži. (2 kd, lk 147-163).

10.5 Ringkonnakohtu hinnangul on süüdistatava süüd eitav positsioon ümber lükatud juba tema
enda poolt antud ütlustes esitatud asjaoludega. Sellest joonistub selgelt välja süüdistatava teadmine
selle kohta, et ta osaleb illegaalselt üle piiri saabuvate isikute edasitoimetamises n.ö turvamise näol
ning teadvalt nõustus sellega. A. Prokopjuki väide selle kohta, et ta ei saanud aru millega on
tegemist, ei ole tõsiselt võetav ning kriminaalasjas tuvastatud faktilisi asjaolusid (tegevuse
konspiratiivsus, mida näitab mitmete sõidukite kasutamine, suhtlemiseks „puhta“ telefoni
kasutamine, jms) silmas pidades ebausutav (vt siinkohal maakohtu otsuse põhjendused).
Lisaks peab ringkonnakohus vajalikuks märkida järgmist. Kas A. Prokopjuk teadis kõikidest
asjaoludest, ei oma tema teosüü tuvastatuse seisukohalt tähtsust. Samuti on karistusõiguslikult
tähtsusetu apellatsioonis märgitu, et A. Prokopjuk värvati viimasel hetkel ja üheks korraks. A.
Prokopjuk on maakohtu poolt põhjendatult süüdi tunnistatud inimkaubandusele kaasaaitamises
isikute grupis ning kaitsja apellatsioon jääb selles osas edutuks.

11. Süüdistus KarS § 259 lg 1 järgi.

11.1 Veel leitakse apellatsioonis, et KarS § 259 lg 1 kohaselt on karistatav üksnes välismaalase
ebaseaduslik üle piiri toimetamine. Kui aga isik ei ole kedagi füüsiliselt ise üle piiri toimetanud,
siis tuleks tuvastada tema tegudega põhjuslikus seoses olev tagajärg. Käesoleval juhul olid
välismaalased juba ületanud Eesti Vabariigi ajutise kontrolljoone. Seega rääkida kaasaaitamisest
nende riiki saabumisel ei ole A. Prokopjuki puhul õige.

11.2 Nagu juba eelnevalt märgitud, vaidlus puudub selles, et A. Prokopjuki roll seisnes
julgestustegevuses. See tähendab, et tema ülesandeks oli hoiatada teisi grupi liikmeid
piiripolitseinike eest. Kriminaalasjas on tuvastatud, et süüdistatavad V. Lunjov, A. Remets ja A.
Prokopjuk kasutasid hoiatamiseks V. Gorodetskilt saadud mobiiltelefone. Hoiatamise eesmärgiks
oli vältida ebaseaduslikult ajutise kontrolljoone ületanud välismaalaste peatamist ja kontrollimist
maanteel.

11.3 KarS § 259 lg 1 järgi on karistatav välismaalaste ebaseaduslik üle piiri toimetamine.
Maakohus asus seisukohale, et ületoimetamisena saab käsitleda igasugust tegevust, mille
tulemusena välismaalane füüsiliselt jõuab teisele poole Eesti Vabariigi ajutist kontrolljoont.
Toimetamine võib seisneda erinevates tegudes, muuhulgas sõna otseses mõttes isikute üle
kontrolljoone juhatamises, samuti selle tegevuse turvamises või valvamises ja vajalikus
hoiatamises.

11.4 Ringkonnakohus nõustub maakohtu eeltoodud seisukohtadega ning leiab, et apellandi
tõlgendus KarS § 259 lg 1 kohaldamisel on põhjendamatult kitsendav ega ole kooskõlas seaduse
mõttega. Juhul kui pidada õigeks apellandi positsiooni, saaks vastutusele võtta vaid väga väikest
osa nendest isikutest, kes tegelikult aktiivselt osalevad tegevuses, mille lõpptulemusena isikud
jõuavad ebaseaduslikult riigipiiri (Eesti Vabariigi puhul ajutine kontrolljoon) ületades soovitud
sihtkohta. Nii nagu käesolevalgi juhul, on reeglina üle piiri välismaalaste toimetamiste puhul
tegemist n.ö terve ketiga, mille iga lüli täidab oma olulist rolli ning kelle panus eraldivõetuna on
oluline lõppeesmärgi saavutamiseks. Lisaks saab väita sedagi, et ilma vietnamlaste üle ajutise
kontrolljoone toimetamise turvamiseta ehk siis hoiatustegevuseta, milleks oligi A. Prokopjuk
palgatud, oleks äärmiselt kaheldav, kas süüdistuses toodud ajal ja kohas oleks neid Vene
Föderatsioonist ajutise kontrolljoone ületamiseks saadetud. See tähendab nende üle kontrolljoone
toimetamist ei oleks toimunud. Apellatsioonis kaitsja märgib, et A. Prokopjuk kaasati alles
                                                                                                  10
viimasel hetkel. Ringkonnakohtu hinnangul nimetatud asjaolu näitabki seda, et tema roll
vietnamlaste üle kontrolljoone toimetamisel oli vägagi oluline, vastasel juhul puudunuks tema
kaasamiseks praktiline vajadus.

12. Eeltoodust tulenevalt ja juhindudes KrMS § 337 lg 1 p-st 1 jätab Tartu Ringkonnakohus Tartu
Maakohtu 19. jaanuari 2016 otsuse muutmata ja apellatsiooni rahuldamata.

13. Ringkonnakohtule esitas tasutaotluse süüdistatava kaitsja vandeadvokaat A. Pärtel, kes taotleb
apellatsioonimenetluses osutatud õigusabiteenuse eest tasu 120 eurot, sh käibemaks 20 eurot.
Tasutaotluste kohaselt kulus kaitsjal apellatsiooni koostamiseks ja esitamiseks 2,5 tundi.
Kolleegium peab taotletud kaitsjatasu põhjendatuks. Seega tuleb taotlus selles suuruses RÕS § 21
lg 3, § 22 lg 6 ja § 23 lg 1 alusel rahuldada.

Kuna apellatsioonimenetluses tehakse KrMS § 337 lg 1 p-s 1 nimetatud lahend, jäävad
menetluskulud selle isiku kanda, kelle huvides apellatsioon on esitatud. Tulenevalt eelnevast
jäävad A. Prokopjukil tekkinud menetluskulud summas 120 eurot tema kanda.




Maarika Kuusk
Mati Kartau
Tiit Lõhmus
/Allkirjastatud digitaalselt/




                                                                                            11
