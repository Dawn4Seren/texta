                       KOHTUMÄÄRUS

Kohus                            Viru Maakohus

Kohtunik                         Marika Leimann

Määruse tegemise aeg ja koht     31. oktoober 2016. a Rakvere kohtumaja

Tsiviilasja number               2-16-619
Tsiviilasi                       Martin Korka pankrotimenetlus

Menetlustoiming                  Menetluse lõpetamine raugemisega

Menetlusosalised ja nende        VÕLGNIK
esindajad                        Martin Korka /pankrotis/, ik 39103125218, elukoht xxxx

                                 HALDUR
                                 Reet Relvik
RESOLUTSIOON

--Lõpetada Martin Korka/pankrotis/ pankrotimenetlus raugemisega pärast pankroti
väljakuulutamist.

--Kinnitada haldur Reet Relviku tasuna 476.40 eurot, mis hüvitada võlgnikule
määratava menetlusabina, so 397 eurot, millele PankrS § 65 lg 1¹ ja TsMS § 183 lg 2
kohaselt lisandub käibemaks summas 79,40 eurot.

--Kinnitada pankrotimenetluse kulud lõpparuandes esitatud kujul.
 --Kinnitada iga võlausaldaja tunnustatud nõue osa, mille ulatuses võlausaldaja ei ole II
järgu nõudena ( I ja III järgus nõudeid ei esitatud) raha saanud:
 Nr. Nimi                     Tunnustatud ja rahuldamata nõue Järk          Jaotis
1 Eesti Vabariik RTK kaudu               666.23                   II       2,35%
2 Salva Kindlustuse AS                  21 050.76                 II       74,13%
3 Margus Korka                           6678.95                   II       23,52%




                                                                                       1
--Vabastada   Reet     Relvik   pankrotihalduri           kohustustest     Martin      Korka
pankrotimenetluses käesoleva määruse jõustumisel.

--Dokumentide hoidjaks nimetada Martin Korka.

--Algatada füüsilisest isikust võlgniku Martin Korka kohustustest vabastamise menetlus.
 Pärast viie aasta möödumist võlgniku kohustustest vabastamise menetluse algatamisest
otsustab kohus võlgniku taotlusel tema pankrotimenetluses täitmata jäänud kohustustest
vabastamise. Kohus võib oma kohustusi nõuetekohaselt täitnud võlgniku asjaolusid
arvestades vabastada pankrotimenetluses täitmata jäänud kohustustest ka enne viie aasta
möödumist menetluse algatamisest, kuid mitte enne kolme aasta möödumist menetluse
algatamisest, eelkõige kui võlgnik on oma kohustusi menetluse ajal nõuetekohaselt täitnud ja
rahuldanud võlausaldajate nõudeid arvestatavas ulatuses (PankrS § 175 lg-d 1 ja 11). Võlgniku
pankrotimenetluses täitmata jäänud kohustustest vabastamisel ei lõpe õigusvastaselt tahtlikult
tekitatud kahju hüvitamise ning lapsele või vanemale elatise maksmise kohustused
(PankrS § 176 lg 2).
--Usaldusisiku kohustusi täidab Martin Korka.
Usaldusisikul kanda võlgniku igapäevakulutusteks mõeldud arvelduskontole (ehk 1.konto) üle
25 protsenti võlgniku töö- või teenistussuhtest või muust sarnasest suhtest saadud tulust või
ettevõtlusest saadud tulust ning ülejäänud 75 protsenti kanda võlgniku teisele arvelduskontole
(ehk 2.konto), millelt usaldusisik teeb väljamaksed võlausaldajatele üks kord aastas
(iga aasta 1. aprillil).
--Võlgnik Martin Korka on kohustatud esitama Viru Maakohtule 1 kord aastas,
hiljemalt 01.juuniks, andmed oma kohustuste täitmise kohta, mis peab sisaldama
vähemalt selgitust võlgniku mõistliku tulutoova tegevuse kohta ja võlgniku mõlema
arvelduskonto väljavõtteid. Esimene aruanne tuleb esitada 01.06.2017.

-- PankrS § 173 sätestab võlgniku kohustused menetluse kestel, millisteks on:
(1) Võlgnik on kohustatud tegelema mõistlikult tulutoova tegevusega ja, kui tal sellist
tegevust ei ole, siis seda otsima.
(2) Võlgnik peab viivitamatult teatama kohtule ja usaldusisikule igast elu- ja
tegevuskoha vahetusest, mitte varjama saadud tulusid ning vara, samuti andma kohtu
ja usaldusisiku nõudel teavet oma tegevuse või selle otsimise, oma sissetulekute ja vara
kohta.
(3) Võlgniku töö- või teenistussuhtest või muust sarnasest suhtest saadud tulu või
ettevõtlusest saadud tulu nõuded loetakse loovutatuks usaldusisikule. Usaldusisik peab
sellest tasude maksmiseks kohustatud isikutele teatama.
 (4) Käesoleva paragrahvi lõikes 3 nimetatud tulust peab usaldusisik võlgnikule üle
andma 25 protsenti. Kohus võib asjaolusid arvestades määrata sellest erineva määra.
(5) Võlgnik ei pea usaldusisikule üle andma tulu, millele seadusest tulenevalt ei saa
pöörata sissenõuet.
(6) Pärimise teel saadu väärtusest on võlgnik kohustatud poole usaldusisikule üle
andma.
Usaldusisik peab Pankr S § 172 kohaselt võlgnikult saadud maksed hoidma oma varast
eraldi ja need vastavalt jaotusettepanekus ettenähtud jaotistele üks kord aastas
võlausaldajatele välja maksma.



                                                                                            2
Võlgniku kohustustest vabastamise menetluse lõpuks esitab usaldusisik kohtule
lõpparuande.

Määrus saata võlgnikule/usaldusisikule, haldurile, jõustumisel reg.osakonnale.
Teade lõpparuande kinnitamise, kohustustest vabastamise menetluse alustamise ja
usaldusisiku nimetamise määruse kohta avaldada väljaandes Ametlikud Teadaanded.

Edasikaebamise kord
Määrusele saab esitada määruskaebuse 15 päeva jooksul määruse kättetoimetamisele
järgnevast päevast arvates samale maakohtu kaudu Tartu Ringkonnakohtule.

Asjaolud

13.10.2016 esitas haldur PankrS §-le 158 tuginedes kohtule allpool esitatud lõpparuande
koos taotlustega aruande kinnitamiseks, menetluse lõpetamiseks raugemisega pärast pankroti
väljakuulutamist, halduri tasu ja kulude kinnitamiseks, halduri vabastamiseks, usaldusisiku
nimetamiseks:
Võlgnikul rahalised vahendid pankroti väljakuulutamise seisuga puudusid. Pankrotivarasse
pankrotimenetluse jooksul laekumisi toimunud ei ole. Võlgnik saab seoses püsiva
töövõimetusega, 60%, pensioni, mille summa alates septembrist on 191.23 eurot kuus.
Võlgnik töötab xxxx, kuid töötasu ja pension ei ületa summat, millele saaks sissenõuet
pöörata TMS § 132 tähenduses. Muud vara võlgnikul ei ole.
Käesoleva lõpparuande esitamise seisuga puuduvad Martin Korka (pankrotis)
pankrotimenetluses veel saada olevad varad või nõudeõigused.

ANDMED PANKROTIMENETLUSEGA SEOTUD VÄLJAMAKSETEST PankrS §
146 ALUSEL
Taotlusi vara välistamiseks ei esitatud ning seetõttu vara välistamise tagajärgedest (PankrS §
146 lg 1 p 1) tulenevaid väljamakseid tehtud ei ole. Samuti ei ole pankrotimenetluses tehtud
tagasivõitmise tagajärgedest tulenevaid väljamakseid.
Mingeid väljamakseid (k.a. võlgnikule ja tema ülalpeetavatele makstav elatis) haldur
menetluses teinud ei ole.

ANDMED  JAOTISE  ALUSEL                VÄLJAMAKSTUD           RAHA      KOHTA       NÕUETE
RAHULDAMISJÄRKUDE KAUPA

Nõuete kaitsmise koosolek toimus 24.05.2016. Haldur, võlgnik ega võlausaldajad nõuetele
vastuväiteid ei esitanud, mistõttu tunnustati nõuete kaitsmise koosolekul 3 võlausaldaja II
järgu nõudeid kokku 33 395.94 eurot.
Pankrotihaldur on 21.09.2015.a. esitanud kohtule pankrotimenetluses koostatud
jaotusettepaneku, mille kohus on kinnitanud esitatud kujul oma 02.8.2016.a. kohtumäärusega.
Martin Korka (pankrotis) pankrotimenetluses ei ole haldur väljamakseid võlausaldajate
nõuete rahuldamiseks teinud, kuna vahendid selleks puuduvad.

IGA VÕLAUSALDAJA TUNNUSTATUD                      NÕUDE       OSA,    MILLE      ULATUSES
VÕLAUSALDAJA EI OLE RAHA SAANUD
Tunnustatud nõuded Martin Korka (pankrotis) pankrotimenetluses moodustavad kokku
3542.61 eurot. Kõik nõuded tunnustati II järgus, I järgu ja III järgu nõuded menetluses
puudusid.


                                                                                            3
ANDMED HALDURI TEGEVUSE KOHTA PANKROTIVARA VALITSEMISEL
Pankrotihaldur on pankrotimenetluse läbiviimisel lähtunud pankrotiseadusest ja R K
(pankrotis) võlausaldajate üldkoosoleku otsustest. Vastavalt PankrS § 124 lg 2 seisneb
pankrotivara valitsemine pankrotivara säilitamiseks ning pankrotimenetluse läbiviimiseks
vajalike toimingute tegemises pankrotivaraga.
Haldur on teavitanud kõiki teadaolevaid võlausaldajaid pankroti väljakuulutamisest ning
viinud läbi võlausaldajate esimese üldkoosoleku. Haldur on kogunud kokku esitatud nõuded
ja viinud läbi nõuete kaitsmise koosolekud. Haldur on kohtule esitanud jaotusettepaneku,
samuti koostanud ja esitab kohtule käesoleva lõpparuande.
PankrS § 65 lg 1 kohaselt on halduril õigus saada oma ülesannete täitmise eest tasu. TsMS
183 lg 2 alusel võib Eesti pankrotivõlgnik taotleda menetlusabi andmist menetluskulude
kandmiseks, kui kulusid ei saa või ei ole põhjendatud katta pankrotihalduri valitsetavast varast
ning ei saa eeldada, et kulud kannaksid asja suhtes varalist huvi omavad isikud, muu hulgas
pankrotivõlgniku pärijad, liikmed, osanikud, aktsionärid, juhtorgani liikmed või
pankrotivõlausaldajad.
Pankrotihalduri tasu arvestab haldur lähtuvalt pankrotihalduri poolt läbiviidud toimingutele
kulunud ajast 12 tundi.
Kuna pankrotimenetluses vara puudub, siis haldur täiendavalt tema poolt tehtud kulude
hüvitamist ei taotle.
Kui võlgnikul ei ole piisavalt vara pankrotimenetluse kulude katmiseks ja võlgniku pankrot
on välja kuulutatud PankrS § 171 lõike 1¹ alusel, siis võib kohus määrata võlgnikule
pankrotihalduri taotlusel ning PankrS § 65 lg 11 ja TsMS § 183 lg 2 alusel halduri tasu
hüvitamiseks menetlusabi.
Pankrotihalduri tasu ja kulutuste katteks määratud menetlusabi, mida ei mõisteta riigi
tuludesse välja, ei või olla suurem kui 397 eurot, sealhulgas seaduses ettenähtud maksud,
välja arvatud käibemaks. Seega 397,00 euro hulgas sisalduvad kõik muud maksud välja
arvatud käibemaks, mis lisandub.
Kuna pankrotimenetluses puuduvad rahalised vahendid pankrotimenetluse kulude
katteks, siis taotleb haldur võlgnikule menetlusabi määramist halduri tasu katteks
summas 397,00 eurot, millele lisandub käibemaks summas 79,40 eurot.

ANDMED PANKROTIMENETLUSES ESITATUD HAGIDE KOHTA
Martin Korka (pankrotis) pankrotimenetluses ei ole haldur hagisid esitanud.

PANKROTIHALDURI ARVAMUS VÕLGNIKU MAKSEJÕUETUSE TEKKIMISE
PÕHJUSTE KOHTA
Pankrotihaldur on seisukohal, et võlgniku maksejõuetus tekkis 2015. Võlgniku maksejõuetuse
põhjuseks on seega muu asjaolu PankrS § 22 lg 5 mõistes.
Haldur ei ole tuvastanud, et maksejõuetuse tekkimise põhjuseks oleks olnud kuriteo
tunnustega tegu. Haldur ei ole tuvastanud, et pankrotimenetluses oleks esinenud ka vara
tagasivõitmise või tagasinõudmise võimalusi tulenevalt PankrS § 110-114.

JÄRELDUSED JA TAOTLUSED KOHTULE
Haldur on viinud läbi vajalikud pankrotimenetluse toimingud ja ei kavatse esitada enam
hagiavaldusi. Haldur teatab, et pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks.
Tulenevalt eeltoodust teeb haldur kohtule ettepaneku lõpetada Martin Korka
(pankrotis) pankrotimenetlus raugemise tõttu pärast pankroti väljakuulutamist.


                                                                                              4
PankrS § 158 lg 4 kohaselt lõpetab kohus pärast haldurilt aruande saamist halduri ettepanekul
pankrotimenetluse raugemise tõttu, kui kohus tuvastab, et pankrotivarast ei jätku
massikohustuste ja pankrotimenetluse kulude katteks vajalike väljamaksete tegemiseks. Sama
paragrahvi lõike 6 kohaselt ei lõpeta kohus menetlust PankrS § 158 lg 4 alusel, kui
võlausaldaja või kolmas isik maksab massikohustuste ja pankrotimenetluse kulude katteks
kohtu deposiiti kohtu poolt määratud summa.
Haldurile teadaolevalt on võlgnik esitanud kohtule ka kohustustest vabastamise menetluse
avalduse. PankrS § 169 sätestab, et füüsilisest isikust võlgnik võidakse vabastada
pankrotimenetluses täitmata jäänud kohustustest. Vastavalt PankrS § 171 võib kohus võlgniku
kohustustest vabastamise menetluse algatamise otsustada PankrS § 158 lg 4 sätestatud juhul.
PankrS § 171 lg 2 kohaselt võib kohus jätta võlgniku kohustustest vabastamise menetluse
algatamata, kui:
1) võlgnik on mõistetud süüdi pankroti- või täitemenetlusalase kuriteo, maksualase kuriteo
või
karistusseadustiku §-des 380–3811 nimetatud kuriteo toimepanemises;
2) võlgnik on viimase kolme aasta jooksul enne ajutise halduri nimetamist või pärast seda
andnud tahtlikult või raske hooletusega ebaõigeid või ebatäielikke andmeid oma majandusliku
olukorra kohta, et saada toetusi või muid soodustusi riigilt, kohalikult omavalitsusüksuselt või
sihtasutuselt või vältida maksude maksmist;
3) kohus on viimase 10 aasta jooksul enne ajutise halduri nimetamist otsustanud võlgniku
kohustustest vabastada või jätnud võlgniku avalduse kohustustest vabastamiseks rahuldamata
seetõttu, et võlgnik on pannud toime pankrotikuriteo;
4) võlgnik on viimase aasta jooksul enne ajutise halduri nimetamist või pärast seda tahtlikult
või raske hooletuse tõttu takistanud võlausaldajate nõuete rahuldamist. Võlausaldajate huvide
kahjustamiseks loetakse muu hulgas vara raiskamist;
5) võlgnik on tahtlikult või raske hooletusega esitanud võlanimekirjas ebaõigeid või
ebatäielikke andmeid oma vara ja sissetulekute, võlausaldajate ja oma kohustuste kohta,
samuti rikkunud tahtlikult või raske hooletusega muid oma käesolevas seaduses sätestatud
kohustusi.
PankrS § 176 lg 2 kohaselt ei lõpe võlgniku pankrotimenetluses täitmata jäänud kohustustest
vabastamisel õigusvastaselt tahtlikult tekitatud kahju hüvitamise ning lapsele või vanemale
elatise maksmise kohustused.
Haldurile teadaolevalt eelpool kirjeldatud aluseid võlgniku kohustustest vabastamise
menetluse algatamata jätmiseks ei ole.
Haldurile ei ole teada ka muid asjaolusid, mis võiksid otseselt takistada võlgniku kohustustest
vabastamise menetluse algatamist. Pankrotihalduril ei ole pankrotimenetluse jooksul olnud
probleeme võlgniku kättesaamisega, võlgnik on täitnud pankrotimenetluse jooksul teabe
andmise kohustust.
PankrS § 172 lg 1 sätestab, et kui kohus algatab võlgniku kohustustest vabastamise
menetluse, nimetab ta võlausaldajate üldkoosoleku ettepanekul usaldusisiku. Võlausaldajad
ettepanekuid usaldusisiku osas esitanud ei ole ja on teavitanud, et on nõus usaldusisiku
määramata jätmisega, kui võlgnik ise kohustub täitma usaldusisiku ülesandeid (Lisa 1).
PankrS § 172 lg 6 kohaselt võib kohus mõjuval põhjusel, eelkõige juhul, kui usaldusisiku
määramine tooks ilmselt kaasa põhjendamatuid kulutusi ja kohus on veendunud, et võlgnik
suudab usaldusisiku kohustusi ise täita, jätta usaldusisiku määramata ja kohustada võlgnikku
ennast täitma usaldusisiku kohustusi.
Sel juhul kontrollib kohus, kas võlgnik oma kohustusi täidab.

Eeltoodust tulenevalt ja tuginedes PankrS §157 p 2; §165 lg 3; § 65 lg 1, lg 1¹ ja lg 11; § 171
lg 1; § 172 lg 1 haldur p a l u b:


                                                                                              5
1. Otsustada pankrotimenetluse lõpetamine raugemise tõttu pärast pankroti väljakuulutamist;
2. Vabastada pankrotihaldur pankrotihalduri kohustustest;
3. Määrata pankrotihaldurile tasu ning anda võlgnikule menetlusabi pankrotihalduri tasu
katteks summas 397,00 eurot, millele PankrS § 65 lg 1¹ ja TsMS § 183 lg 2 kohaselt lisandub
käibemaks summas 79,40 eurot;
4. Otsustada füüsilisest isikust võlgniku kohustustest vabastamise menetluse algatamine;
5. Võlgniku kohustustest vabastamise menetluse algatamisel nimetada selleks vajalik
usaldusisik;
6. Pankrotimenetluse lõpetamise kohtumäärus saata selle jõustumisel Tartu Maakohtu
registriosakonnale ärikeelu lõpetamiseks.

Õiguslik põhjendus

PankrS § 157 p 2 ja 158 kohaselt kohus lõpetab pankrotimenetluse raugemisega, kui
pankrotivarast ei jätku vahendeid massikohustuste ja pankrotimenetluse kulude katteks
vajalike väljamaksete tegemiseks.
Nimetatud asjaolu kinnitamiseks esitab haldur kohtule Pankrs § 162 lg 2 ja 3 nimetatud
andmeid sisaldava aruande.
Kohus, nõustudes aruandes esitatuga, kinnitab aruande esitatud kujul. Tähtaegselt
vastuväiteid, s.h. PankrS § 171 lg1, tähenduses esitatud ei ole.

Kohus on teinud võlausaldajatele ettepaneku halduri tasu hüvitamiseks. Eesti Vabariik ja
Salva Kindlustus on teatanud, et ei nõustu kulude kandmisega. Eeldada ei saa eraisikuna
arvestatavas suuruses summaga võlausaldajaks oleva lähisugulase tahet ja valmidust hüvitada
veel ka menetluskulusid, kuivõrd kohus leiab, et niigi vajab võlgnik ilmselt igapäevaselt
sugulaste finantsabi igapäevaste kulude katmiseks.

PankrS § 158 lg 6 alusel teate avaldamist ei pea kohus antud asjas menetlusökonoomiliselt
põhjendatuks, kuivõrd võlausaldajate koosseisu ja nende nõuete suurusi arvestades
tõenäosus, et keegi neist menetluskulusid kannaks, on olematu ning teate avaldamine venitaks
seetõttu asjatult menetluse järgmisse etappi viimist.

Haldur on taotlenud menetlusabi tema tasu ja kulutuste hüvitamiseks riigieelarvelistest
vahenditest.
Kohus rahuldab menetlusabi taotluse PankrS § 65 lg 11 ja § 23 koosmõjus.

Võlgnik on esitanud avalduse kohustustest vabastamise menetluse läbiviimiseks vastavalt
PankrS § 169 jj.
PankrS § 171 lg 1 kohaselt otsustab kohus võlgniku kohustustest vabastamise menetluse
algatamise käesoleva seaduse § 158 lg 4 sätestatud juhul või lõpparuande kinnitamisel,
kuulates ära võlgniku ja halduri arvamuse.
Kooskõlas PankrS § 172 tuleb kohtul võlausaldajate üldkoosoleku ettepanekul nimetada
usaldusisik, kellele võlgnik teeb PankrS § 173 lg-s 3 ja 6 nimetatud makseid.

Pankrotihaldur toetab usaldusisikuks võlgniku enda nimetamist. Võlgnik on     kinnitanud, et
nõustub enda nimetamisega usaldusisikuks.

PankrS § 175 lõike 1 kohaselt otsustab kohus pärast viie aasta möödumist võlgniku
kohustustest vabastamise menetluse algatamisest võlgniku taotlusel tema pankrotimenetluses



                                                                                          6
täitmata jäänud kohustustest vabastamise, tehes selle kohta määruse. Kooskõlas PankrS § 175
lg 11 võib kohus oma kohustusi nõuetekohaselt täitnud võlgniku asjaolusid arvestades
vabastada pankrotimenetluses täitmata jäänud kohustustest ka enne viie aasta möödumist
menetluse algatamisest, kuid mitte enne kolme aasta möödumist menetluse algatamisest,
eelkõige kui võlgnik on oma kohustusi menetluse ajal nõuetekohaselt täitnud ja rahuldanud
võlausaldajate nõudeid arvestavas ulatuses.
PankrS § 175 lg 5 kohaselt võib kohus võib omal algatusel ning võlausaldaja või usaldusisiku
taotlusel otsustada kohustustest vabastamise keeldumise ja lõpetada kohustustest vabastamise
menetluse, kui enne viie aasta möödumist ilmneb käesoleva paragrahvi lõikes 2 või 4
nimetatud alus. Võlausaldaja võib selle taotluse esitada kuue kuu jooksul võlgniku kohustuste
rikkumisest teadasaamisest arvates. PankrS § 175 lg 51 sätete järgi, kui kohus leiab, et
võlgniku kohustustest vabastamine ei ole põhjendatud, võib ta menetlust pikendada ja määrata
võlgnikule täiendava tähtaja, pärast mille möödumist vaadatakse kohustustest vabastamise
avaldus uuesti läbi. See tähtaeg ei või olla kokku pikem kui seitse aastat menetluse
algatamisest.
Pankr § 177 sätete kohaselt võib kohus võlausaldaja taotlusel ühe aasta jooksul võlgniku
pankrotimenetluses täitmata jäänud kohustustest vabastamise määruse tegemisest selle
määruse tühistada, kui selgub, et võlgnik on kohustustest vabastamise menetluse kestel oma
kohustusi tahtlikult rikkunud ja sellega oluliselt takistanud pankrotivõlausaldajate nõuete
rahuldamist.

Kooskõlas PankrS §-ga 168 on käesolev kohtumäärus pankrotimenetluses rahuldamata jäänud
nõuete osas täitedokumendiks.
PankrS § 65 lg 1 kohaselt on halduril õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära
kuulanud halduri, võlgniku ning pankrotitoimkonna arvamuse.
PankrS § 65 lg 2 kohaselt tasu suuruse määramisel arvestab kohus töö mahtu, keerukust ja
halduri kutseoskust.
Pankrotihalduri tasude piirmäärad ja hüvitamisele kuuluvate kulutuste arvestamise kord on
määratud PankrS § 65-1.
Pankrs § 65 lg 11 kohaselt kui kohus on kuulutanud pankroti välja käesoleva seaduse § 171
lg 1-1 alusel ja võlgnikul ei ole pankrotimenetluse kulude kandmiseks piisavalt vara, määrab
kohus tasu käesoleva seaduse § 23 lõigete 1-3 alusel. Halduri tasu ja kulutuste hüvitamiseks
võib kohus määrata menetlusabi andmise. Menetlusabi taotluse võib esitada haldur.

Võlgnik ei ole teatanud vastuväidetest halduri tasu ja lõpparuande osas.
Dokumentide hoidjaks tuleb määrata võlgnik Martin Korka.

PankrS § 164 lg 1 kohaselt määruse peale, millega kohus pankrotimenetluse lõpetab, võib
võlgnik esitada määruskaebuse.



(allkirjastatud digitaalselt)
Marika Leimann
Kohtunik




                                                                                           7
