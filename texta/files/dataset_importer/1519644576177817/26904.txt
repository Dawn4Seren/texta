                                                                                    3-15-715




                         KOHTUMÄÄRUS
 Kohus                               Tallinna Halduskohus

 Kohtunik                            Karin Kalmiste

 Määruse tegemise aeg ja koht        07.01.2016, Tallinn

 Haldusasja number                   3-15-715

 Haldusasi                           O.D. kaebus Tallinna Vangla vastu mittevaralise kahju
                                     hüvitamiseks (kinnipidamistingimused, sh vähene
                                     põrandapind)
 Menetlustoiming                     Kaebuse tagastamine

 RESOLUTSIOON                            1. Jätta menetlusabi taotlus läbi vaatamata.
                                         2. Tagastada kaebus.
                                         3. Saata määruse ärakiri koos kaebusega
                                            kaebajale.

 Edasikaebamise kord                 Määruse peale võib esitada määruskaebuse Tallinna
                                     Ringkonnakohtule Tallinna Halduskohtu kaudu 15 päeva
                                     jooksul määruse kättetoimetamisest arvates.

ASJAOLUD
1. 23.03.2015 saabus Tallinna Halduskohtule O.D. kaebus Tallinna Vangla vastu. Kaebuse
kohaselt pidi O.D. ajavahemikul 21.12.2009 – 09.12.2014 viibima Tallinna Vangla „ebapiisava
elamispinnaga“      ebainimlikes   tingimustes.   Viidates    inimväärikust    alandavatele
kinnipidamistingimustele nõuab O.D. mittevaralise kahju hüvitisena 17 494,26 eurot.
2. 23.03.2015 kohtunõudega palus Tallinna Halduskohus teatada, kas O.D. on esitanud
Tallinna   Vanglale    ebapiisava     põrandapinna     ning inimväärikust alandavate
kinnipidamistingimustega seotud kahju hüvitamise taotluse.
3. 24.03.2015 vastuskirjaga edastas Tallinna Vangla O.D. kahju hüvitamise taotluse (reg-nr:
5-18/14/35671-1) ning täpsustas, et 24.03.2015 seisuga ei ole kahju hüvitamise taotlust
lahendatud.
4. 04.05.2015 esitas halduskohtus Tallinna Vanglale kohtunõude ning palus täpsustada, kas
ajavahemikul 01.12.2009 – 09.12.2014 viibis O.D. järjepidevalt Tallinna Vanglas või oli sel
ajavahemikul ka perioode, kus ta viibis mõnes teises kinnipidamisasutuses. Ühtlasi palus kohus
täpsustada, kas vangla on kaebaja kahju hüvitamise taotluse läbi vaadanud.



                                                                                            1
                                                                                     3-15-715


5. 13.05.2015 edastas Tallinna Vangla vastuse O.D. kahju hüvitamise taotlusele ning
täpsustas, et ajavahemikul 23.12.2009 – 09.12.2014 viibis O.D. järjepidevalt Tallinna Vanglas.
6. 16.12.2015 jättis Tallinna Halduskohus kaebuse käiguta ning andis puuduste
kõrvaldamiseks 15-päevase tähtaja. Kaebajal tuli kaebust täpsustada ning tasuda riigilõiv või
esitada nõuetekohane menetlusabi taotlus.
Kohus hoiatas, et kaebuse puuduste kõrvaldamata jätmisel tagastab kohus kaebuse selle
esitajale.

KOHTU SEISUKOHT
7. Tallinna Halduskohtu 16.12.2015 määruse kohaselt tuli O.D.l 15 päeva jooksul alates
määruse saamisest puudused kõrvaldada. Kohus selgitas üksikasjalikult, milliseid asjaolusid
tuleks täpsustada ning kirjeldas, kuidas esitada korrektne menetlusabi taotlus või tasuda
riigilõiv.
8. Kuivõrd Tallinna Halduskohtu 16.12.2015 määruse sai kaebaja (oma ema kaudu) kätte
22.12.2015, tulnuks puudused kõrvaldada hiljemalt 06.01.2016.
Nimetatud tähtpäevaks O.D. puudusi ei kõrvaldanud. Kaebus on jätkuvalt ebaselge, kaebaja
pole tasunud riigilõivu ega esitanud korrektset menetlusabi taotlust. Ka käesoleva määruse
tegemise seisuga ei ole kaebaja esitanud riigilõivu tasumist tõendavat dokumenti ega riigilõivu
tasumist kontrollida võimaldavaid andmeid. Kontrollides kohtute infosüsteemi vahendusel
riigilõivude laekumisi Rahandusministeeriumi riigilõivude ja tagatiste ettemaksukontolt, ei
nähtu kaebuselt riigilõivu tasumist. Samuti ei ole ta kohtule esitanud ühtegi muud kaebusega
seotud pöördumist.
9. Kohus selgitas 16.12.2015 määruses kaebaja esitatud menetlusabi taotluses esinevaid
puuduseid ning siinkohal neid ei korda. Kuivõrd kaebaja tähtaegselt puuduseid ei kõrvaldanud,
jätab kohus menetlusabi taotluse HKMS § 55 lg-le 2 tuginedes läbi vaatamata.
10. Halduskohtumenetluse seadustiku (HKMS) § 121 lg 1 p 2 sätestab, et kohus tagastab
kaebuse määrusega selle esitajale, kui kaebus ei vasta käesoleva seadustiku §-de 37–39
nõuetele, kaebaja ei ole kohtu poolt määratud tähtaja jooksul puudusi kõrvaldanud ja puudused
takistavad asja läbivaatamist. HKMS § 104 lg 2 ls 2 sätestab, et riigilõivu tasumata jätmise
korral kaebus tagastatakse või jäetakse läbi vaatamata.
11. Kaebaja ei ole kohtu poolt määratud tähtajaks kaebuse puuduseid kõrvaldanud. Tegemist
on oluliste puudustega ning need takistavad asja läbivaatamist. Eeltoodust tulenevalt leiab
kohus, et kaebus tuleb HKMS § 121 lg 1 p 2 ja § 104 lg 2 ls 2 alusel tagastada.
Seega tagastab kohus O.D. kaebuse.
12. HKMS § 43 lg 2 kohaselt ei võta kaebuse tagastamine ja läbi vaatamata jätmine õigust
pöörduda uuesti kohtusse. Kaebuse tagastamisel või läbi vaatamata jätmisel loetakse, et kaebus
ei ole kohtu menetluses olnud. Kohtusse pöördumisel tuleb arvestada seaduses sätestatud
korda, sh tähtaegu.



Karin Kalmiste
kohtunik




                                                                                             2
