                                                                   Tsiviilasi nr 2-16-103072




                              KOHTUOTSUS
                                  Eesti Vabariigi nimel
                                     Tagaseljaotsus

Kohus                           Tartu Maakohus
Kohtunik                        Ülle Raag
Otsuse tegemise aeg ja koht     25. november 2016. a, Jõgeva kohtumaja

Tsiviilasja number              2-16-103072

Tsiviilasi                      PLACET GROUP OÜ hagi Mxxxx Kxxxx vastu
                                laenulepingust tuleneva võla, viivise ja võla
                                sissenõudmise kulu nõudes
Hagihind                        136,55 eurot
Menetlusosalised ja nende       Hageja: PLACET GROUP OÜ (registrikood 11198910;
esindajad                       asukoht Fr.R. Kreutzwaldi 4, Tallinn 10120);
                                Hageja lepinguline esindaja: Marek Aunver (Civilis
                                Õigusbüroo OÜ; e-post: jurist@itm.ee);
                                Kostja:      Mxxxx      Kxxx     (isikukood  xxxxxxxxxxx;
                                registrijärgne elukoht xxxxxxxxxxxxxxxxxxxxxxxxxxx,
                                tegelik elu- või viibimiskoht teadmata)
Menetluse liik                  Kohus teeb TsMS § 407 lg 1 alusel tagaseljaotsuse, kuna
                                kostja ei vastanud hagile
RESOLUTSIOON
1. Hagi rahuldada tagaseljaotsusega.
2. Välja mõista Mxxxx Kxxxxxx PLACET GROUP OÜ kasuks 133,68 eurot, millest 78
   eurot on tagastamata laenu põhiosa, 44 eurot võla sissenõudmise kulu ja 11,68 eurot
   kohtuotsuse tegemise, s.o 25.11.2016. a seisuga sissenõutavaks muutunud viivis.
3. Välja mõista Mxxxx Kxxxxxx PLACET GROUP OÜ kasuks alates 26.11.2016. a
   viivis põhivõlalt (78 eurolt) VÕS § 113 lg 1 2. lauses sätestatud määras kuni põhivõla
   täitmiseni.
4. Kohtuotsus on viivitamata täidetav.
5. Toimetada kohtuotsus Mxxxx Kxxxxxx kätte avalikult väljaande Ametlikud
   Teadaanded kaudu.

Menetluskulude jaotus
1. Jätta menetluskulud Mxxxx Kxxxx kanda.
2. Välja mõista MxxxxxKxxxxxx PLACET GROUP OÜ kasuks menetluskulud
   summas 175 eurot, sh 75 eurot nõudelt tasutud riigilõiv ja 100 eurot lepingulise esindaja
   tasu.


                                            1 (3)
Kaja esitamine
Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kaja võib esitada sõltumata mõjuva põhjuse
olemasolust, kui 1) hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt; 2)
kohtuistungile ilmumata jäämise puhul oli kohtukutse toimetatud kostjale või tema esindajale
kätte teisiti kui isiklikult allkirja vastu üleandmisega või kohtuistungil; 3) tagaseljaotsust ei
võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kajale tuleb
lisada kõik asja ettevalmistamise lõpuleviimiseks vajalik koos dokumentide ja nende lisade
ärakirjadega vastavalt menetlusosaliste arvule. Kajalt tasutakse kautsjon, mis vastab
riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot.
Otsuse kirjeldava ja põhjendava osa ärajätmine
Hagiavaldus koos kirjaliku vastuse nõude määrusega toimetati kostjale kätte avalikult
05.10.2016. a teate avaldamisega väljaandes Ametlikud Teadaanded. Kostja kohtu poolt
määratud tähtajaks hagile ei vastanud ja kohus teeb hageja taotlusel TsMS 407 lg 1 alusel
tagaseljaotsuse, millega rahuldab hagi õiguslikult põhjendatud ulatuses. TsMS § 444 lg 3
alusel teeb kohus otsuse ilma põhjendava osata ja märgib kirjeldavas osas üksnes lühidalt hagi
asjaolud.
Hagi asjaolud
Hagiavalduse kohaselt sõlmisid pooled 20.04.2014. a laenulepingu, mille alusel andis hageja
kostjale laenu 200 eurot. Kostja rikkus lepingut ja ei tagastanud laenu tähtaegselt. Kostjal on
hagejale tähtaegselt tasumata laenu põhiosa summas 78 eurot. Hageja nõuab kostjalt
tagastamata laenu põhiosa, selle tasumisega viivitamise eest viivist seaduses ettenähtud
määras kuni nõude täitmiseni ning võla sissenõudmise kulu.
Kohus leiab, et hagi on õiguslikult põhjendatud ja tuleb rahuldada. Kohus mõistab kostjalt
hageja kasuks välja 133,68 eurot, millest 78 eurot on tagastamata laenu põhiosa, 44 eurot
võla sissenõudmise kulu ja 11,68 eurot kohtuotsuse tegemise aja seisuga sissenõutavaks
muutunud viivis põhivõlalt. Lisaks mõistab kohus kostjalt hageja kasuks välja viivise
põhivõlalt VÕS § 113 lg 1 2. lauses sätestatud määras alates otsuse tegemisest kuni põhivõla
täitmiseni.
Vastavalt TsMS § 468 lg 1 p-le 2 tunnistab kohus tagaseljaotsuse omal algatusel tagatiseta
viivitamata täidetavaks.
Menetluskulude jaotus ja kindlaksmääramine
Kohus rahuldab hagi, seega TsMS § 162 lg 1 alusel tuleb jätta hageja menetluskulud kostja
kanda.
TsMS § 174 lg 2 alusel määrab kohus käesoleva otsusega kindlaks hüvitatavate
menetluskulude rahalise suuruse.
Hagimaterjalide kohaselt on hageja menetluskulud kokku 175 eurot, sh 75 eurot nõudelt
tasutud riigilõiv ja 100 eurot lepingulise esindaja tasu õigusabi eest.
Kohus leiab, et hageja menetluskulud on taotletud ulatuses põhjendatud.
Hageja on tasunud nõudelt riigilõivu seaduses ettenähtud määras, lähtudes hagihinnast.
TsMS § 175 lg 1 näeb ette, et kui menetlusosaline peab menetluskulude jaotust


                                              2 (3)
kindlaksmäärava kohtulahendi kohaselt kandma teist menetlusosalist esindanud lepingulise
esindaja kulud, mõistab kohus kulud välja põhjendatud ja vajalikus ulatuses. Lepinguline
esindaja on menetlusosalist menetluses esindav advokaat või muu esindaja sama seadustiku
§-s 218 sätestatu kohaselt.
Hageja lepinguline esindaja taotleb hagiavalduse koostamise ja selleks vajalike dokumentide
kogumise eest tasu summas 100 eurot. Kohus hindab, et arvestades vajalikele toimingutele
eeldatavalt kulunud aega, on tasu taotletud määras mõistlik ja põhjendatud. Hageja on
käibemaksukohuslane ja seetõttu ei taotleta lepingulise esindaja tasu hüvitamist koos
käibemaksuga, mis on kooskõlas TsMS § 174 lg-s 10 sätestatud põhimõttega.
Eeltoodu alusel mõistab kohus kostjalt hageja kasuks välja menetluskulud summas 175 eurot,
sh 75 eurot nõudelt tasutud riigilõiv ja 100 eurot lepingulise esindaja tasu.

/allkirjastatud digitaalselt/

Ülle Raag
Kohtunik




                                           3 (3)
