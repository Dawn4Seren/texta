                                                                                 1-16-1735




                          KOHTUOTSUS
                               EESTI VABARIIGI NIMEL

Kohus                                   Pärnu Maakohus

Otsuse tegemise aeg ja koht             04. märts 2016.a. Paide kohtumaja

Kriminaalasja number                    1-16-1735 (15251000385)

Kohtukoosseis                           Kohtunik Indrek Nummert

Istungisekretär                         Evi Goldschmidt

Prokurör                                Merike Lugna

Kriminaalasi                            Eglis Pihlak süüdistuses KarS § 423 lg 1 järgi
                                        kokkuleppemenetluse korras
Süüdistatav                             Eglis Pihlak
                                        Elu- või asukoht ja aadress: xxxx xxxx xxxxxxxxxx xxxx
                                        xxxxxx
                                        Isikukood või sünniaeg:      38512264917
                                        Kodakondsus:                Eesti
                                        Haridus:                    xxxxxxxxxxxxxx
                                        Emakeel:                    eesti keel
                                        Töökoht või õppeasutus: xx xxxxx
                                        Karistatus:                              isik ei ole varem
                                        kriminaalkorras karistatud
                                        Tõkend:                      tõkendit kohaldatud ei ole

                                        Juhindudes KrMS § 180 lg 1, § 248 lg 1 p 5, § 249, kohus
RESOLUTSIOON
                                        otsustas:

1. Süüdi tunnistada Eglis Pihlak KarS § 423 lg 1 järgi ning mõista karistuseks 8 (kaheksa)
kuud vangistust.

KarS § 73 lg 1, 3 alusel jätta vangistus tingimisi kohaldamata, kui Eglis Pihlak ei pane 1 (ühe)
aastase katseaja jooksul toime uut tahtlikku kuritegu.

Katseaja alguseks lugeda kohtuotsuse kuupäev.

2. Tsiviilhagi ei ole.
                                                                                   Lk 1 / 3
                                                                                     1-16-1735



3. Menetluskulud

Välja mõista Eglis Pihlakult menetluskuludena riigituludesse KrMS § 173 lg 2 alusel sundraha
645 eurot, isiku kohtuarstliku ekspertiisi maksumus 84 eurot ning tasu riigi õigusabi eest
96,96 eurot, kokku 825,96 eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700016648. Selgituseks märkida: menetluskulud, isiku nimi,
kriminaalasja number.
Välja mõistetud summad tasuda 30 päeva jooksul kohtuotsuse jõustumise hetkest. Kui rahalised
nõuded pole täies ulatuses tähtajaks täidetud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

4. Tõkendit ei ole kohaldatud.
5. Asitõendeid ei ole.
6. Saata kohtuotsus peale jõustumist Eesti Haigekassale.


Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSKÄIK

Eglis Pihlak juhtis 25.11.2015 kella 19:30 ajal xxxxxxx xxxxx xxxxxx xxxxx ja xxxxxxx tänavate
ristmikul ülekäigurajal mootorsõidukit xxx xxx registreerimismärgiga xxxxxx ja rikkus
liiklusnõudeid järgmiselt:
- Liiklusseaduse § 33 lg 1 sellega, et ta ei olnud tähelepanelik teel ja teeservas seisva või liikuva
vähekaitstud liikleja (jalakäija) suhtes ning ei vältinud tema ohustamist ja talle kahju tekitamist;
- Liiklusseaduse § 35 lg 4 sellega, et reguleerimata ülekäigurajale lähenedes ei sõitnud sellise
kiirusega, mis on piisavalt väike, et mitte ohustada jalakäijat, kes on astunud või astumas
ülekäigurajale. Samuti ei jäänud seisma, et võimaldada jalakäijal sõiduteed ületada;
- Liiklusseaduse § 50 lg 3 p 1 sellega, et ei arvestanud sõidukiiruse valikul oma sõidukogemust,
teeolusid, tee ja sõiduki seisundit, ilmastikutingimusi ning muid liiklusolusid, et ta suudaks seisma

                                                                                        Lk 2 / 3
                                                                                   1-16-1735

jääda sõiduki eespoolse nähtavusulatuse piires ning teel oleva sellise takistuse ees, mida juht pidi
ette aimama;
Eglis Pihlak põhjustas ülaltoodud liiklusnõuete rikkumisega ettevaatamatusest liiklusõnnetuse,
sõites pimeda ajal mootorsõiduki juhina otsa xxxxx tänaval liiklusmärkide ja teekattemärgisega
tähistatud, valgustatud, reguleerimata ülekäigurada ületanud, helkureid kasutanud jalakäijale SS ja
tekitas kannatanule eluohtlikud tervisekahjustused: teadvusehäire (kooma), peaajupõrutus,
põrutuskolded vasakus otsmiku oimu- ja kiirusagaras ja paremas kiirusagaras, veri ajuvatsakestes,
traumaatiline kõvakelmealune verevalum mõlemal pool otsmiku piirkonnas, traumaatiline
ämblikvõrkkelmealune verevalum paremal oimu- ja kiirusagaral, vasaku puusanapa murd, vasaku
niudeluu, vasaku istmikuluu ja vasaku häbemeluu murd, verevalumid vaagna pehmetes kudedes,
verevalum vasaku neeru ümber, 5. ja 6. roide murd vasakul pool. Tervisekahjustuste paranemine
kestab vähemalt neli kuud.
Mootorsõiduki juhi poolt liiklusnõuete rikkumisega ettevaatamatusest, millega tekitati inimesele
raske tervisekahjustus, pani Eglis Pihlak toime KarS § 423 lg 1 järgi kvalifitseeritava kuriteo.

Prokurör ja süüdistatav kaitsja juuresolekul on sõlminud kokkuleppe, mille kohaselt prokurör nõudis
kohtus: Eglis Pihlaku süüdi tunnistamist KarS § 423 lg 1 järgi ning karistuseks 8 kuud vangistust.
KarS § 73 alusel jätta vangistus tingimisi kohaldamata, kui Eglis Pihlak ei pane 1 (ühe) aastase
katseaja jooksul toime uut tahtlikku kuritegu.

Kohtuistungil E.Pihlak kinnitas, et tunnistab end süüdi ja kahetseb toimepandut ning edaspidiseks
on teinud enda jaoks järeldused, et peab olema hoolikam liikluses.

MAAKOHTU SEISUKOHT

Kriminaalasja kohtulikul arutamisel kokkuleppemenetluses veendus kohus, et süüdistatav on
kokkuleppest aru saanud. Süüdistatav jäi kriminaalasja kohtulikul arutamisel sõlmitud kokkuleppe
juurde. Kohtuliku arutamise põhjal tegi kohus järelduse, et kokkuleppe sõlmimine on olnud
süüdistatava tõelise tahte avaldus ja kriminaalasja menetlemisel on järgitud kokkuleppemenetluse
sätteid. Kannatanu on andnud nõusoleku kokkuleppemenetluse kohaldamiseks tlk 41 ja istungi
toimumisest teavitust ei soovinud.
Süüdistatav on ennast süüdi tunnistanud. Tema käitumises teo õigusvastasust ja süüd välistavad
asjaolud puuduvad. Karistust kergendavaks asjaoluks on kahetsus, raskendavaid asjaolusid ei ole.
Kriminaalkorras E.Pihlakut varem karistatud ei ole. Kohus on seisukohal, et E.Pihlaku kahetsus on
siiras ja seeläbi on ka kokkulepitud karistus piisav reageering antud õigusrikkumisele.

Lähtudes eeltoodust ja juhindudes KrMS § 248 lg 1 p 5 kohus otsustas kokkuleppe kinnitada ja
süüdi tunnistada Eglis Pihlak KarS § 423 lg 1 järgi ning mõista karistus vastavalt kokkuleppele.

Kriminaalmenetluse seadustiku § 173 lg 2 sätestab, et menetluskulud hüvitab kohustatud isik
menetleja määratud ulatuses. Seega tuleb süüdlaselt välja mõista KrMS § 179 lg 1 p 2, § 175 ja §
180 lg 1 alusel riigituludesse sundraha 645 eurot, isiku kohtuarstliku ekspertiisi maksumus 84 eurot
ja tasu riigi õigusabi eest 96,96 eurot.
Asitõendeid ei ole. Tsiviilhagi ei ole. Tõkendit ei ole kohaldatud.
Kohtuotsuse ärakiri edastatakse Haigekassale, kuivõrd kannatanu pöördus raviasutusse.

/allkirjastatud digitaalselt/
Indrek Nummert
Kohtunik


                                                                                      Lk 3 / 3
