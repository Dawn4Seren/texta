                                                                                  1-11-6571




                        KOHTUMÄÄRUS
Kohus                               Viru Maakohus

Määruse tegemise aeg ja koht        26. aprill 2016, Narva kohtumaja

Kriminaalasja number                1-11-6571 (11240102540)

Kohtunik                            Innokenti Menšikov

Kohtuistungisekretär                Egle Nigulist

Avalduse esitaja                    Riigi Tugiteenuste Keskus
                                    asukoht Sõbra 56, 51013 Tartu
Kohtutäitur                         Narva kohtutäitur Andrei Krek
                                    büroo asukoht Puškini 14, Narva
Võlgnik                             Alexey Andreev
                                    isikukood 37812103716, elukoht xxx
Avaldus                             Rahalise karistuse asendamiseks          täitemenetluse
                                    seadustiku § 206 lg 2 alusel
Täiteasi                            169/2012/966

RESOLUTSIOON

Jätta rahuldamata Riigi Tugiteenuste Keskuse avaldus Alexey Andreevile Viru
Maakohtu Narva kohtumaja 03.06.2011 kohtuotsusega nr 1-11-6571 mõistetud rahalise
karistuse asendamiseks.
Määrus edastada Alexey Andreevile, Riigi Tugiteenuste Keskusele ja kohtutäitur Andrei
Krekile.

Edasikaebamise kord

Määrusele võib esitada 15 päeva jooksul alates päevast, mil isik sai vaidlustatavast
kohtumäärusest teada või oleks pidanud teada saama, määruskaebuse Viru Maakohtu Narva
kohtumajale.


Asjaolud

Viru Maakohtu Narva kohtumaja 03.06.2011 kohtuotsusega kriminaalasjas nr 1-11-6571
tunnistati Alexey Andreev süüdi KarS § 424 järgi ja mõisteti karistuseks rahaline karistus 200
miinimumpäevamäära ulatuses, s.o summas 640 (kuussada nelikümmend) eurot. Määrati
Alexey Andreevile KarS § 66 lg 1,3 alusel rahalise karistuse summas 640 eurot tasumine ositi
1 (ühe) aasta jooksul 53 (viiekümne kolme) eurot 34 senti kaupa igakuiselt alates kohtuotsuse
jõustumisest. Viru Maakohtu Narva kohtumaja 03.06.2011 kohtuotsus jõustus 21.06.2011.

05.04.2016 saabus Viru Maakohtu Narva kohtumajja Riigi Tugiteenuste Keskuse avaldus
Alexey Andreevi suhtes asenduskaristuse määramiseks.

Avalduse kohaselt palub sissenõudja Eesti Vabariik (Riigi Tugiteenuste Keskuse kaudu)
otsustada Täitemenetluse seadustiku § 206 lg 2 sätete alusel avalduses toodud rahalise
karistuse asendamine. Kohtutäitur on kontrollinud võlgniku vara olemasolu ning talle
teadaolevatel andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid. Võlgnikul on 104,10 € ulatuses tasumata riiginõudeid.
Asjas toimunud laekumisi, kuid need on ebaregulaarsed. Täituri sõnul on tegemist varatu
isikuga. Pole tõenäoline, et isik tasuks nõuded tähtaegselt.

Narva kohtutäitur Andrei Krek esitas Riigi Tugiteenuste Keskusele teate täitmise võimatusest.
Narva kohtutäitur Andrei Krek on algatanud täitemenetluse. Täitemenetluse läbiviimise
aluseks on 03.06.2011 Viru Maakohtu kohtuotsus nr 1-11-6571 ja sissenõudja EV Kohtute
Raamatupidamiskeskuse avaldus. Nõude sisu: rahaline karistus 640 eurot. Täitemenetlus
võlgniku suhtes on algatatud 19.08.2012. Vabatahtlikuks täitmiseks antud tähtaja jooksul ei
ole võlgnik rahalise karistuse tasunud. Täimenetluse käigus võlgniku pangakontod olid
arestitud. Võlgniku tööandjale OÜ-le P S C oli 22.11.2012 saadetud töötasu arestimise akt.
Autoregistrikeskuse andmetel võlgnikule kuuluvad sõidukid Chrysler Vayager (ehitusaasta:
1997) ning Honda Civic (ehitusaasta: 1997). Autodele on seatud käsutamise keelumärked
kohtutäiturite Andrei Kre’i ja Risto Kütti poolt. Sõidukite asukoht ei ole kohtutäiturile teada,
ning sellele ei ole võimalik sissenõuet pöörata. Kuigi võlgnikule kuulub kinnisvara aadressil
xxx, ei saa sellele sissenõuet pöörata kuna võlgnikule kuuluvale kinnisvarale on seatud
käsutamise keelumärge kohtutäitur Risto Kütti poolt. Täitemenetluse käigus kohtutäituril ei
õnnestunud tuvastada, et võlgnikule kuulub realiseerimiskõlblik vara. Võlgnik
kinnipidamisasutuses ei viibi. Tänase päeva seisuga töökoht võlgnikul puudub.

15.04.2016 saabus Viru Maakohtu Narva kohtumajja kohtutäitur Andrei Kreki teade sellest, et
seisuga 15.04.2016 rahalise karistuse jääk täiteasjas nr 169/2012/966 on 104,40 eurot.

25.04.2016 kohtuistungil selgitas Alexey Andreev, et ta on võimeline tasuma rahalise
karistuse 2 tunni jooksul. Kohus lükkas istungi edasi ning andis võlgnikule täiendava tähtaja
rahalise karistuse tasumiseks.

Alexey Andreev esitas kohtule maksekorralduse, millest nähtub, et 25.04.2016 tasus ta
kohtutäituri Andrei Kreki ametialasele kontole nr EE041010010217933018 rahalise karistuse
jäägi summas 133,97 eurot (millest 104,40 eurot on rahaline karistus ja 29,57 eurot on
kohtutäituri tasu ja täitekulud)


Maakohtu seisukoht

Tutvunud kriminaalasja materjalidega, leiab kohus, et Riigi Tugiteenuste Keskuse avaldus
asenduskaristuse määramiseks ei kuulu rahuldamisele.



                                                                                              2
KrMS § 417 lg 3 sätestab, et juhul kui süüdimõistetu ei ole tasunud rahalist või varalist
karistust määratud tähtpäevaks või osastatud rahalise karistuse tähtaegu ei ole järgitud ja
rahalise või varalise karistuse tasumise tähtaega ei ole käesoleva seadustiku §-s 424 sätestatud
korras pikendatud ega ajatatud ning süüdimõistetul ei ole vara, millele sissenõuet pöörata,
teatab kohtutäitur hiljemalt kolme aasta möödumisel rahalise või varalise karistuse
kohtutäituri menetlusse võtmisest, kuid hiljemalt seitsme aasta möödumisel kohtuotsuse
jõustumisest maakohtule täitmise võimatusest. Kui puuduvad karistuse asendamist välistavad
asjaolud, otsustab täitmiskohtunik rahalise või varalise karistuse asendamise
karistusseadustiku §-des 70 ja 71 sätestatud korras. Rahalise või varalise karistuse
asendamisest teavitab kohus süüdimõistetut ja kohtutäiturit.

Täitemenetluse seadustiku § 206 lg 3 näeb ette, et juhul, kui võlgnik on enne asenduskaristuse
kohaldamist rahalise karistuse summa täies ulatuses tasunud, lõpetab kohtutäitur menetluse
rahalise karistuse ja varalise karistuse sissenõudes, teatades maakohtule viivitamata kirjalikult
rahalise karistuse ja varalise karistuse tasumisest.

Kuivõrd Alexey Andreev tasus talle kriminaalasjas 1-11-6571 määratud rahalise karistuse
täies ulatuses, siis tuleb Riigi Tugiteenuste Keskuse avaldus Alexey Andreevile
asenduskaristuse määramiseks jätta rahuldamata.

Määrus on tehtud eeltoodu alusel ja juhindudes KrMS §-dest 417 lg 3, 432 lg 3.

/allkirjastatud digitaalselt/

Innokenti Menšikov
Kohtunik




                                                                                               3
