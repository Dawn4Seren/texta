                               KOHTUMÄÄRUS

Kohus                             Viru Maakohus

Kohtuasja number                  4-16-4083
Määruse tegemise aeg ja koht      01. juuni 2016, Rakvere kohtumajas

Kohtunik                          Anu Ammer

Kohtuasi                          Eesti Vabariik Maksu- ja Tolliameti kaudu taotlus
                                  rahalise karistuse asendamiseks
Menetlusosalised                  Menetlusalune isik: PAVEL KOTISOV, (i.k.
                                  39603043726; elukoht: xxxx; email: xxxx
ja nende esindajad                Kohtuväline menetleja (avaldaja): Eesti Vabariik
                                  Maksu- ja Tolliameti kaudu; esindaja: Lyana Tillart,
                                  email: lyana.tillart@emta.ee
Kohaldatud õigusnormid            VTMS § 211 lg 1 ja 3


RESOLUTSIOON

Jätta Maksu- ja Tolliameti taotlus Pavel Kotisovile asenduskaristuse kohaldamiseks
rahuldamata.

Edasikaebamise kord

Määruse peale on õigus esitada määruskaebus 15 päeva jooksul Viru Maakohtule,
alates päevast, mil isik sai vaidlustatavast kohtumäärusest teada või pidi teada saama.

Asjaolud

Maksu- ja Tolliameti 23.05.2014 otsusega väärteoasjas nr 930014001689 määrati Pavel
Kotisovile TS § 73 lg 1 alusel karistuseks rahatrahv 50 trahviühiku ulatuses, s.o.
summas 200 eurot.

Maksu- ja Tolliamet esitas 18.05.2016 Viru Maakohtule avalduse Pavel Kotisovile
asenduskaristuse määramiseks, kuna määratud trahvi ei ole tähtajaks tasutud, samuti ei ole
pikendatud tasumise tähtaega. Maksuhaldur on välja selgitanud, et võlgniku vara arvelt ei ole
nõude täitmine võimalik, võlgnik ei tööta ning tema pangakontod on arestitud.

Kohus määras kohtuistungi toimumise ajaks 07.06.2016.
31.05.2016 on Maksu- ja Tolliamet kohtule teatanud, et          Pavel Kotisov on 31.05.2016
tasunud trahvinõude katteks 200 eurot.

Kohtumääruse põhjendused

VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Sama sätte lg 3 kohaselt kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna Pavel Kotisovi rahaline karistus on täies ulatuses tasutud enne asenduskaristuse
kohaldamise otsustamist asub kohus seisukohale, et taotlus mõistetud rahalise karistuse
asendamiseks tuleb jätta rahuldamata.


/allkirjastatud digitaalselt/

Anu Ammer
kohtunik
