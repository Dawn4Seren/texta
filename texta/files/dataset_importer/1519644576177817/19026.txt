                        KOHTUOTSUS
                            EESTI VABARIIGI NIMEL
                                     Lõpposa

Kohus                            Tartu Maakohus

Otsuse kuulutamise aeg ja koht   7. aprill 2016.a, Võru kohtumaja

Väärteoasja number               4-15-11196

Kohtunik                         Marju Persidskaja

Kohtuistungi sekretär            Lembi Looga

Väärteoasi                       Andre Mikko väärteoasi Liiklusseaduse (LS) § 201 lg 2
                                 ja § 224 lg 2 järgi
Menetlusalune isik               Andre Mikko, isikukood xxxxxxxxxxx; Eesti Vabariigi
                                 kodanik; emakeel: eesti keel; elukoht: xxxxxxxxxx-
                                 xxxxxxxxxxxx; põhiharidus; töökoht: xxxxxxxxxx;
                                 kriminaalkorras karistatud kahel korral, viimati Tartu
                                 Maakohtu 05.05.2015.a otsusega nr 1-15-3672 KarS §
                                 424 järgi 5-kuulise vangistusega KarS § 73 alusel
                                 tingimisi 1 aasta ja 6 pikkuse katseajaga; väärteokorras
                                 karistatud viiel korral, viimati Tartu Maakohtu
                                 27.03.2014.a otsusega nr 4-13-8601 LS § 201 lg 2 ja LS
                                 § 207 järgi KarS § 63 alusel arestiga 8 päeva.

Kohtuvälise menetleja esindaja   Lõuna Prefektuuri esindaja T. T.

LÕPPOSA

Juhindudes Karistusseadustiku (KarS) §-st 48 ja Väärteomenetluse seadustiku (VTMS)
§-dest 83 p 2, 107 lg 1 p 1, 108, 113; kohus
otsustas:
   1. Süüdi tunnistada Andre Mikko Liiklusseaduse (LS) § 201 lg 2 ja § 224 lg 2 järgi
       ning KarS § 63 sätete alusel mõista karistuseks 20 (kakskümmend) päeva aresti.

   2. Kohtuotsus pöörata täitmisele VTMS § 205 lg-s 2 sätestatud korras koheselt
      pärast otsuse jõustumist VTMS § 203 lg-s 3 ja VTMS § 205 lg-tes 2 ja 3 sätestatud
      korras.
    3. Tuginedes VTMS § 203 lg-le 3 ja VTMS § 205 lg-tele 2 ja 3, on Andre Mikko
       kohustatud ilmuma Lõuna Prefektuuri Võru arestikambrisse talle karistuseks
       mõistetud aresti kandma kohtu määratud ajal.
    4. VTMS § 205 lg 3 alusel loetakse arestipäevade kandmise alguseks Andre Mikko
       arestikambrisse saabumise aeg.
    5. Saata kohtuotsus täitmiseks Politsei- ja Piirivalveameti Lõuna prefektuurile ning
       Andre Mikkole.

Edasikaebamise kord

Apellatsiooniõiguse kasutamise soovist tuleb Tartu Maakohtu Võru kohtumajale kirjalikult
teatada 7 (seitsme) päeva jooksul alates kohtuotsuse lõpposa kuulutamisest. Kui üks
kohtumenetluse pool on 7 (seitsme) päeva jooksul alates kohtuotsuse lõpposa kuulutamisest
teatanud apellatsiooniõiguse kasutamise soovist ega ole sellest loobunud, on ülejäänud
kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Kohtumenetluse poole soovist kasutada
apellatsiooniõigust või teate esitamise järel apellatsiooniõiguse kasutamisest loobuda teatab
maakohus teisele kohtumenetluse poolele kirjalikult.

Apellatsiooniõiguse kasutamise korral on kohtuotsus Võru kohtumaja kantseleis kättesaadav
alates 5. maist 2016.a kella 14.00-st. Apellatsioon esitatakse ringkonnakohtule 15
(viieteistkümne) päeva jooksul alates päevast, millal maakohtu otsus on kohtumenetluse
pooltele kohtus tutvumiseks kättesaadav.

Kohtumenetluse pool võib loobuda apellatsiooniõigusest kohe. Kui kõik kohtumenetluse
pooled loobuvad apellatsiooniõigusest või ükski kohtumenetluse pool ei teata ettenähtud
tähtajaks oma soovist kasutada apellatsiooniõigust, vormistatakse kohtuotsus ainult selle
lõpposana.

Väärteo kirjeldus

Andre Mikko 05.12.2015.a kella 03.10 ajal Võru maakonnas Võru linnas Tartu tn liikudes
Kase tänava suunas juhtis mootorsõidukit xxxxxxxx.nr xxxxxx seisundis, kui alkoholisisaldus
ühes liitris väljahingatavas õhus oli 0,72. Võttes arvesse laiendmääramatust 0,05, lugeda
lõplikuks tulemiks 0,67 mg/l. Mõõtmine toimus xxxxxxxxxxxxxxxxxxxxxxxxxxxx-xxxx.
Juhtis mootorsõidukit juhtimisõiguseta, olles eelnevalt välijuht T. P. 25.04.2015 sõiduki
juhtimiselt kõrvaldatud.

Sellise tegevusega rikkus Andre Mikko Liiklusseaduse § 69 lg 3, § 33 lg 11 p 2 ja § 90 lg 1 p
1, 3 nõudeid, mis on kvalifitseeritav Liiklusseaduse § 224 lg 2 ja § 201 lg 2 järgi.



/allkirjastatud digitaalselt/
Marju Persidskaja
kohtunik




                                           2 (2)
