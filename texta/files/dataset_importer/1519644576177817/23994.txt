                                                                                    2-15-10923




                                KOHTUMÄÄRUS
Kohtuasja number                 2-15-10923
Määruse tegemise aeg ja koht     10. veebruar 2016, Narva kohtumaja
Kohus                            Viru Maakohus
Kohtunik                         Aarne Lõhmus
Kohtujurist                      Maksim Lütter
Kohtuasi                         A S hagi V K vastu omandiõiguse tuvastamise nõudes
Menetlustoiming                  Menetlusse võtmisest keeldumine
Menetlusosalised ja esindajad    Hageja:             A S (ik XXX)
                                 Kostja:             V K (ik XXX)

RESOLUTSIOON

   1. Kohus teatab, et seoses kohtuniku vahetusega menetleb tsiviilasja nr 2-15-10923
      alates 07. detsembrist 2015 kohtunik Aarne Lõhmus.

   2. Keelduda A S hagi V K vastu omandiõiguse tuvastamise nõudes menetlusse võtmisest
      ja tagastada hagi koos lisadega selle esitajale.

   3. Jätta menetluskulud täies ulatuses A S kanda.

   4. Hüvitatavad menetluskulud puuduvad.

   5. Saata kohtumäärus A S.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul kohtumääruse kättetoimetamisest. Määruskaebust ei saa esitada viie kuu
möödumisel määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
sellisel juhul mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.


ASJAOLUD

                                                                                           1(3)
                                                                                       2-15-10923

A S esitas 21.07.2015 Viru Maakohtule hagiavalduse V K vastu omandiõiguse tuvastamise
nõudes.

Kohus jättis 22.09.2015 määrusega hagi käiguta ja andis hagejale tähtaja riigilõivu summas 225
eurot tasumiseks. Hageja esitas 07.10.2015 maksekorralduse nõutud riigilõivu tasumise kohta.

KOHTUMÄÄRUSE PÕHJENDUSED

Kohus teatab, et seoses kohtuniku vahetusega menetleb käesoleva tsiviilasja alates 07.12.2015
kohtunik Aarne Lõhmus.

Tsiviilkohtumenetluse seadustiku (edaspidi TsMS) § 20 lg 1 kohaselt, kui asja menetluse käigus
kohtukoosseis vahetub, arutatakse asja algusest peale. Kui eelmine kohtukoosseis on kogunud ja
uurinud tõendeid, ei pea uus koosseis seda kordama, kui pooled seda ei taotle.

Kohus, tutvunud tsiviilasja materjalidega, leiab, et hagiavalduse menetlusse võtmisest tuleb
keelduda.

TsMS § 204 lg 1 kohaselt kontrollib kohus menetlusosaliste tsiviilkohtumenetlusõigusvõime ja
tsiviilkohtumenetlusteovõime olemasolu ning ei luba selle puudumisel isikul menetluses osaleda.

Vastavalt TsMS § 201 tsiviilkohtumenetlusõigusvõime on isiku võime omada
tsiviilmenetlusõigusi ja kanda tsiviilmenetluskohustusi. Tsiviilkohtumenetlusõigusvõime on igal
isikul, kellel on õigusvõime tsiviilõiguse kohaselt.

Tsiviilseadustiku üldosa seaduse (TsÜS) § 7 lg 1 kohaselt füüsilise isiku (inimese) õigusvõime on
võime omada tsiviilõigusi ja kanda tsiviilkohustusi. TsÜS § 7 lg 2 sätestab, et õigusvõime algab
inimese elusalt sündimisega ja lõpeb surmaga.

TsMS § 371 lg 2 p 2 kohaselt võib kohus jätta hagiavalduse menetlusse võtmata kui hagi ei ole
esitatud hageja seadusega kaitstud õiguse ega huvi kaitseks või eesmärgil, millele riik peaks
andma õiguskaitset, või kui hagiga ei ole hageja taotletavat eesmärki võimalik saavutada.

Kohus, kontrollinud rahvastikuregistri andmeid, tuvastas, et kostja suri 12.07.2012. Kuivõrd
kostjal puudub tsiviilkohtumenetlusõigusvõime ning ta ei saa seetõttu olla menetlusosaliseks, leiab
kohus, et hagiga ei ole võimalik hagi eesmärki saavutada ning seetõttu tuleb keelduda hagi
menetlusse võtmast.

Kohus selgitab, et hagejal on võimalik oma nõuetega pöörduda kostja õigusjärglase poole, kui
kostja õigusjärglane on tuvastatud.

Vastavalt TsMS § 372 lg 4 hagiavalduse menetlusse võtmisest keeldumise määruses tuleb märkida
menetlusse võtmisest keeldumise põhjus. Kui kohus keeldub hagiavaldust menetlusse võtmast, ei
toimeta kohus avaldust kostjale kätte, vaid tagastab selle koos lisadega ja asja menetlusse
võtmisest keeldumise määrusega hagejale.

TsMS § 372 lg 6 kohaselt, kui kohus keeldub hagiavaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses.



Menetluskulud

                                                                                              2(3)
                                                                                2-15-10923

TsMS § 168 lg 1 kohaselt hageja kannab menetluskulud, kui kohus keeldub avaldust menetlusse
võtmast ja tagastab selle.

Kohus jätab menetluskulud hageja kanda. Hüvitatavad menetluskulud puuduvad.

Digitaalne allkiri

Aarne Lõhmus
Kohtunik




                                                                                       3(3)
