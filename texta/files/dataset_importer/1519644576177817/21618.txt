                                                                               1-16-1934




                                KOHTUOTSUS
                               EESTI VABARIIGI NIMEL


 Kohus                           Tartu Maakohus

 Otsuse tegemise aeg ja koht     10. märts 2016. a Valga


 Kriminaalasja number            1-16-1934 (16282000104)

 Kohtunik                        Lembit Käis

 Kohtuistungi sekretär           Reelika Käis

 Kriminaalasi                    Aleksandr Afanasjev süüdistuses KarS § 424 järgi
                                 lihtmenetluses
 Prokurör                        Valdo Gerassimov

 Süüdistatav                     Aleksandr Afanasjev - isikukood: 37605055711;
                                 xxxxxxxxxxxxxxxxxxxxxxx; emakeel - xxxxxxxxxx;
                                 xxxxxxxxxxxxxx; töökoht: xxxxxxxxxxxxxxxxxxxxx -
                                 xxxxxxxxxx; elukoht: xxxxxxxxxxxxxxxxxx; kehtivaid
                                 kriminaalkaristusi ei ole; tõkendit ei ole kohaldatud



RESOLUTSIOON
Juhindudes KrMS § 248 lg 1 p-st 5 ning §-dest 306; 311 ja 313, maakohus otsustas:

Aleksandr Afanasjev süüdi tunnistada KarS § 424 järgi ning karistada teda 3 (kolm) kuulise
vangistusega.
KarS § 68 lg 1 alusel arvata eelvangistuses viibitud aeg 03. – 04.03.2016. a, s.o 2 päeva
karistusaja hulka ning lugeda Aleksandr Afanasjevi lõplikuks karistuseks 2 (kaks) kuud 28
päeva vangistust.
KarS § 73 lg 1 alusel vabastada Aleksandr Afanasjev täielikult talle mõistetud vangistuse
kandmisest tingimisi ning määrata, et mõistetud karistust ei pöörata täitmisele, kui ta 18
(kaheksateist) kuulise katseaja kestel ei pane toime uut tahtlikku kuritegu.
Katseaja algust arvestada kohtuotsuse kuulutamisest.

KarS § 50 lg 1 p 1 alusel võtta Aleksandr Afanasjevilt ära mootorsõiduki juhtimise õigus 3
(kolm) kuuks alates kohtuotsuse jõustumisest.
                                                                                     1-16-1934



Välja mõista Aleksandr Afanasjevilt 755 (seitsesada viiskümmend viis) eurot 64 senti Eesti
Vabariigi kasuks menetluskulude (sealhulgas sundraha 645 eurot) katteks.
KrMS § 180 lg 3 kolmanda lause alusel määrata, et Aleksandr Afanasjev tasub menetluskulud
– 755,64 eurot - ositi 12 kuu jooksul alates kohtuotsuse jõustumisest, tasudes vastavatel kuudel
62,97 eurot Maksu- ja Tolliameti kontole nr EE351010052031000004 AS SEB Pank või
kontole nr EE502200221014193355 Swedbank AS või kontole nr EE401700017002872300
Nordea Pank AS Eesti filiaal. Maksekorraldusele märkida: maakohtu poolt teatatud
viitenumber, kohustatud isiku nimi, asja number ning põhjendus, missugust kohustust
ülekandega täidetakse.

Edasikaebamise kord

Kohtuotsuse peale võib esitada apellatsiooni Tartu Ringkonnakohtule 15 päeva jooksul otsuse
avalikult teatavakstegemisest juhul, kui on tegemist kokkuleppemenetluse sätete (KrMS
9.peatüki 2. jao sätted) või kriminaalmenetlusõiguse olulise rikkumisega (KrMS § 339 lg 1).
Süüdistatav ja kaitsja võivad esitada apellatsiooni ka juhul, kui kokkuleppes kirjeldatud tegu
ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kriminaalmenetluse kulude hüvitamise otsustuse võib vaidlustada kohtuotsusest eraldi 15
päeva jooksul alates kohtuotsuse kuulutamisest määruskaebuse esitamise teel lahendi teinud
kohtule (aadressil: Võru 12, 63308 Põlva või Vabaduse 10, 68204 Valga).


Süüdistus ja kokkuleppe sisu

Kokkuleppe järgi süüdistatakse Aleksandr Afanasjevit selles, et ta 03.03.2016. a kell 7:55
paiku xxxxxxxxxxxxxxxxxxxxxx, juhtis sõiduautot Audi 80 (r/m xxxxxxx) seisundis, kui
alkoholisisaldus ühes liitris tema poolt väljahingatavas õhus oli 1,34 mg. Võttes arvesse
mõõtemääramatust 0,12 mg/l lugeda lõplikuks tulemiks 1,22 mg/l. Mõõtmine toimus
alkomeetriga Alcotest 7110 MK III EST ARAF-0020.
Antud teoga rikkus isik Liiklusseaduse § 33 lg 11 p 2 ja § 69 lg 1 nõudeid, mille kohaselt ei
tohi juht olla alkoholijoobes. Liiklusseaduse § 69 lg 2 p 1 kohaselt loetakse mootorsõidukijuht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Mootorsõiduki juhtimisega joobeseisundis pani Aleksandr Afanasjev toime KarS § 424 järgi
kvalifitseeritava kuriteo.

Tsiviilhagi esitatud ei ole.

Süüdistatava, kaitsja advokaadi Marko Paabumets ning prokuröri Valdo Gerassimov vahel
sõlmitud kokkuleppe kohaselt on Aleksandr Afanasjevile mõistetavaks põhikaristuseks KarS
§ 424 järgi 3 kuud vangistust, mida ei pöörata täielikult täitmisele KarS § 73 lg 1 alusel 18-
kuulise katseajaga. Eelvangistuses on süüdistatav viibinud 03. – 04.03.2016. a, s.o 2 päeva,
mis tuleb KarS § 68 lg 1 arvata tema karistusaja hulka. Lisakaristusena tuleb süüdistatavalt
ära võtta mootorsõiduki juhtimise õigus 3 kuuks.


                                                                                       2 (3)
                                                                                1-16-1934




Maakohtu järeldused

Süüdistatav kinnitas kohtuistungil, et on kokkuleppest aru saanud ja nõustub sellega.
Süüdistatav ja prokurör jäid kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 424 järgi ning talle tuleb mõista kokkuleppekohane
karistus.

Tulenevalt KrMS §-st 180 lg 1 hüvitab menetluskulud süüdimõistetu. Antud kriminaalasjas
on menetluskuludeks süüdimõistva kohtuotsusega kaasnev sundraha 1,5 palga alammäära
suuruses summas, s.o 645 eurot ning riigi õigusabi korras määratud kaitsjale makstav riigi
õigusabi tasu 110,64 eurot (tl 30). Sõlmitud kokkuleppe kohaselt tuleb süüdistatavalt riigi
kasuks välja mõista kokku 755,64 eurot (645+110,64), mis kuulub tal tasumisele ositi 12 kuu
jooksul kohtuotsuse jõustumisest.



/allkirjastatud digitaalselt/
Lembit Käis
kohtunik




                                                                                   3 (3)
