                                                                                    1-16-1605




                  K O H T U O T S U S
                        EESTI VABARIIGI NIMEL


Kohus                         Harju Maakohus (Liivalaia kohtumaja)


Otsuse tegemise aeg ja koht   30. märtsil 2016.a Tallinnas


Kriminaalasja number          1-16-1605 (16231500064)


Kohtukoosseis                 Kohtunik Violetta Kõvask


Kohtuistungi sekretär         Sirje Luga


Tõlk                          Anneli Helmann


Kriminaalasi                  Vladimir Petrenko süüdistuses KarS § 424 järgi
                              kokkuleppemenetluses.


Abiprokurör                   Katrin Tron


Süüdistatav                   VLADIMIR PETRENKO – isikukood: 38403060218;
                              Eesti Vabariigi kodakondsus; elukoht: XXX; emakeel:
                              vene keel; keskharidus; töökoht: XXX. Kriminaalkorras
                              karistatud korduvalt, viimati 01.04.2004.a Tallinna
                              Linnakohtu poolt KarS § 183 lg 2 p 2 alusel ning
                              kohaldades KarS § 68 lg 1 vangistusega 1 (üks) aasta 11
                              (üksteist) kuud ja 20 (kakskümmend) päeva. KarS § 74
                              kuulus reaalselt ärakandmisele 2 (kaks) kuud vangistust,
                              ülejäänud osas ei pööratud mõistetud karistust täitmisele,
                              kui Vladimir Petrenko ei pane 3 (kolme) aasta pikkuse
                              katseaja kestel toime uut kuritegu ning järgib KarS § 75
                              lg 1 sätestatud kontrollnõudeid ja -kohustusi.
                              Väärteokorras 2 (kaks) kehtivat karistust.



                                                                                           1
                                                                                      1-16-1605

                                  KrMS § 217 alusel kahtlustatavana kinni peetud
                                  16.01.2016.a, vabastatud 16.01.2016.a.


Kaitsja                           Sergei Porutško


                                  Juhindudes KrMS § 175, 179, 180 lg 3, 247, 248 lg 1 p 5,
                                  311-313, 318, 319, LS § 127 kohus otsustas:


RESOLUTSIOON

Tunnistada Vladimir Petrenko KarS § 424 järgi kvalifitseeritud                    kuriteo
toimepanemises süüdi ja mõista talle karistuseks vangistus 4 (neli) kuud.

KarS § 68 lg 1 alusel arvata karistuse hulka eelvangistuses viibitud aeg 16.01.2016.a, s.o
1 (üks) päev. Ärakandmisele kuulub vangistus 3 (kolm) kuud ja 29 (kakskümmend
üheksa) päeva.

KarS § 74 lg 1, 3 alusel mitte pöörata mõistetud karistust täitmisele, kui süüdimõistetu
ei pane talle kohtu poolt määratud 1 (ühe) aastase katseaja jooksul toime uut kuritegu
ning täidab talle KarS § 75 lg 1 sätestatud käitumiskontrolli ajaks pandud
kontrollnõudeid ja kohustusi.

Vastavalt KarS § 75 lg 1 kohustada Vladimir Petrenko’t täitma KarS § 75 lg 1 punktides
1-6 sätestatuid kontrollnõudeid:

   -   elama kohtu määratud alalises elukohas XXX;
   -   ilmuma        kriminaalhooldaja         määratud        ajavahemike     järel
       kriminaalhooldusosakonda registreerimisele;
   -   alluma kriminaalhooldaja kontrollile oma elukohas ning esitama talle andmeid
       oma kohustuste täitmise ja elatusvahendite kohta;
   -   saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   -   saama kriminaalhooldusametnikult eelneva loa elu-, töö- või õppimiskoha
       vahetamiseks;
   -   saama kriminaalhooldusametnikult eelneva loa Eesti territooriumilt
       lahkumiseks ja väljaspool Eesti territooriumi viibimiseks.

Määrata    Vladimir    Petrenko   katseajaks    Tallinna  Vangla     Ida-Harju
kriminaalhooldusosakonna juhataja poolt nimetatud kriminaalhooldaja järelevalve
alla.

KarS § 78 p 1 alusel arvestada Vladimir Petrenko’le määratud 1 (ühe) aasta pikkuse
katseaja kulgemist alates kohtuotsuse kuulutamise päevast, s.o 30.03.2016.a. KarS § 75
sätestatud käitumiskontrolli nõuete jälgimise kohustus Vladimir Petrenko’l algab,
kohtulahendi jõustumisest.

KarS § 50 lg 1 p 1 alusel lisakaristusena võtta Vladimir Petrenko’lt ära mootorsõiduki
juhtimise õigus 4 (neljaks) kuuks.



                                                                                             2
                                                                                           1-16-1605

Vastavalt LS § 127 on Vladimir Petrenko kohustatud 5 (viie) tööpäeva jooksul otsuse
jõustumisest arvates loovutama oma juhiloa Maanteeametile.

Vladimir Petrenko suhtes pole tõkendit kohaldatud.



Tsiviilhagi

Tsiviilhagi pole esitatud



Menetluskulud

Vladimir Petrenko’lt välja mõista KrMS § 180 lg 1 alusel menetluskuludena:

KrMS § 179 lg 1 p 2 alusel sundraha 645 eurot (kuussada nelikümmend viis eurot).

Väljamõistetud menetluskulu tuleb tasuda KrMS § 180 lg 3 alusel ositi 12 (kaheteist)
kuu jooksul alates kohtuotsuse jõustumisest, kusjuures igakuiselt tuleb tasuda vähemalt
53,75 eurot. Menetluskulu tasumistähtaeg on igakuiselt 28-s kuupäev.

Menetluskulude tasumiseks vajalikud makserekvisiidid on kajastatud kohtuotsuse lisas
olevas eraldi dokumendis (makseinfo lehel).

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15
(viieteistkümne) päeva jooksul apellatsiooni järgmistel juhtudel: kui on tegemist KrMS 9.
peatüki 2. jao sätete või § 339 lg 1 rikkumisega või kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe. Apellatsiooni kasutamise
soovist teatatakse otsuse teinud kohtule kirjalikult 7 (seitsme) päeva jooksul alates
kohtuotsuse või selle resolutiivosa kuulutamisest. Apellatsioon esitatakse Tallinna
Ringkonnakohtule kirjalikult 15 (viieteistkümne) päeva jooksul alates päevast, mil
kohtumenetluse poolel on kohtus võimalik kohtuotsusega tutvuda.

Kui üks kohtumenetluse pool on 7 (seitse) päeva jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud.

Vahistatud süüdistatav või tema kaitsja võib esitada apellatsiooni 15 (viieteistkümne) päeva
jooksul alates süüdistatavale kohtuotsuse koopia kätteandmisele järgnevast päevast.




                                                                                                  3
                                                                                          1-16-1605

Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt, s.o määruskaebe korras 15 (viieteistkümne) päeva jooksul. Määruskaebus
tuleb esitada Harju Maakohtu Liivalaia kohtumajale.

ESITATUD SÜÜDISTUS JA MENETLUSE KÄIK

Vladimir Petrenko’t süüdistatakse selles, et tema juhtis tahtlikult 16.01.2016.a kella 04:48
ajal Tallinnas, Kivimurru 7 juures mootorsõidukit VW Passat registreerimismärgiga XXX,
olles joobeseisundis (alkohoolijoove 0,87 mg/l, laiendmääramatusega +/- 0,09 mg/l, lõplik
tulemus 0,78 mg/l).

Sellise käitumisega rikkus Vladimir Petrenko liiklusseaduse § 69 lg 1 ja korrakaitseseaduse
§ 36 lg 1 /Juht ei tohi olla joobeseisundis. Joobeseisund on alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis
avaldub väliselt tajutavas häiritud või muutunud kehalistes või psüühilistes funktsioonides ja
reaktsioonides/ ning liiklusseaduse § 69 lg 2 p 1 /Alkoholijoobes olevaks loetakse
mootorsõidukijuht, trammijuht ja maastikusõidukijuht kui juhi ühes grammis veres on
vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem/ nõudeid.

Seega pani Vladimir Petrenko toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

25.02.2016.a sõlmisid Põhja Ringkonnaprokuratuuri abiprokurör Katrin Tron, süüdistatav
Vladimir Petrenko ja tema kaitsja Sergei Porutško käesolevas kriminaalasjas kokkuleppe.

Vastavalt kokkuleppele taotleb abiprokurör kohtus süüdistatavale Vladimir Petrenko’le KarS
§ 424 ettenähtud kuriteo toimepanemise eest karistuseks 4 (neli) kuud vangistust.

KarS § 68 lg 1 alusel arvestada karistuse hulka eelvangistus 16.01.2016.a. Ärakandmisele
kuulub 3 (kolm) kuud ja 29 (kakskümmend üheksa) päeva vangistust

Kohaldades KarS § 74 lg 1 ja lg 3 sätteid, määrata, et mõistetud vangistust (s.o 3 kuud ja 29
päeva) ei pöörata täitmisele, kui Vladimir Petrenko ei pane 1 (ühe) aastase katseaja jooksul
toime uut kuritegu ja täidab talle KarS §-s 75 lg 1 p 1-6 sätestatud käitumiskontrolli ajaks
pandud kontrollnõudeid, kohustudes:

   − elama kohtu määratud alalises elukohas aadressil: XXX;

   − ilmuma kriminaalhooldaja määratud ajavahemike järel kriminaalhooldusosakonda
     registreerimisele;

   − alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;

   − saama kriminaalhooldusametnikult eelneva loa elukohast lahkumiseks Eesti
     territooriumi piires kauemaks kui viieteistkümneks päevaks;

   − saama kriminaalhooldusametnikult eelneva loa elu-, töö- või õppimiskoha
     vahetamiseks;



                                                                                                 4
                                                                                        1-16-1605

    − saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

Katseaja algust lugeda kohtuotsuse kuulutamise päevast.

KarS § 50 lg 1 alusel võtta Vladimir Petrenko’lt mootorsõiduki juhtimise õigust 4 (neljaks)
kuuks.

Kokkuleppest nähtuvalt on süüdistatavale selgitatud, et süüdimõistva otsusega kaasneb
sundraha (645 eurot) väljamõistmine. Kokkuleppe kohaselt kuuluvad menetluskulud
hüvitamisele 12 (kaheteist) kuu jooksul.

30.03.2016.a toimunud kohtuistungil Vladimir Petrenko kinnitas, et jääb sõlmitud
kokkuleppe juurde. Abiprokurör jäi sõlmitud kokkuleppe juurde, palus seda kinnitada.
Süüdistatava Vladimir Petrenko kaitsja Sergei Porutško palus kokkuleppe kinnitada.

Kohtunik, tutvunud kriminaalasja materjalidega, ära kuulanud süüdistatava selgitused
sõlmitud kokkuleppe kohta, olles veendunud, et menetlusosalised jäävad sõlmitud
kokkuleppe juurde, asub seisukohale, et süüdistatav on kokkuleppest aru saanud ning sellega
nõustunud, kokkulepet sõlmides on süüdistatav väljendanud oma tõelist tahet, kokkulepe on
sõlmitud kriminaalkohtumenetluse sätteid järgides.

Seega tuleb, Vladimir Petrenko temale esitatud süüdistuses KarS § 424 järgi süüdi tunnistada
ja määrata talle karistus vastavalt sõlmitud kokkuleppele.

MENETLUSKULUD

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt välja alljärgnevalt:

KrMS § 179 lg 1 p 2 alusel sundraha 645 eurot (kuussada nelikümmend viis eurot).

Arvestades Vladimir Petrenko varalist seisundit, tema resotsialiseerumisväljavaateid, kohus
leiab, et menetluskulu tasumist tuleb maksimaalselt ajatada, väljamõistetud menetluskulu
tuleb tasuda KrMS § 180 lg 3 alusel ositi 12 (kaheteist) kuu jooksul alates kohtuotsuse
jõustumisest, kusjuures igakuiselt tuleb tasuda vähemalt 53,75 eurot. Menetluskulu
tasumistähtaeg on igakuiselt 28-s kuupäev.




Violetta Kõvask

Kohtunik

/Digitaalselt allkirjastatud/




                                                                                               5
