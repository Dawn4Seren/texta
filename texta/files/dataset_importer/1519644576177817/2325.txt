                                                                                2-16-13804




                          KOHTUMÄÄRUS
Kohus                            Harju Maakohus
Kohtunik                         Tiia Bergson
Kohtujurist                      Andrea Lega
Määruse tegemise aeg ja koht     22.11.2016.a, Tallinn, Tartu mnt kohtumaja
Tsiviilasja number               2-16-13804
Tsiviilasi                       Harjumaa tööpiirkonna kohtutäitur Urmas Tärno
                                 taotlus vara nimekirja esitamise tagamiseks XXXX OÜ
                                 juhatuse liikme XXXX´i suhtes sundtoomise ja aresti
                                 kohaldamiseks täiteasjas nr 052/2016/25
Menetlustoiming                  Menetluse lõpetamine
Menetlusosalised     ja   nende Avaldaja: Harjumaa tööpiirkonna kohtutäitur Urmas
esindajad                       Tärno (büroo asukoht Kaupmehe tn 14-41, Tallinn 10114;
                                e-post urmas.tarno@taitur.just.ee);
                                 Puudutatud isikud: võlgnik XXXXOÜ (registrikood
                                 XXXX; asukoht XXXX; e-post XXXX), seaduslik
                                 esindaja XXXX (isikukood XXXX; elukoht XXXX; e-
                                 post XXXX);
                                 sissenõudja Eesti Vabariik Maksu- ja Tolliameti kaudu
                                 (registrikood 70000349; asukoht Lõõtsa 8a, Tallinn; e-post
                                 emta@emta.ee, kristi.aalik@emta.ee).
Asja läbivaatamine               Kirjalik menetlus
RESOLUTSIOON
  1. Lõpetada tsiviilasjas nr 2-16-13804 menetlus.
   2. Edastada kohtutäiturile XXXXOÜ juhatuse liikme XXXX´i poolt 04.10.2016.a
      esitatud materjalid.
   3. Jätta menetluskulud menetlusosaliste enda kanda.
Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu Tartu
mnt kohtumaja kaudu 15 päeva jooksul määruse kättetoimetamisest alates. Kohtumääruse
peale määruskaebuse esitamisel tasutakse riigilõivu 50 eurot.
Asjaolud ja menetluse käik
1. Harju Maakohtu menetluses on Harjumaa tööpiirkonna kohtutäitur Urmas Tärno taotlus
   vara nimekirja esitamise tagamiseks XXXXOÜ juhatuse liikme XXXX´i suhtes
   sundtoomise ja aresti kohaldamiseks täiteasjas nr 052/2016/25.

2. Võlgnik on 04.10.2016.a esitanud varade ja kohustuste nimekirja.
                                                                                 2-16-13804

Kohtu seisukoht ja kohtumääruse põhjendused
3. Tsiviilkohtumenetluse seadustiku (TsMS) § 477 tulenevalt vaatab kohus hagita asja läbi
   hagimenetluse sätete kohaselt, arvestades hagita menetluse kohta sätestatud iseärasusi.
   TsMS § 428 lg 2 kohaselt lõpetab kohus menetluse ka muul seaduses sätestatud alusel.

4. Kohus on seisukohal, et kuivõrd võlgnik on täitnud TMS § 61 sätestatud vande andmise ja
   vara nimekirja esitamise kohustuse, on sellega kohtutäituri poolt kohtule esitatud nõue
   täidetud, mistõttu tuleb asja menetlus lõpetada. Kohus edastab võlgniku vande ja vara
   nimekirja kohtutäiturile.

5. TsMS § 172 lg 1 esimese lause kohaselt kannab hagita menetluses menetluskulud isik,
   kelle huvides lahend tehakse. Arvestades kohtule esitatud nõuet ning avalduse aluseks
   olevaid asjaolusid, leiab kohus, et menetluskulud tuleb jätta menetlusosaliste enda kanda.


/allkirjastatud digitaalselt/
Tiia Bergson
kohtunik
