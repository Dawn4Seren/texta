                               KOHTUOTSUS
                                 TAGASELJAOTSUS
                                 Eesti Vabariigi nimel

Kohtuasja number                2-15-128523
Otsuse tegemise aeg ja koht     18. aprill 2016. a, Jõhvi
Kohus                           Viru Maakohus
Kohtunik                        Viljo Junolainen
Kohtuasi                        Aktiva Finants OÜ hagi A. B. vastu võlgnevuse 1 293,15
                                euro nõudes
Kohtuistungi toimumise aeg      Kirjalik menetlus
Hagihind                        1 293,15 eurot


Menetlusosalised                Hageja:              Aktiva Finants OÜ (RK 10746479,
                                                     asukoht: A.Weizenbergi 20, 10150
                                                     Tallinn)
                                Hageja esindaja:     Kadri Timuska (volikirja alusel, e-post:
                                                     jurist@julianus.ee )
                                Kostja:              A. B. (IK xxx, viimane teadaolev elukoht:
                                                     xxx, tegelik elukoht teadmata)


RESOLUTSIOON


   1. Hagi rahuldada tagaseljaotsusega.

   2. Välja mõista A. B.lt Aktiva Finants OÜ kasuks võlgnevus 646 (kuussada
      nelikümmend kuus) eurot ja 60 senti ja viivis 646 (kuussada nelikümmend kuus)
      eurot ja 55 senti, kokku 1 293,15 (üks tuhat kakssada üheksakümmend kolm) eurot ja
      15 senti.

   3. Määrata kindlaks menetluskulude jaotus ja menetluskulud jätta kostja A. B. kanda
      ning välja mõista A. B.lt Aktiva Finants OÜ kasuks menetluskulud summas 615
      (kuussada viisteist) eurot ja 43 senti.

   4. Välja mõista kostja A. B.lt hageja Aktiva Finants OÜ kasuks viivis protsendina
      menetluskuludelt (615,43eurolt) alates kohtulahendi jõustumisest kuni täitmiseni
      VÕS § 113 lg 1 sätestatud määras.

   5. Tagaseljaotsus kuulub viivitamatult täitmisele.
                                                                                          1(4)
   6. Toimetada kohtuotsuse (tagaseljaotsuse) ärakiri kostjale, A. B.le, kätte avalikult.


EDASIKAEBAMISE KORD


Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada
otsuse peale apellatsioonkaebuse. Apellatsioonkaebuse võib esitada vahetult Tartu
Ringkonnakohtule 30 päeva jooksul alates otsuse apellandile kättetoimetamisest, kuid mitte
hiljem kui viie kuu möödumisel Viru Maakohtu kohtuotsuse avalikult teatavakstegemisest.
Tartu Ringkonnakohus võib apellatsioonkaebuse lahendada kirjalikus menetluses, kui
kaebuses endas ei taotleta selle lahendamist istungil. Apellatsioonkaebuse esitamisel
tasutakse riigilõivu sama palju, kui tuleb tasuda esialgsel esitamisel maakohtule, arvestades
kaebuse ulatust.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus, saab
hüvitatavate menetluskulude suurust vaidlustada selle kohtulahendi peale edasi kaevates.
Menetluskulude kindlaksmääramise määruse või selle täiendamise määruse peale võib
esitada määruskaebuse menetluskulude kindlaksmääramist taotlenud ja menetluskulusid
kandma kohustatud isik, kui kaebuse hind ületab 200 eurot.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr EE062200221059223099 AS-s Swedbank, kautsjoni 125 eurot ja esitades kohtule
selle kohta maksekorralduse (TsMS § 142 lg 2). Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest
või selle täitmiseks algatatud täitemenetlusest teada.



ASJAOLUD


1. Aktiva Finants OÜ esitas hagi A. B. vastu võlgnevuse nõudes ja menetluskulude hüvitamiseks.
Hagiavalduse kohaselt on kostja ja Elisa Eesti AS sõlminud 21.08.2012. a liitumis- ja
järelmaksulepingu,      mille   alusel   Elisa Eesti      AS     kohustus     pakkuma     kostjale
telekommunikatsiooniteenust ning kostja kohustus saadud teenuste eest vastavalt esitatud arvetele
õigeaegselt ja regulaarselt tasuma. Elisa Eesti AS esitas kostjale osutatud teenuste eest arveid,
mille alusel kostja oli kohustatud tasuma arvele märgitud tähtajaks. Kostja jättis oma kohustused
täitmata. Elisa Eesti AS loovutas 2.12.2014. a nõude kostja vastu põhisummas 646,60 eurot OÜ-le
Aktiva Finants koos õigusega nõuda kõrvalnõudeid. Kostja võlgneb hagejale kokku 1 293,15 eurot
(põhivõlg 646,60 eurot, viivis 646,55 eurot). Hageja palub kostjalt välja mõista võlgnevus
1 293,15 eurot ja menetluskulud summas 615,43 eurot.

2. Hagiavalduses märkis hageja kostja elukohaks xxx. Rahvastikuregistri andmetel on kostja
elukoht xxx. Maksu- ja Tolliameti väljavõtte kohaselt kostja ei tööta. Maksekäsu kiirmenetluses on
kostjale dokumendid edastatud e-posti aadressile xxx - aadress kehtetu ja xxx – puudub vastus.
Dokumendid on saadetud aadressile xxx, dokumendid on tagastatud märkega „hoiutähtaja

                                                                                             2(4)
möödumisel“. Politsei- ja Piirivalveameti Ida prefektuuri teate kohaselt, neil puuduvad kostja
võimaliku elukoha kohta andmed.

Seoses sellega, et kostja A. B. tegelik asukoht oli teadmata, toimetati kostjale hagimaterjalid kätte
avalikult, väljaande Ametlikud Teadaanded kaudu 15. märtsil 2016. a. TsMS § 317 lg 5 kohaselt
loetakse dokument avalikult kätte toimetatuks 15 päeva möödumisel väljavõtte väljaandes
Ametlikud Teadaanded ilmumise päevast. Hagimaterjalid loetakse kostjale kätte toimetatuks
30.03.2016. a. Kohus kohustas kostjat 14 päeva jooksul kirjalikult vastama. Kohtuteates selgitati
kostjale hagimaterjalide kättesaamise ja kohtule vastamise võimalust. Kostja kohtule vastanud ja
vastuväiteid hagile esitanud ei ole.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED


4. Kohus rahuldab hagi tagaseljaotsusega.

5. Vastavalt tsiviilkohtumenetluse seadustiku (TsMS § 407) lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud ja
asjaoludega õiguslikult põhjendatud ulatuses, kui kostja, kellele kohus on määranud vastamise
tähtaja, ei ole tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle ning
hagi kuulub rahuldamisele kogu haginõude ulatuses.

6. TsMS § 444 lg 3 kohaselt võib tagaseljaotsuse või hagi õigeksvõtul põhineva otsuse kohus teha
kirjeldava ja põhjendava osata.

7. Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS) §
76, § 100, § 101, § 108, § 113, § 128, TsMS § 367.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Eeltoodu alusel ja juhindudes TsMS § 407 lg 1 ja 3 rahuldab kohus hagi täies ulatuses.


Menetluskulud


8. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti. Hageja
kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise suuruse.
Hageja menetluskulud on riigilõiv maksekäsu kiirmenetluse avalduselt 45 eurot, hagi esitamiselt
155 eurot ja õigusabikulud 415,43 eurot, kokku 615,43 eurot. Kohus mõistab kostjalt hageja
kasuks menetluskulude katteks 615,43 eurot.



                                                                                                  3(4)
Hageja palub kostjalt välja mõista viivise menetluskuludelt alates kohtulahendi jõustumisest kuni
täitmiseni VÕS § 113 lg 1 sätestatud määras vastavalt TsMS § 177 lg 4.

TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.



/ allkirjastatud digitaalselt /



Viljo Junolainen
Kohtunik




                                                                                            4(4)
