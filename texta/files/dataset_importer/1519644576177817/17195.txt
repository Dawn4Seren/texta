                                                                                  2-16-4352




                     K O H T U M Ä Ä R U S
Kohus                            Viru Maakohus

Kohtunik                         Ifret Mamedguseinov

Määruse tegemise aeg ja koht     Rakvere, 27. aprill 2016

Tsiviilasja number               2-16-4352

Tsiviilasi                       OÜ Delaval hagiavaldus OÜ Venevere Farm ja R R vastu
                                 võla nõudes
Menetlustoiming                  Kompromissi kinnitamine ja menetluse lõpetamine
                                 Riigilõivu osaline tagastamine

Menetlusosalised                 Hageja: OÜ Delaval (registrikood 10027833, asukoht:
                                 Mustamäe tee 4, 10621 Tallinn), lepinguline esindaja Krista
                                 Arraste (e-post: kristja@julianus.ee);

                                 Kostjad:
                                 1) OÜ Venevere Farm (registrikood 10158898, asukoht: Kesk
                                 12, 46501 Laekvere, e-post: venevere.farm@mail.ee);
                                 2) R R (isikukood xxxx, elukoht: xxxx, e-post: xxxx, xxxx).
Asja läbivaatamise kuupäev       28. aprill 2016

Resolutsioon

    1. Lõpetada menetlus OÜ Delaval hagis OÜ Venevere Farm ja R R vastu võla nõudes.

    2. Kinnitada hageja OÜ Delaval ning kostjate OÜ Venevere Farm ja R R vahel
       20.04.2016 sõlmitud kompromiss, mille kohaselt kostja I ja kostja II kohustuvad
       tasuma hagejale solidaarselt kompromissi summa 8 000 (kaheksa tuhat) eurot,
       kusjuures kostja II vastutus on piiratud 7 475 euroga, selliselt, et esimene osamakse
       summas 1 333 (üks tuhat kolmsada kolmkümmend kolm) eurot ja 35 senti tasutakse
       hiljemalt 28.04.2016 ning ülejäänud 5 (viis) osamakset summas 1 333 (üks tuhat
       kolmsada kolmkümmend kolm) eurot ja 33 senti tasutakse hiljemalt iga kuu 28ndaks
       kuupäevaks alates 28.05.2016 kuni 28.09.2016.

                                                                                       1 (4)
                                                                                        2-16-4352

     3. Kostjad kohustuvad võlgnevuse tasuma Julianus Inkasso OÜ arveldusarvele nr
        EE222200221015269783 viitenumbriga 707304685, märkides maksekorralduse
        selgituseks tsiviilasja numbri 2-16-4352.

     4. Kostja I ja kostja II poolt käesolevast kompromissilepingust tuleneva maksega
        viivitamisel on hagejal õigus koheselt sisse nõuda kogu kompromisslepingu järgne
        võlgnevuse jääk ja kostjad kohustuvad alluma kohesele sundtäitmisele võlgnevuse
        jäägi ulatuses.

     5. Pooled on kokku leppinud, et menetluskulud jäävad poolte enda kanda.

     6. Pooled on teadlikud TsMS §-s 432 sätestatud menetluse lõpetamise tagajärgedest.

     7. Tagastada riigi eelarvest Julianus Inkasso OÜ-le (arveldusarvele nr
        EE222200221015269783) tema poolt 15.03.2016 hagiavalduse esitamisel tasutud
        riigilõivust 550 eurost ja 04.04.2016 tasutud täiendavast riigilõivust 50 eurost, kokku
        600 eurost TsMS § 150 lg 2 p 1 alusel tsiviilasjas nr 2-16-4352 menetluse lõpetamisel
        seoses kompromissi kinnitamisega ½ (pool), s.o. 300 (kolmsada) eurot.

     8. Saata kohtumäärus hageja esindajale ja kostjatele teadmiseks.

Edasikaebamise kord
Kohtumäärus jõustub pooltele kättetoimetamisega. TsMS § 661 lg 4 alusel kohtumäärus ei kuulu
edasikaebamisele, sest pooled on loobunud määruskaebuse esitamise õigusest.

ASJAOLUD
1. 17. märtsil 2016 esitatud hagiavalduse kohaselt DeLaval OÜ ja OÜ Venevere Farm sõlmisid
16.04.2015 võla tasumise kokkuleppe nr 1798606. Kokkuleppe punkti 1. alusel volitas hageja
Julianus Inkasso OÜ-d sisse nõudma Venevere Farm OÜ ja DeLaval OÜ vahelisest tehingutest
tuleneva varalise nõude kogusummas 5 917. 94 eurot. Kokkulepe punkti 2. alusel on kostja I
võlgnevus hageja ees 15.04.2015 seisuga 6 890.60 eurot, mis koosneb põhisummast 5 917.94 eurot,
viivistest 404.54 eurot ja kahjuhüvitisest 568.12 eurot.

2. Hageja ja kostja 2 R R sõlmisid 16.04.2015 käenduslepingu, millega kostja II käendas kostja I ja
hageja vahel 16.04.2015 võla tasumise kokkuleppest nr 1798606 tulenevate kostja I kohustuste
täielikku nõuetekohast täitmist.

3. Kostja I ei täitnud poolte vahel sõlmitud kokkulepet, ei ole ka kostja II oma käenduslepingust
tulenevat kohustust täitnud. 18.01.2016 laekus hageja nõude katteks 2 000 eurot. Hageja loeb
vastavalt võla tunnistamise kokkulepe punkti 5 kohaselt tasutuks kokkuleppes märgitud viivised
summas 404.54 eurot ja kahjunõude 568.12 eurot ning osaliselt põhisumma 1 027.34 eurot ulatuses.
Hagiavalduse esitamise seisuga on kostjatel tasumata võla tasumise kokkuleppes toodud põhisumma
jääk 4 890.60 eurot. Hageja arvestab viiviseid põhisummalt 4 890.60 eurolt alates 30.05.2015 kuni
hagiavalduse esitamiseni 17.03.2016 kokku 7 115.82 eurot, kuid vähendab viivisenõuet ja nõuab
kostjalt I viivisenõude tasumist summas 4 890.60 eurot so ulatuses, et kõrvalnõue ei ületaks

                                                                                              2 (4)
                                                                                     2-16-4352
hagiavalduses esitatud põhinõuet. Hageja nõuab kostjalt II viivsenõude tasumist summas 2 109,40
eurot so ulatuses, et nõue kokku ei ületaks käenduslepingu punktis 2. toodud maksimummäära
summas 7 000 eurot.

4. Lähtudes eeltoodust palus hageja mõista kostjatelt solidaarselt põhisumma 4 890.60 eurot, kostjalt
I välja mõista hageja hagiavalduse esitamise ajaks sissenõutavaks muutunud viivis 4 890.60 eurot,
kostjalt II välja mõista viivised 2 109.40 eurot. .

POOLTE KOMPROMISS
5. 20.04.2016 esitasid pooled kohtule kompromissi ning palusid kohtul poolte vahel sõlmitud
kompromiss kinnitada ja tsiviilasja menetlus lõpetada. Kompromissi kohaselt kostja I ja kostja II
kohustuvad tasuma hagejale solidaarselt kompromissi summa 8 000 eurot, kusjuures kostja II vastutus
on piiratud 7 475 euroga, selliselt, et esimene osamakse summas 1 333.35 eurot tasutakse hiljemalt
28.04.2016 ning ülejäänud 5 (viis) osamakset summas 1 333.33 eurot tasutakse hiljemalt iga kuu
28ndaks kuupäevaks alates 28.05.2016 kuni 28.09.2016.

6. Kostjad kohustuvad võlgnevuse tasuma Julianus Inkasso OÜ arveldusarvele nr
EE222200221015269783 viitenumbriga 707304685, märkides maksekorralduse selgituseks
tsiviilasja numbri 2-16-4352. Kostjate poolt käesolevast kompromissilepingust tuleneva maksega
viivitamisel on hagejal õigus koheselt sisse nõuda kogu kompromisslepingu järgne võlgnevuse jääk
ja kostjad kohustuvad alluma kohesele sundtäitmisele võlgnevuse jäägi ulatuses.

7. Vastavalt TsMS § 661 lg 4 loobusid pooled määruskaebuse esitamise õigusest.

KOHTUMÄÄRUSE PÕHJENDUSED
8. Kohus, tutvunud poolte kompromissiga, leidis, et tsiviilasja menetlus tuleb lõpetada kompromissi
kinnitamisega ja hagejale tuleb tagastada riigilõiv.

Kompromissi kinnitamine
9. TsMS § 428 lg 1 p 4 kohaselt lõpetab kohus menetluse otsust tegemata, kui pooled on sõlminud
kompromissi ja kohus kinnitab selle. TsMS § 430 lg 1 kohaselt võivad pooled menetluse kuni hagi
kohta tehtud lahendi jõustumiseni lõpetada kompromissiga. Kohus ei ole tuvastanud, et
pooltevaheline kompromiss oleks vastuolus seaduse või heade kommetega, seega kinnitab kohus
poolte kompromissi nende poolt kokkulepitud tingimustel ja lõpetab tsiviilasja menetluse.

10. TsMS § 431 lg 1 kohaselt selgitab kohus menetlusosalistele menetlustoimingu tegemise või
tegemata jätmise tagajärgi ning märgib, et vastavalt TsMS § 432 menetluse lõpetamise korral seoses
poolte kompromissi kinnitamisega, ei või samad pooled sama hagi eseme suhtes esitada uut hagi.
Samuti selgitab kohus pooltele, et kui kostjad ei täida kokkuleppega võetud kohustust kokkulepitud
viisil, siis vastavalt täitemenetluse seadustiku § 2 lg 1 p 1 on hagejal õigus pöörduda kohtutäituri
poole kohtumääruse sundtäitmiseks.

11. Pooled on loobunud kohtumääruse peale määruskaebuse esitamisest, mistõttu TsMS § 661 lg 4
alusel kohtumääruse peale ei ole võimalik määruskaebust esitada.

Riigilõivu tagastamine

                                                                                                3 (4)
                                                                                                2-16-4352
12. Julianus Inkasso OÜ on tasunud 15.03.2016 hagiavalduse esitamisel riigilõivu 550 eurot
(maksekorraldus toimikus lk 13) ja 04.04.2016 täiendavat riigilõivu 50 eurot (maksekorraldus nr
toimikus lk 33). TsMS § 150 lg 2 p 1 kohaselt tagastatakse pool menetluses tasutud riigilõivust, kui
pooled sõlmivad kompromissi. TsMS § 150 lg 4 kohaselt tagastab riigilõivu kohus, kelle menetluses
asi viimati oli, üksnes selle menetlusosalise avalduse alusel, kes riigilõivu tasus või kelle eest riigilõiv
tasuti. Hageja taotleb kohtule esitatud kompromissis poole tasutud riigilõivu 275 eurot tagastamist
Julianus Inkasso OÜ arveldusarvele nr EE222200221015269783. Kohus leiab, et hageja on eksinud
tagastatava riigilõivu summa märkimisel, kuivõrd hageja on tasunud riigilõivu 600 eurot ning sellest
pool on 300 eurot, mitte 275 eurot nagu hageja ekslikult on märkinud. Kohus rahuldab hageja taotluse
ja tagastab talle riigi eelarvest ½ riigilõivu summas 300 eurot.

Menetluskulud
13. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 168 lg 3 kohaselt kompromissi
sõlmimise korral kannavad pooled oma menetluskulud ise, kui nad ei ole kokku leppinud teisiti.
Pooled on kokku leppinud, et ülejäänud menetluskulud jäävad poolte enda kanda.

14. Kohtumäärus on tehtud eeltoodud põhjendustel ja õiguslikel alustel TsMS §-de 428 lg 1 p 4, 430,
431 lg 1, 433, 463, 465, 660 lg 1, 661 lg 2 sätete kohaselt.


/digitaalselt allkirjastatud/

Ifret Mamedguseinov
Kohtunik




                                                                                                      4 (4)
