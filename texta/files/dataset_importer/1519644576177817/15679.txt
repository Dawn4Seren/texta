                      KOHTUMÄÄRUS
Kohus                             Harju Maakohus

Tsiviilasja menetlev kohtunik     Marget Henriksen

Kohtujurist                       Erika Õisla

Määruse tegemise aeg ja koht      12. mai 2016, Tallinn, Kentmanni kohtumaja

Tsiviilasja number                2-16-289

Tsiviilasi                        XXXpärandvara (pankrotis) pankrotimenetlus

Menetlustoiming                   pankrotimenetluse lõpetamine

Menetlusosalised ja nende         Avaldaja: XXX(isikukood XXX; elukoht: XXX: XXX);
esindajad                         Võlgnik: XXX(isikukood XXX; surnud XXX)
                                  pärandvara (pankrotis);
                                  Pankrotihaldur: Andres Hermet (tegutsemiskoht: Roseni
                                  7, Tallinn 10111; tel         50 26 408, e-post:
                                  andres@pankrotihaldur.ee).
                                  Kirjalik menetlus

Menetlustoimingu tegemise viis

RESOLUTSIOON
  1. Lõpetada XXX(isikukood XXX; surnud XXX) pärandvara                        (pankrotis)
     pankrotimenetlus raugemise tõttu pärast pankroti väljakuulutamist.
   2. XXXpärandvara (pankrotis) võlausaldajatel on raha saamata alljärgnevalt:
      2.1 Placet Group OÜ 5 101,79 eurot.
  3. Määrata XXXpärandvara (pankrotis) pankrotihaldur Andres Hermeti töötasuks 315
     eurot, millele lisandub käibemaks 63 eurot, kokku 378 eurot väljamaksmisega OÜ-le
     Lundet arvelduskontole nr EE372200221011469150.
  4. Jätta XXXpärandvara (pankrotis) pankrotimenetluse kulud XXXpärandvara
     (pankrotis) kanda.
  5. Pankrotihalduri tasu summas 160,58 eurot, millele lisandub käibemaks 32,12 eurot,
     kokku 192,70 eurot hüvitada võlgniku pankrotivara arvelt.


  6. Rahuldada pankrotihaldur Andres Hermeti taotlus menetlusabi saamiseks. Määrata
     XXXpärandvara (pankrotis) pankrotihalduri tasu osaliseks hüvitamiseks
      menetlusabi, mida ei mõisteta riigi tuludesse välja, summas 154,42 eurot, millele
      lisandub käibemaks 30,88 eurot, kokku 185,30 eurot.
  7. Riigi Tugiteenuste Keskusel maksta välja pankrotihalduri tasu summas 154,42 eurot,
     millele lisandub sotsiaalmaks 30,88 eurot, kokku 185,30 eurot OÜ Lundet
     arvelduskontole nr EE372200221011469150.
  8. Vabastada pankrotihaldur Andres Hermet                    pankrotihalduri     kohustustest
     XXXpärandvara (pankrotis) pankrotimenetluses.
  9. XXXpärandvara (pankrotis) maksejõuetuse tekkimise põhjuseks on muu asjaolu
     PankrS § 163 lg 5 tähenduses.
  10. Avaldada teade XXX(isikukood XXX; surnud 09.10.2015) pärandvara (pankrotis)
      pankrotimenetluse lõpetamise kohta väljaandes Ametlikud Teadaanded.
  11. Kohtumäärus saata avaldajale ja pankrotihaldurile.

Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja esitada
määruskaebuse Tallinn Ringkonnakohtule Harju Maakohtu kaudu viieteistkümne päeva jooksul
määruse määruskaebuse esitajale kättetoimetamisest alates. Menetlusabi taotluse esitamine ei
vabasta kaebuse tähtaegse esitamise nõudest.
Menetlusabi andmise osas võib määruskaebuse esitada menetlusabi taotleja või saaja või Eesti
Vabariik Rahandusministeeriumi või rahandusministri määratud Rahandusministeeriumi
valitsemisala asutuse kaudu.

Asjaolud
Harju Maakohtu 10.02.2016 määrusega kuulutati välja               XXXpärandvara pankrot ja
pankrotihalduriks nimetati Andres Hermet.
18.04.2016 esitas pankrotihaldur Andres Hermet kohtule võlgniku pankrotimenetluses koostatud
aruande ning taotluse määrata võlgniku pärandvara pankrotimenetluse raugemise vältimiseks
massikohustuste ja pankrotimenetluse kulude katteks kohtu deposiiti tasutava summa suuruseks
500 eurot, määratud summa tasumata jätmisel lõpetada XXXpärandvara (pankrotis)
pankrotimenetlus raugemisega pärast pankroti väljakuulutamist, vabastada haldur võlgniku
pärandvara pankrotihalduri kohustuste täitmisest, määrata halduri tasu summas 378 eurot, anda
pankrotihalduri tasu osaliseks hüvitamiseks summas 185,30 eurot menetlusabi väljamaksmisega
OÜ Lundet.
Pankrotihaldur Andres Hermeti poolt võlgniku pankrotimenetluses koostatud ja kohtule esitatud
aruanne ning taotlus on menetlusdokumendina võetud käesoleva tsiviilasja juurde.

Kohtumääruse põhjendused
Pankrotiseaduse (PankrS) § 157 p 2 kohaselt pankrotimenetlus lõpeb pankrotimenetluse
raugemisega. PankrS § 158 lg 1 kohaselt kui pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks, peab haldur sellest
viivitamata kohtule teatama, lõike 3 kohaselt esitab haldur kohtule aruande, mis peab sisaldama
PankrS § 162 lõigetes 2 ja 3 nimetatud andmeid. PankrS § 158 lg 4 sätestab, et pärast haldurilt
aruande saamist lõpetab kohus halduri ettepanekul pankrotimenetluse raugemise tõttu, kui kohus
tuvastab, et pankrotivarast ei jätku massikohustuste ja pankrotimenetluse kulude katteks vajalike
väljamaksete tegemiseks. PankrS § 158 lg 6 kohaselt ei lõpeta kohus menetlust käesoleva
paragrahvi lõike 4 alusel, kui võlausaldaja või kolmas isik maksab massikohustuste ja
pankrotimenetluse kulude katteks kohtu deposiiti kohtu poolt määratud summa.

                                                                                               2
Pankrotihaldur Andres Hermet on 18.04.2016 kohtule esitatud aruandes teatanud, et
XXXpärandvara (pankrotis) pankrotimenetluses puuduvad vahendid, mille arvelt
pankrotimenetlust läbi viia. Kohus on teinud 20.04.2016 ettepaneku väljaandes Ametlikud
Teadaanded XXXpärandvara (pankrotis) pankrotimenetlusest huvitatud isikutele (eelkõige
võlausaldajatele) tasuda massikohustuste ja pankrotimenetluse kulude katteks deposiidina selleks
ettenähtud kontole 500 eurot maksmise tähtajaga 27.04.2016. Tähtaja jooksul ei ole võlausaldajad
ega kolmas isik avaldanud kohtule valmisolekut kanda võlgniku pankrotimenetluses täiendavaid
kulusid. Seega esineb PankrS § 158 lg 4 sätestatud alus pankrotimenetluse lõpetamiseks raugemise
tõttu.
Kohus, tutvunud tsiviilasja materjalidega ja pankrotihalduri aruandega, võtnud arvesse asjas
esitatud kirjalikke tõendeid ja hinnanud neid kogumis, leiab, et XXXpärandvara (pankrotis)
pankrotimenetlus tuleb lõpetada raugemise tõttu pärast pankroti väljakuulutamist. Võlgniku
pankrotimenetluses on esitatud üks kohtulahendil põhinev võlausaldaja nõudeavaldus. Nõuete
kaitsmise koosolekut ei pidanud haldur ja võlausaldaja vajalikuks korraldada. Samuti ei ole
menetluses menetlusökonoomika põhimõttest lähtuvalt koostatud jaotusettepanekut. Väljamakset
võlausaldajale nõude rahuldamiseks tehtud ei ole, kuivõrd selleks puuduvad vahendid. Vaidlused
nõuete või nende rahuldamisjärkude üle puuduvad. Pandiese puudub. Müümata vara puudub.
Menetluses tasaarveldusi tehtud ei ole. Reaalselt tagasivõidetavad ja tagasinõutavad tehingud
haldurile teadaolevalt puuduvad. Võlausaldaja on kinnitanud, et nõustub menetluse lõpetamisega.
Võlausaldaja ega kolmas isik ei ole avaldanud soovi täiendavate kulutuste kandmiseks võlgniku
pankrotimenetluses. Pankrotihalduri hinnangul on võlgniku maksejõuetus seotud võlgniku
surmaga. Pankrotihaldur ei ole tuvastanud, et XXXpärandvara (pankrotis) maksejõuetuse
põhjuseks oleks kuriteo tunnustega tegu. Kohus nõustub pankrotihalduri seisukohaga võlgniku
maksejõuetuse põhjuste osas ja leiab, et maksejõuetuse põhjuseks on muu asjaolu pankrotiseaduse
tähenduses.
PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest
ei tulene teisiti. Kohus leiab, et Andres Hermet tuleb vabastada XXXpärandvara (pankrotis)
pankrotihalduri kohustustest.
PankrS § 65 lg 1 kohaselt on halduril õigus saada oma ülesannete täitmise eest tasu, mille suuruse
määrab kohus pankrotimenetluse lõpparuande kinnitamisel, olles ära kuulanud halduri, võlgniku
ning pankrotitoimkonna arvamuse. Kohus võib halduri tasu määrata büroole, mille kaudu haldur
tegutseb. 2. lõike kohaselt halduri tasu arvestatakse pankrotivara müügist ja tagasivõitmisest,
samuti halduri muu tegevuse tulemusena pankrotivarasse laekunud ja pankrotivara hulka arvatud
varast lähtuvalt.
Käesolevas menetluses arvestab pankrotihaldur tasu lähtuvalt halduri poolt läbiviidud
toimingutele kulunud ajast. Haldur on esitatud aruande kohaselt kulutanud oma ülesannete
täitmiseks 3,5 tundi. Töötasu arvutamisel on haldur lähtunud tunnitasu määrast 90 eurot. Töötatud
tundide ja tunnitasu määrast lähtuvalt kujuneb halduri tasuks 315 eurot. Haldur taotleb tasu
väljamaksmist büroole, mille kaudu ta tegutseb. Kuivõrd OÜ Lundet on käibemaksukohustuslane,
lisandub halduri tasule käibemaks summas 63 eurot, kokku 378 eurot. Haldur on võlgniku
pankrotimenetluses läbi viinud kõik vajalikud pankrotimenetluse toimingud. Võlausaldaja ja
avaldaja halduri tasu osas vastuväited esitanud ei ole. Kohus leiab, et halduri nõutud tasu 378 eurot
(sh käibemaks 63 eurot) on mõistlik, põhjendatud ning kooskõlas tehtud töö mahuga ja halduri
kutseoskustega. Tulenevalt eelnevast määrab kohus pankrotihaldur Andres Hermeti töötasuks
võlgniku pankrotimenetluses 378 eurot. Halduri taotlusel määrab kohus tasu väljamaksmise
OÜ-le Lundet, so büroole, mille kaudu haldur tegutseb.

PankrS § 150 lg 1 p 2, 3 ja 5 kohaselt on ajutise halduri ja halduri tasu ning vajalikud kulutused
oma ülesannete täitmiseks pankrotimenetluse kulud.


                                                                                                   3
PankrS § 150 lg 4 ja tsiviilkohtumenetluse seadustiku (TsMS) § 172 lg 2 alusel jätab kohus
pankrotimenetluse kulud võlgniku XXXpärandvara (pankrotis) kanda. Kuna pankrotimenetluse
kulud ületavad pankrotivara, on haldur esitanud taotluse halduri tasu riigi vahenditest osaliseks
hüvitamiseks. PankrS § 150 lg 2 kohaselt, kui pankrotiavaldus rahuldatakse, tasutakse
pankrotimenetluse kulud, milleks on mh ajutise halduri ja halduri tasu pankrotivarast. Aruande
kohaselt moodustus XXXpärandvara (pankrotis) pankrotivara arvelduskontol olnud summast
20,80 eurot ja pensionifondi K3 oskutest väärtuses 1 120,37 eurot, millest on välja makstud ajutise
halduri tasu ja kulutused kogusummas 948 eurot. Pankrotivara arvelt on võimalik välja maksta
halduri tasu summas 192,70 eurot (sh käibemaks). Haldur on kohtule esitanud menetlusabi taotluse
halduri tasu osaliseks hüvitamiseks summas 185,30 eurot (sh käibemaks). TsMS § 183 lg 2 näeb
ette, et Eesti pankrotivõlgnik võib taotleda menetlusabi andmist menetluskulude kandmiseks, kui
kulusid ei saa või ei ole põhjendatud katta pankrotihalduri valitsetavast varast ning ei saa eeldada,
et kulud kannaksid asja suhtes varalist huvi omavad isikud, muu hulgas pankrotivõlgniku pärijad,
liikmed, osanikud, aktsionärid, juhtorgani liikmed või pankrotivõlausaldajad. Pankrotihalduri tasu
ja kulutuste katteks määratud menetlusabi, mida ei mõisteta riigi tuludesse välja, ei või olla suurem
kui 397 eurot, sealhulgas seaduses ettenähtud maksud, väljaarvatud käibemaks. Kohus leiab, et
pankrotihalduri taotlus hüvitada võlgniku halduri tasu osaliselt riigi vahenditest, on põhjendatud
ning tuleb rahuldada. Seega tuleb riigi vahenditest menetlusabi korras välja mõista pankrotihalduri
tasu summas 154,42 eurot, millele lisandub käibemaks 30,88 eurot, kokku 185,30 eurot. Ülejäänud
osas, so summas 160,58 eurot, millele lisandub käibemaks 32,12 eurot, kokku 192,70 eurot, kuulub
pankrotihalduri tasu väljamaksmisele pankrotivara arvelt. Halduri taotlusel määrab kohus
menetlusabi väljamaksmise OÜ Lundet, so büroole, mille kaudu haldur tegutseb.
PankrS § 66 lg 1 kohaselt on halduril lisaks tasule õigus nõuda oma kohustuste täitmiseks tehtud
vajalike kulutuste hüvitamist. Haldur kulude kinnitamist ei taotle.



/digitaalselt allkirjastatud/
Marget Henriksen
Kohtunik




                                                                                                   4
