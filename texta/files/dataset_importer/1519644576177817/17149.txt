                         KOHTUMÄÄRUS
 Kohus                               Tartu Maakohus

 Määruse tegemise aeg ja koht        27. aprillil 2016. a Tartu kohtumajas

 Väärteoasja number                  4-16-2442

 Kohtunik                            Ingeri Tamm

 Kohtuistungisekretär                Kristi Suvi

 Tõlk                                Regina Laiapea
 Taotluse esitaja                    Politsei- ja Piirivalveameti Põhja prefektuur

 Väärteoasi                          Sissenõudja     avaldus    süüdlasele    asenduskaristuse
                                     määramiseks
 Süüdlane                            Andrei Zubarev
                                     isikukood 37707230356; asukoht: XXXX elukoht:
                                     XXXX
 Kaitsja                             -

 RESOLUTSIOON                        Juhindudes VTMS §-st 211, kohus määras:

    1. Asendada KarS § 72 lg 1 ja 2 alusel Andrei Zubarevile Põhja prefektuuri
       22.09.2014. a otsusega väärteoasjas nr 2376,14,003491 NPALS § 151 järgi
       määratud rahatrahv 80 eurot, s.o 20 trahviühikut, 2 (kahe) päeva arestiga.
    2. Arest pöörata täitmisele koheselt pärast Harju Maakohtu 17.02.2015. a otsusega
       kriminaalasjas nr 1-15-1017 Andrei Zubarevile mõistetud vangistusest
       vabanemist.
    3. Määruse koopia saata Andrei Zubarevile, kohtutäitur Priit Petterile, Lõuna
       prefektuurile, Põhja prefektuurile ja Tartu Vanglale.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik

Põhja prefektuur karistas väärteoasjas nr 2376,14,003491 Andrei Zubarevi 22.09.2014. a
                                              1
otsusega narkootiliste ja psühhotroopsete ainete ning nende lähteainete seaduse (edaspidi
NPALS) § 151 järgi rahatrahviga 20 trahviühikut, s.o 80 eurot. Kohtuvälise menetleja lahend
rahatrahvi määramise kohta jõustus 08.10.2014. a.

Sissenõudja Põhja prefektuur esitas 29.03.2016. a avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust 08.06.2015. a. Kohtutäitur teavitas
09.03.2016. a kohtuvälist menetlejat rahatrahvi täitmise võimatusest. Tasumata rahatrahvi
summa on 80 eurot.

Menetlusosaliste seisukohad

Kohtuistungil selgitas Andrei Zubarev, et ta oli töötu ja ei olnud trahvi tasumiseks raha. Ta
soovib, et trahv asendatakse üldkasuliku tööga.

Kohtu seisukoht

VTMS § 211 lõike 1 alusel teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Süüdlane Andrei Zubarev ei tasunud temale Põhja prefektuuri 22.09.2014. a karistamisotsusega
määratud 20 trahviühiku suurust trahvi summas 80 eurot. Tal ei ole piisavalt raha trahvi
tasumiseks, sundtäitmine osutus võimatuks varaliste vahendite puudumise tõttu.

Kohus ei pea võimalikuks Andrei Zubarevi poolt tasumata trahvi asendada üldkasuliku tööga,
kuna kohtul puudub veendumus, et vabanemisel asuks ta koheselt üldkasulikku tööd tegema.
Andrei Zubarev on korduvalt erinevate kuritegude eest karistatud ja kandnud korduvalt ka
vangistust. Tema enda sõnul on tal ka teisi tasumata väärteotrahve. Ta kannab praegu vangitust
narkootiliste ainete käitlemise eest, ka käesolevas väärteoasjas karistati teda narkootiliste ainete
ebaseadusliku tarvitamise eest, sh fentanüüli. Andrei Zubarevi varasem käitumine näitab, et
tegemist ei ole õiguskuuleka inimesega ja mõistetud karistustesse on ta suhtunud ükskõikselt.

Eeltoodu alusel on kohus seisukohal, et Andrei Zubarevile Põhja prefektuuri 22.09.2014. a
otsusega määratud tasumata rahatrahv 80 eurot, millele vastab 20 trahviühikut, tuleb asendada
arestiga vastavalt karistusseadustiku §-le 72. Rahatrahvi kümnele trahviühikule vastab üks päev
aresti (KarS § 72 lg 2), seega tuleb Andrei Zubarevil kanda 2 päeva asendusaresti.

Andrei Zubarev kannab käesoleval ajal Harju Maakohtu 17.02.2015. a otsusega kriminaalasjas
nr 1-15-1017 KarS § 184 lg 2 p 2 järgi mõistetud 3 aasta 6 kuu pikkust vangistust alates
16.09.2014. Juhul kui ta karistuse kandmiselt ennetähtaegselt ei vabane, viibib ta vangistuses
kuni XXX. Kuna vangistuses viibimise tõttu ei ole Andrei Zubarevil võimalik koheselt aresti
kandma asuda, tuleb asendusarest pöörata täitmisele koheselt pärast vangistusest vabanemist.

/allkirjastatud digitaalselt/

kohtunik


                                                 2
