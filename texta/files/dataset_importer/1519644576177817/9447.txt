                           KOHTUOTSUS
                             RESOLUTIIVOSA
                               EESTI VABARIIGI NIMEL

Kohus                      Harju Maakohus (Liivalaia kohtumaja)

Otsuse tegemise aeg ja     15.08.2016 Tallinn

koht

Kriminaalasja number       1-16-6945 (16230200698)

Kohtukoosseis              kohtunik Janika Kallin

Kohtuistungi sekretär      Martin Kalamees

Kriminaalasi               Kalle Ploomipuu süüdistuses Karistusseadustiku (KarS) § 424 järgi
                           lühimenetluses (kiirmenetluse korras)

Prokurör                   Alice Simm

Süüdistatav                Kalle Ploomipuu
                           isikukood: 37303036523; Eesti Vabariigi kodanik; emakeel: eesti keel;
                           elukoht: XXX; kesk-eriharidus; töökoht: XXX OÜ, lukksepp; varem
                           kriminaalkorras karistamata, väärteokorras karistatud 1 korra.

                           Kahtlustatavana kinni peetud 13.08.2016 kella 16.26

Kaitsja                    Süüdistatav ei soovinud kohtuistungil kaitsjat

RESOLUTSIOON
Juhindudes Kriminaalmenetluse seadustiku (KrMS) § 256-1, § 256-5 lg 1 p 2, lg 2, § 233 – 238, §
175 lg 1 p 4, 9 § 179 lg 1 p 2, § 180 lg 1, 3, § 306, § 313 kohus o t s u s t a s:

   1. Süüdi mõista Kalle Ploomipuu KarS § 424 järgi ja karistada vangistusega 1 (üks) aasta
      ja 3 (kolm) kuud.
   2. Vähendada Kalle Ploomipuule mõistetud karistust 1/3 võrra. Kalle Ploomipuu peab ära
      kandma 10 (kümne) kuu pikkuse vangistuse.
   3. KarS § 68 lg 1 järgi arvestada Kalle Ploomipuu eelvangistus 3 (kolm) päeva (s.o 13.08.2016
      – 15.08.2016) karistusaja hulka. Kalle Ploomipuul tuleb ära kanda 9 (üheksa) kuu ja 27
      (kahekümne seitsme) päeva pikkune vangistus.
                                                  2

     4. KarS § 73 lg 1 ja 3 alusel jätta Kalle Ploomipuule mõistetud ja kandmisele kuuluv 9
        (üheksa) kuu ja 27 (kahekümne seitsme) päeva pikkune vangistus tingimisi kohaldamata
        1 (ühe) aasta ja 6 (kuue) kuu pikkuse katseaja jooksul, kui Kalle Ploomipuu ei pane selle
        aja kestel toime uut, tahtlikku kuritegu.

     5. KarS § 78 p 1 alusel arvestada Kalle Ploomipuule määratud 1 (ühe) aasta ja 6 (kuue) kuu
        pikkuse katseaja kulgemist alates kohtuotsuse kuulutamisest, s.o alates 15.08.2016.a.

     6. Kalle Ploomipuu vabastada kohtusaalis.

     7. Kohaldada lisakaristust KarS § 50 lg 1 p 1 järgi ja võtta Kalle Ploomipuult ära
        mootorsõiduki juhtimise õigus 3 (kolmeks) kuuks.

     8. KrMS § 175 lg 1 p-de 4, 9 ning § 180 lg 1 alusel välja mõista Kalle Ploomipuult riigieelarve
        tuludesse menetluskulud: sundraha 322,50 eurot ja kaitsjatasu 72,00 eurot.
        Kriminaalmenetluse kulud kokku 394,50 eurot tuleb tasuda kohtuotsuse jõustumisest
        arvates 1 (ühe) kuu jooksul. Väljamõistetud menetluskulud tasuda Maksu- ja Tolliameti
        arveldusarvele EE351010052031000004 SEB pangas, EE502200221014193355
        Swedbankis, EE873300333499990003 Danske Bankis või EE401700017002872300 Nordea
        pangas, märkides selgitusena „Kalle Ploomipuu, 1-16-6945, menetluskulud“.
        Menetluskulude tasumiseks vajaminev viitenumber edastatakse makseinfona
        süüdimõistetu postiaadressile. Samuti on makseinfo koos kohtuotsusega kättesaadav e-
        toimiku süsteemi kaudu. Kui rahalised nõuded ei ole täies ulatuses tähtaegselt tasutud,
        suunatakse nõuded täitemenetluse läbiviimiseks kohtutäiturile täitemenetluse seadustikus
        sätestatud korras ning süüdimõistetul tuleb kanda ka kohtuotsuse täitmisega seonduvad
        kulud.

 Edasikaebamise kord
Kohtuotsuse peale saab kaevata.
Kohtuotsuse peale võivad süüdistatav, kaitsja ja kannatanu esitada apellatsiooni.
Apellatsiooniõiguse kasutamise soovist tuleb kohtule teatada kirjalikult Harju Maakohtu
Liivalaia kohtumajale 7 (seitsme) päeva jooksul, alates kohtuotsuse resolutiivosa
kuulutamisest. Apellatsioon esitatakse otsuse teinud kohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda
kohtuotsusega. Kohtuotsuse terviktekst on apellatsiooniõiguse kasutamise soovist teatamise
korral kättesaadav Harju Maakohtu Liivalaia kohtumaja kriminaalkantseleis 12.09.2016
alates kella 15.00.

Kohtu selgitus:
Selgitada, et kaebetähtaja mööda laskmise korral jäetakse apellatsioon läbi vaatamata ja
tagastatakse.

Esitatud süüdistus:
Kalle Ploomipuud süüdistatakse selles, et tema tahtlikult juhtis 13.08.2016 kella 16.15 ajal Tallinnas
Akadeemia tee 46 juures mootorsõidukit Audi A6 Quattro registreerimisnumbriga XXX, olles
joobeseisundis (alkoholijoove 1,40 mg/l laiendmääramatusega ± 0,12 mg/l (lõplik tulemus 1,28
mg/l)).
Sellise käitumisega rikkus Kalle Ploomipuu liiklusseaduse § 69 lg 1 ja korrakaitseseaduse § 36 lg 1
/Juht ei tohi olla joobeseisundis. Joobeseisund on alkoholi, narkootilise või psühhotroopse aine või
muu joovastava aine tarvitamisest põhjustatud terviseseisund, mis avaldub väliselt tajutavas häiritud
                                                3

või muutunud kehalistes või psüühilistes funktsioonides ja reaktsioonides/ ning liiklusseaduse § 69
lg 2 p 1/ alkoholijoobes olevaks loetakse mootorsõidukijuht, trammijuht ja maastikusõidukijuht kui
juhi ühes grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem/ nõudeid.
Seega pani Kalle Ploomipuu toime mootorsõiduki juhtimise joobeseisundis s.o KarS § 424 järgi
kvalifitseeritava kuriteo.

Kohtu seisukoht:
KrMS § 315 lg 4 kohaselt võib kohus kohtuotsuse kuulutamisel kuulutada üksnes selle resolutiivosa,
selgitades selle kuulutamisel suuliselt kohtuotsuse olulisemaid põhjendusi.


/allkirjastatud digitaalselt/
