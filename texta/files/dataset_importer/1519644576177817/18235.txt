                          KOHTUOTSUS
                               EESTI VABARIIGI NIMEL


 Kohus                              Viru Maakohus
 Otsuse tegemise aeg ja koht        15. aprill 2016, Rakvere kohtumaja
 Väärteoasja number                 4-16- 1668
 Kohtunik                           Kristel Vedro

 Väärteoasi                         Viljar Aidma kaebus Politsei- ja Piirivalveameti Ida
                                    prefektuuri 05.03.2016 otsusele väärteoasjas nr 2590, 16,
                                    000981
 Kaebuse esitaja                    Menetlusalune      isik:  Viljar     Aidma      (isikukood
                                    38607102224), elukoht xxxx, töökoht puudub.
                                    Kohtuväline menetleja: Politsei- ja Piirivalveamet Ida
 Vastustaja                         prefektuur, esindaja Key Paju, e-post: ppa@politsei.ee

 Kirjalik menetlus                  Väärteomenetluse seadustik (VTMS) § 123, § 132 p 1,
 Õiguslik alus                      § 135


RESOLUTSIOON:
  1. Jätta Viljar Aidma kaebus rahuldamata ning Politsei- ja Piirivalveameti Ida
     prefektuuri 05.03.2016 kiirmenetluse otsus väärteoasjas nr 2590, 16, 000981
     muutmata.
  2. Kohtuotsus pooltele kätte toimetada.

Edasikaebamise kord

Kohtuotsuse peale on õigus esitada kassatsioon Riigikohtule. Kui kohtumenetluse pool soovib
kasutada kassatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse kuulutamisest, välja arvatud väärteomenetluse seadustik (VtMS) §
156 lõikes 11 nimetatud juhul.
VtMS § 156 lõikes 11 kohaselt kui üks kohtumenetluse pool on VtMS § 156 lõikes 1 nimetatud
tähtaja jooksul teatanud kassatsiooniõiguse kasutamise soovist ega ole sellest loobunud, on
ülejäänud kohtumenetluse pooltel kassatsiooniõigus olenemata sellest, kas nad ise on
kassatsiooniõiguse kasutamise soovist teatanud.

                                                                                           1
Kassatsioon esitatakse Riigikohtule kirjalikult 30 päeva jooksul alates otsuse avalikult
teatavakstegemisest.
VTMS § 156 lg 2 kohaselt kohtumenetluse poole soovist kasutada kassatsiooniõigust või teate
esitamise järel kassatsiooniõiguse kasutamisest loobuda, teatab maakohus või ringkonnakohus
teisele kohtumenetluse poolele kirjalikult.
VTMS § 155 lg 2 kohaselt on kassatsiooni esitamise õigus menetlusaluse isiku advokaadist
kaitsjal, kohtuvälisel menetlejal või tema advokaadist esindajal.

Asjaolud ja kaebus

1. Politsei- ja Piirivalveameti Ida prefektuuri Rakvere politseijaoskonna patrullpolitseinik Elisa
Sisask koostas menetlusalusele isikule Viljar Aidmale 05.03.2016 kiirmenetluse otsuse
10220152137442, mille kohaselt menetlusalune isik juhtis 05.03.2016 kell 12.48 paiku
mootorsõidukit xxxx, r/m xxxx, Lääne-Viru maakonnas, Vinni vallas, Rakvere-Luige mnt 13,8
km-l, Pajustis, liikus Kehala suunas. Esmase juhtimisõigusega juhtis mootorsõidukit, mille
puudus taga nähtaval kohal algaja juhi tunnusmärk. Menetlusalune isik rikkus sellega
liiklusseaduse (edaspidi LS) § 106 lg 3 nõudeid. Väärtegu on kvalifitseeritud LS § 242 lg 1
järgi. Menetlusalusele isikule määrati LS § 242 lg 1 alusel karistuseks rahatrahvi 10
trahviühikut, so 40 eurot.

2. 07.03.2016 esitas menetlusaluse isik Viljar Aidma Viru Maakohtu Rakvere kohtumajale
kaebuse, mille kohaselt ta ei tunnista ennast süüdi. Sõiduautol puudus tagumine aknalaud ja
tagumine algaja juhi tunnusmärk kadus halbade ilmastikuolude tõttu. Ta märkis, et rahatrahvi
maksmiseks vahendi puuduvad.

Vastus

3. Rakvere politseijaoskonna ennetus- ja menetlustalituse menetlusteenistuse vanemkomissar
Key Paju leidis, et Viljar Aidma on toime pannud temale inkrimineeritud väärteo. Kaebuse
rahuldamiseks ja otsuse tühistamiseks alust ei ole.

4. Viljar Aidma on menetluse käigus andnud ütlused, kus tõdes, et ta juhtis 05.03.2016
sõiduautot xxxx reg nr xxxx (omanik M S) Pajustist Avinurme poole. Kahjuks oli ta unustanud
sõidukile algaja juhi tunnusmärgid paigaldada. Parandas vea kohapeal. Kahetses juhtunut väga.
Tema ütlustest nähtub, et ta pani väärteo toime hooletusest ja ettevaatamatusest.

5. Algaja juhi tunnusmärk on kohustuslik esmase ja piiratud juhiloa omaja autol, mida ta juhib,
samuti liiklusseaduse § 106 lõikes 2 toodud juhil, kelle esmane juhiluba on vormistamisel.
Algaja juhi tunnusmärk peab autol olema ees ja taga nähtaval kohal. Kohtuväline menetleja
palub jätta otsus muutmata ja Viljar Aidma kaebus rahuldamata.

Kohtuotsuse põhjendused




                                                                                                2
6. VTMS § 123 lg 2 kohaselt maakohus arutab väärteoasja täies ulatuses, sõltumata esitatud
kaebuse piiridest, kontrollides kohtuvälise menetleja otsuse tegemise aluseks olnud faktilisi ja
õiguslikke asjaolusid.

7 Kohus, tutvunud menetlusaluse isiku ja kohtuvälise menetleja seisukohaga ning väärteoasja
materjalidega, leiab, et Viljar Aidma kaebus tuleb jätta rahuldamata ning Politsei- ja
Piirivalveameti Ida prefektuuri 05.03.2016 kiirmenetluse otsus väärteoasjas nr 2590,16, 000981
muutmata.

8. Menetlusalust isikut süüdistatakse Liiklusseaduse § 106 lg 3 rikkumises. Liiklusseadus § 106
lg 3 kohaselt autol, mida juhib esmase juhiloa omaja või käesoleva paragrahvi lõikes 2
nimetatud juht, peab olema ees ja taga nähtaval kohal algaja juhi tunnusmärk.

9. Väärteomenetluses lasub tõendamiskoormis kohtuvälisel menetlejal. VTMS § 57 lg 1 p 1-
8 kohaselt tuleb kiirmenetluse otsuses märkida tõendid, millest tulenevalt loetakse väärteo
tõendatuks. Kiirmenetluse otsusega on loetud menetlusaluse isiku süü tõendatuks tunnistaja
ülekuulamise protokolliga.

10. KrMS § 61 lg 1 ja 2 kohaselt hindab kohus tõendeid nende kogumis oma siseveendumuse
kohaselt, kusjuures ühelgi tõendil ei ole ette kindlaksmääratud jõudu. Kohus loeb menetlusaluse
isiku Viljar Aidma süü temale esitatud süüdistuses tõendatuks kohtuvälises menetluses kogutud
tõenditega: tema enda ütlustega kiirmenetluse otsuses ja tunnistaja ülekuulamise protokolliga.

11. Kohus loeb menetlusaluse isiku Viljar Aidma süü temale esitatud süüdistuses tõendatuks
tema enda ütlustega kiirmenetluse otsuses, mille kohaselt ta juhtis 05.03.2016 sõiduautot xxxx
reg nr xxxx Pajustist Avinurme. Tema ütluste kohaselt oli ta unustanud sõidukile algaja juhi
tunnusmärgid paigaldada. Parandas vea kohapeal. Kahetses juhtunut väga.

12. Kohus loeb menetlusaluse isiku Viljar Aidma süü temale esitatud süüdistuses tõendatuks
tunnistaja R R ülekuulamise protokolliga, mille kohaselt oli tema 05.03.2016 tööl Ida
prefektuuri patrullpolitseinikuna. Patrulliti koos paarimehe E S Vinni vallas, Rakvere-Luige
mnt 13,8 km-l, Pajustis. Nähti sõitmas punast värvi sõiduautot xxxx, millel ei põlenud lähituled.
Kontrollides selgus, et Viljar Aidma omab esmast juhiluba, samas puudus sõiduauto taga
nähtaval kohal algaja juhi tunnusmärk. Lisaks ei olnud isikul esitada sõiduki
registreerimistunnistust.

13. KarS § 2 lg 2 sätestab, et karistatakse teo eest, kui see vastab süüteokoosseisule, on
õigusvastane ja isik on selle toimepanemises süüdi. Menetlusalune isik pani seega toime LS §
242 lg 1 järgi kvalifitseeritud väärteo. Talle määrati LS § 242 lg 1 alusel karistuseks rahatrahvi
10 trahviühikut, so 40 eurot.

14. Kohus leiab, et Viljar Aidma pani väärteo toime hooletusest ettevaatamatuse vormis. KarS
§ 18 lg 3 kohaselt on tegu pandud hooletusest, kui isik ei tea süüteokoosseisule vastava asjaolu
esinemist, kuid oleks seda tähelepaneliku ja kohusetundliku suhtumise korral pidanud ette
nägema.

                                                                                                3
15. Viljar Aidma omades esmast juhiluba, oleks tähelepaneliku ja kohusetundliku suhtumise
korral pidanud ette nägema, et halbade ilmastikuolude tõttu (tuul ja vihm) võib väljapoole klaasi
paigaldatud esmase juhi tunnusmärk kaduma minna. Tunnistaja sõnade kohaselt puudus
sõiduauto taga nähtaval kohal algaja juhi tunnusmärk.

16. Liiklusseaduse § 14 lg 2 kohaselt peavad kõik liiklejad ja muud isikud järgima liiklusalaste
õigusaktide nõudeid, olema liikluses hoolikad ja ettevaatlikud ning tagama liikluse sujuvuse, et
vältida ohu ja kahju tekkimist. Algaja juhi tunnusmärk peab LS § 106 lg 3 kohaselt olema autol
ees ja taga nähtaval kohal.

17. Tõendamist leidis, et LS § 242 lg 1 kohaselt sätestatud väärteo on süüliselt ja õigusvastasel
toime pannud menetlusalune isik. LS § 242 lg 1 kohaselt mootorsõiduki- või trammijuhi poolt
liiklusnõuete rikkumise eest, kui puudub käesoleva seaduse §-des 201–203, 205–207, 209, 211,
212, 214–219, 221–224 ja 226–241 sätestatud väärteokoosseis, karistatakse rahatrahviga kuni
20 trahviühikut.

18. KarS § 56 lg 1 sätestab, et karistuse mõistmisel kohtu poolt või määramisel kohtuvälise
menetleja poolt arvestatakse kergendavaid ja raskendavaid asjaolusid, võimalust mõjutada
süüdlast edaspidi hoiduma süütegude toimepanemisest ja õiguskorra kaitsmise huvisid.
Menetlusaluse isiku karistust kergendavaks asjaoluks on otsuse kohaselt süü tunnistamine,
raskendavad asjaolud puuduvad. Menetlusalusele isikule LS § 242 lg 1 alusel määrati
karistuseks 10 trahviühikut. Kohtuväline menetleja on kohaldanud põhikaristust sanktsiooni
keskmises määras.

19. Õiguskorra kaitsmise huvides tuleb isikule määrata karistus, mis peab andma hinnangu
normikehtivusse ja avaldama õiglase karistuse mõju ühiskonnas. Arvestades asjaolu, et
menetlusalusel isikul on 26 kehtivat väärteokaristust, on põhjendatud isikule määrata karistus
keskmises või seda ületavas määras. Kohtu hinnangul on eripreventiivselt võimalik mõjutada
Viljar Aidmad hoiduma süütegude toimepanemisest kohtuvälise menetleja poolt määratud
karistusega. Kohtu hinnagul on sellise karistusega järgitud ka õiguskorra kaitsmise huvid. Viljar
Aidma väited, et tal on kaks alaealist last ja puudub raha trahvi tasumiseks, ei anna alust talle
määratud karistuse muutmiseks.

20. Eeltoodud põhjendustel tuleb jätta menetlusaluse isiku Viljar Aidma kaebus rahuldamata
ning Politsei- ja Piirivalveameti Ida prefektuuri 05.03.2016 kiirmenetluse otsus väärteoasjas nr
2590, 16, 000981 muutmata.

(allkirjastatud digitaalselt)
Kristel Vedro
kohtunik




                                                                                               4
