                             KOHTUMÄÄRUS
Kohus                                Viru Maakohus

Kohtunik                             Heli Väinaste

Määruse tegemise aeg ja koht         30. september 2016, Rakvere kohtumaja

Väärteoasja number                   4-16-5976

Väärteoasi                           Rauno Reapi kaebus Politsei- ja Piirivalveameti Ida
                                     prefektuuri Jõhvi politseijaoskonna patrulli- ja
                                     liiklusjärelevalvetalituse xxxx H L 10.08.2016 otsuse
                                     peale väärteoasjas nr: 2440,16,004948

Menetlustoiming                      Kaebuse läbi vaatamata jätmine

Menetlusosalised                     Kaebuse esitaja: Rauno Reap, isikukood 39305050242,
                                     elukoht xxxx, e-post: xxxx

RESOLUTSIOON:

Jätta Rauno Reapi kaebus Politsei- ja Piirivalveameti Ida prefektuuri Jõhvi
politseijaoskonna patrulli- ja liiklusjärelevalvetalituse xxxx H L 10.08.2016 otsuse peale
väärteoasjas nr: 2440,16,004948 läbi vaatamata.

Määrus edastada kaebuse esitajale ning Politsei- ja Piirivalveameti Ida prefektuuri Jõhvi
politseijaoskonnale.

Määruse peale võib esitada määruskaebuse Viru Maakohtu Rakvere kohtumajale 15
päeva jooksul alates päevast, mil isik sai vaidlustatavast kohtumäärusest teada või pidi
teada saama.

Asjaolud ja kohtumääruse põhjendus.

15.08.2016 saabus Viru Maakohtule Rauno Reapi vastulause 16.07.2016 väärteoprotokollile
väärteoasjas nr: 2440,16,004948. Politsei- ja Piirivalveameti poolt 18.08.2016 kohtule
edastatud materjalide põhjal, leidis kohus, et tegemist on kaebusega Politsei- ja Piirivalveameti
Ida prefektuuri Jõhvi politseijaoskonna patrulli- ja liiklusjärelevalvetalituse xxxx H L
10.08.2016 otsuse peale väärteoasjas nr: 2440,16,004948.


                                                                                               1
05.09.2016 kohtumäärusega jättis kohus Rauno Reapi kaebuse käiguta ning andis kaebuse
esitajale tähtaja, 15 päeva alates määruse kättesaamisest, kaebuses esinevate puuduste
kõrvaldamiseks. Kohus selgitas määruses, et Rauno Reapi poolt esitatud dokument on
pealkirjastatud kui vastulause 16.07.2016 koostatud väärteoprotokollile, kuid
väärteoprotokollile on menetlusalusel isikul ja tema kaitsjal väärteomenetluse seadustiku
(VTMS) § 69 lg 6 alusel õigus esitada vastulause kohtuvälisele menetlejale 15 päeva jooksul,
alates väärteoprotokolli koopia kättesaamisest. Käesoleval juhul ei nähtu asja materjalidest, et
menetlusalune isik oleks kohtuvälisele menetlejale esitanud vastulause väärteoprotokollile ning
väärteoasjas on tehtud otsus 10.08.2016. Kohtuvälise menetleja üldmenetluses tehtud otsuse
peale on menetlusosalisel õigus VTMS § 114 lg 1 p 2 ning lg 4 alusel esitada kaebus maakohtule
15 päeva jooksul, alates päevast, mil kohtuvälise menetleja otsus on menetlusosalisele
kohtuvälise menetleja juures kättesaadav. Seega on Rauno Reapil õigus esitada maakohtule
kaebus kohtuvälise menetleja otsusele, kohtule esitatav kaebus peab vastama VTMS § 115
sätestatud nõuetele. Kohus tõi välja, et Rauno Reapi poolt kohtule esitatud dokument ei ole
käsitletav korrektse kaebusena, see on pealkirjastatud kui vastulause väärteoprotokollile, sellel
puuduvad kohtu nimetus, kellele kaebus esitatakse; otsuse teinud kohtuvälise menetleja nimetus
ja aadress, kohtuvälise menetleja otsuse number ja kuupäev. Sellele ei ole lisatud kaevatava
otsuse koopiat ega ka kaebaja väiteid (miks kohus peaks kohtuvälise menetleja otsuse
lisakaristuse määramise osas tühistama) kinnitavaid tõendeid. Menetlusalune isik ei ole
märkinud, kas ta soovib kohtuistungist osa võtta või on nõus asja lahendamisega kirjalikus
menetluses. Kohus määras, et Rauno Reapil tuleb esitada kohtule kaebus, mis vastab kõikidele
VTMS § 115 sätestatud nõuetele ning andis talle tähtaja 15 päeva kohtumääruse kättesaamisest
arvates kaebuses esinevate puuduste kõrvaldamiseks. Kohus selgitas, et kui kaebuse esitaja
ettenähtud korras määratud tähtaja jooksul kaebuses esinenud puudusi ei kõrvalda, teeb
kohtunik kaebuse läbi vaatamata jätmise kohta määruse ja tagastab kaebuse selle esitanud
isikule.

Kohtumäärus on AET-i kaudu Rauno Reapile kätte toimetatud 14.09.2016 ning allkirja vastu
üle antud 17.09.2016 Rauno Reapi elukaaslasele I M. 14.09.2016 on Rauno Reap edastanud
kohtule uued dokumendid, mille kohaselt esitab ta endiselt vastulause 16.07.2016
väärteoprotokollile väärteoasjas nr: 2440,16,004948. Rauno Reap on märkinud, et lisatud on
haiguslood ja väärteoprotokoll ning märkinud, et ei soovi osaleda otsuse tegemise juures.

Kohus märgib, et kõrvaldamata on enamus 05.09.2016 kohtumääruses välja toodud puudustest:
vaidlustatud ei ole mitte otsust vaid väärteoprotokolli; puudub kohtu nimetus, kellele kaebus
esitatakse; puudub otsuse teinud kohtuvälise menetleja nimetus ja otsuse nr ja kuupäev.
Vastulauset väärteoprotokollile saab esitada kohtuvälisele menetlejale, mitte kohtule ning seda
tuleb teha 15 päeva jooksul alates väärteoprotokolli koopia saamisest. Nimetatud tähtaeg on
käesolevas väärteoasjas mööda lastud. 10.08.2016 on väärteoasjas tehtud kohtuvälise menetleja
poolt otsus ning selle osas oli Rauno Reapil õigus esitada kaebus kohtule, mida kohus
menetlusalusele isikule juba eelnevalt selgitas. Eeltoodust tulenevalt asub kohus seisukohale,
et Rauno Reap ei ole käesolevaks ajaks kaebuses esinenud puudusi kõrvaldanud. Kuivõrd isik
ei ole esitanud korrektset kaebust kohtuvälise menetleja otsusele, siis ei ole võimalik kohtul
seda läbi vaadata.

Väärteomenetluse seadustiku (VTMS) § 118 lg 1 kohaselt, kui kaebus ei vasta VTMS § 115
nõuetele, teeb maakohtunik selle käiguta jätmise kohta määruse ning annab kaebuse esitajale
tähtaja puuduste kõrvaldamiseks. VTMS § 118 lg 2 p 3 kohaselt teeb maakohtunik kaebuse läbi



                                                                                               2
vaatamata jätmise kohta määruse, kui kaebuse esitanud isik ei ole käesoleva paragrahvi lõikes
1 ettenähtud korras määratud tähtaja jooksul kõrvaldanud kaebuses esinenud puudusi.

Eeltoodust tulenevalt jätab kohus Rauno Reapi kaebuse kohtuvälise menetleja otsusele läbi
vaatamata, kuna kaebuse esitaja ei ole talle määratud tähtaja jooksul kõrvaldanud kaebuses
esinenud puuduseid.

Kohus lähtus eeltoodust ja juhindus VTMS 118 lg 2 p 3; 192; 193 nõudeist.

/allkirjastatud digitaalselt/

Heli Väinaste
Kohtunik




                                                                                           3
