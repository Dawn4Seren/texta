                        KOHTUMÄÄRUS
Kohus                               Tartu Maakohus
Määruse tegemise aeg ja koht        1. detsember 2016.a, Võru kohtumaja
Asenduskaristuse number             4-16-7978
Kohtunik                            Marju Persidskaja
Avalduse esitaja/sissenõudja        Politsei- ja Piirivalveameti Põhja prefektuur
Kohtutäitur                         P. P.
Avalduse sisu                       väärteo eest karistusena määratud rahatrahvi asendamine

Süüdlane                            Roman Säinas (isikukood xxxxxxxxxxx, elukoht:
                                    xxxxxxxxxxx-xxxxxxxxxxxxx, roman.sainas@gmail.com
                                    )

RESOLUTSIOON                        Juhindudes VTMS § 211 lg-st 3, kohus määras:

1. Jätta rahuldamata Politsei- ja Piirivalveameti Põhja prefektuuri avaldus Roman
   Säinas’ele Politsei- ja Piirivalveameti Põhja prefektuuri 21.06.2013.a otsusega
   väärteoasjas nr xxxxxxxxxxxxxxx rahatrahvi 50 trahviühikut, so 200 eurot arestiga
   asendamiseks seoses Roman Säinase poolt rahatrahvi tasumisega.
2. Määrus saata Politsei- ja Piirivalveameti Põhja prefektuurile, süüdlasele ja teadmiseks
   kohtutäiturile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik

Politsei- ja Piirivalveameti Põhja prefektuur esitas 02.11.2016.a Tartu Maakohtu Võru
kohtumajale avalduse süüdlasele Roman Säinasele määratud rahatrahvi asendamiseks arestiga.

Põhja Prefektuur määras 21.06.2013 Roman Säinasele (isikukood xxxxxxxxxxx, elukoht:
xxxxxxxx-xxxxxxxxxxxx) xxxxxxxxxxxxxxxxxxxxxxxxxxxxxxxx summas 200 eurot. Kuna
Roman Säinas ei tasunud rahatrahvi 200 eurot vabatahtlikult, alustas Tallinna kohtutäitur P. P.
tema suhtes antud väärteoasjas täitemenetluse.

Tulenevalt väärteomenetluse seadustiku (VTMS) § 211 lg-st 1 teeb maakohus sissenõudja
avalduse alusel määruse rahatrahvi asendamise kohta arestiga või süüdlase nõusolekul
üldkasuliku tööga vastavalt karistusseadustiku § 72-le, kui süüdlane ei ole rahatrahvi tervikuna
määratud tähtajaks tasunud või osastatud rahatrahvi maksmise tähtaega ei järgita, rahatrahvi
täitmise tähtaega ei ole pikendatud ja süüdlasel ei ole vara, millele sissenõuet pöörata.

Eeltoodu alusel ja juhindudes KarS §-st 72 ja TMS §-st 201 palus avaldaja asenduskaristuse
kohaldamist Roman Säinase suhtes tasumata rahatrahvi osas summas 200 eurot.

08.11.2016.a teatas Põhja prefektuuri teabebüroo vanemkorrakaitseametnik Maarika Mändla
kohtule e-maili teel, et Roman Säinase rahatrahv väärteoasjas nr xxxxxxxxxxxxxxx täies
ulatuses tasutud 07.11.2016 ning Põhja prefektuur loobub antud asjas asenduskaristuse
taotlusest.

Määruse põhjendused

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil
põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna süüdlane Roman Säinas on rahatrahvi tasunud, siis tuleb sissenõudja avaldus jätta
rahuldamata.


/allkirjastatud digitaalselt/
Marju Persidskaja
kohtunik




                                            2 (2)
