                                                                        Kriminaalasi nr 1-15-8604




                               KOHTUMÄÄRUS

Kohus                             Tartu Maakohus

Määruse tegemise aeg ja koht      09. september 2016 Jõgeva kohtumaja (istung toimus
                                  kaugkohtuistungina 22.08.2016)
Kriminaalasja number              1-15-8604

Täitmiskohtunik                   Liivi Loide

Kohtuistungi sekretär             Viivi Kalme

Prokurör                          Ene Uljanova (esitas arvamuse kirjalikult)

Taotlus                           Dmitri Zabolotski tingimisi enne tähtaega vangistusest
                                  vabastamiseks elektroonilise järelevalvega
Süüdimõistetu                     DMITRI ZABOLOTSKI

                                  isikukood 37106032718; asukoht: viibib karistuse
                                  kandmisel Tartu Vanglas; elukoht vabanemisel:
                                  xxxxxxxxxxxxxxxxxxxxxxxxxxxxxxxxxxxxxxxxxxxxxx
                                  xxxxxxxxxxxxxxxxx
RESOLUTSIOON

Vabastada Dmitri Zabolotski Tartu Maakohtu 19.10.2015. a kohtuotsusega kriminaalasjas nr
1-15-8604 mõistetud karistuse kandmiselt tingimisi enne tähtaega elektroonilise järelevalve
kohaldamisega.

KarS § 76 lg 5 alusel määrata Dmitri Zabolotskile katseaeg tähtajaga kuni 12.09.2017. a.

Kohustada Dmitri Zabolotskit täitma katseaja jooksul KarS § 75 lg 1 sätestatud
kontrollnõudeid:
   1) elada          kohtu           määratud        alalises        elukohas        –
      xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
   2) ilmuda kriminaalhooldaja määratud ajavahemike järel kriminaalhooldusosakonda
      registreerimisele;
   3) alluda kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saada kriminaalhooldusametnikult eelneva loa elukohast lahkumiseks kauemaks kui
      viieteistkümneks päevaks;


                                                                                            1 (4)
   5) saada kriminaalhooldusametnikult eelneva loa elu-, töö- või õppimiskoha
      vahetamiseks;
   6) saada kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg 2 p 2, 9 alusel määrata Dmitri Zabolotskile katseajaks järgmised kohustused:
   1) mitte tarvitada alkoholi;
   2) alluma elektroonilisele valvele 4 (neli) kuud alates elektroonilise valve seade süüdlase
      keha külge kinnitamisest arvates.

Määrus Dmitri Zabolotski suhtes kriminaalhoolduse teostamiseks saata täitmiseks Tartu
Vangla Jõgeva esinduse kriminaalhooldusosakonnale.

Vabastada süüdimõistetu        Dmitri    Zabolotski    karistuse   kandmiselt     peale   käesoleva
kohtumääruse jõustumist.


Edasikaebamise kord
Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Dmitri Zabolotski on Tartu Maakohtu 19.10.2015. a kohtuotsusega kriminaalasjas nr 1-15-8604
süüdi tunnistatud KarS § 424 ja KarS § 329 järgi ja karistuseks mõistetud 1 aasta vangistust. KarS §
65 lg 2 alusel suurendati karistust Dmitri Zabolotskile Tartu Maakohtu 14.07.2015. a kohtuotsusega
kriminaalasjas nr 1-15-5726 mõistetud karistuse ärakandmata osa, mis on 9 kuud 27 päeva
vangistust, võrra ja liitkaristuseks kohtuotsuste kogumis mõisteti Dmitri Zabolotskile 1 aasta 9 kuud
27 päeva vangistust. 14.07.2015. a Tartu Maakohtu otsusega kriminaalasjas 1-15-5726 Dmitri
Zabolotskile KarS § 50 lg 1 p 1 alusel mõistetud lisakaristus, millega on ära võetud mootorsõiduki
juhtimise õigus 10 kuuks, jääb täitmisele iseseisvalt. Kohtuotsus jõustus 04.11.2015.
Kinnipeetava karistusaeg algas 16.11.2015 ja lõpeb 12.09.2017. KarS § 76 lg 1 p 1 alusel võib kohus
teise astme kuriteos või ettevaatamatus esimese astme kuriteos süüdlase katseajaga tingimisi enne
tähtaega vangistusest vabastada, kui ta on tegelikult ära kandnud vähemalt ühe kolmandiku mõistetud
karistusajast, kuid mitte vähem kui neli kuud, ning nõustunud käesoleva seadustiku § 75 lõike 2
punktis 9 sätestatud elektroonilise valve kohaldamisega. Tingimisi ennetähtaega vabanemise
võimalus koos elektroonilise järelevalvega avanes kinnipeetaval 25.06.2016.

17.06.2016 edastas Tartu Vangla kohtule materjalid Dmitri Zabolotski vangistusest enne tähtaega
vabastamise otsustamiseks. Kohtule esitatud materjalidest nähtub, et Tartu Vangla toetab
kinnipeetava Dmitri Zabolotski vangistusest tingimisi enne tähtaega vabastamist elektroonilise
järelevalve alla.

Kohtuistungil prokurör ei osalenud, kuid esitas enda arvamuse kirjalikult. Prokurör toetab Dmitri
Zabolotski ennetähtaegset vabastamist ja leiab, et kriminaalhooldaja poolne järelevalve ja
kontrollnõuded on antud isiku puhul vajalikud, vangla poolt soovitatud lisakohustused maandavad
riske. Elektrooniline järelevalve ja ülejäänud karistusajaks käitumiskontrollile allutamine võiks
Dmitri Zabolotski puhul olla tulemuslikum kui järelejäänud vangistuse lõpuni kandmine.

Dmitri Zabolotski avaldas kohtuistungil, et ta soovib enne tähtaega vabaneda. Kinnipeetav selgitas, et
tal on karistuse kandmise ajal olnud aega oma eluviisi analüüsida ning ta soovib seda muutma. Enda


                                                                                                 2 (4)
sõnul plaanib Dmitri Zabolotski täielikult lõpetada alkoholi tarvitamise. Vajaduse korral on ta valmis
pöörduma abi saamiseks A-kliinikusse. Vanglas on kinnipeetav läbinud sotsiaalprogrammi
„Eluviisitreening“. Vabaduses toetab kinnipeetavat õde, kellega on suhted normaalsed.

KOHTU SEISUKOHT
KarS § 76 lg 1 p 1 alusel võib kohus teise astme kuriteos või ettevaatamatus esimese astme kuriteos
süüdlase katseajaga tingimisi enne tähtaega vangistusest vabastada, kui ta on tegelikult ära kandnud
vähemalt ühe kolmandiku mõistetud karistusajast, kuid mitte vähem kui neli kuud, ning nõustunud
käesoleva seadustiku § 75 lõike 2 punktis 9 sätestatud elektroonilise valve kohaldamisega.
Käesolevaks ajaks on Dmitri Zabolotski temale mõistetud karistusajast ära kandnud vähemalt ühe
kolmandiku ning andnud nõusoleku elektroonilise valve kohaldamiseks. Kriminaalhooldusametnik
on          kontrollinud        Dmitri          Zabolotski          vabanemisjärgset         elukohta
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxd. Nimetatud korter kuulus
kinnipeetava emale, kes suri 2015. aastal. Taotluse esitamise ajaks ei olnud pärandi küsimus veel
lahendatud, kuid kinnipeetava õe xxxxxxxxxxxxxxxxxx sõnade kohaselt on korter temale
testamendiga pärandatud. xxxxxxxxxxxxxxxxxx on andnud nõusoleku elektroonilise valve seadmete
paigaldamiseks. Korter on sobilik elektroonilise valve seadmete paigaldamiseks. Seega esinevad
formaalsed alused Dmitri Zabolotski tingimisi vangistusest ennetähtaegseks vabastamiseks
elektroonilise järelevalvega.

KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
kuriteo toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua tingimisi
enne tähtaega karistusest vabastamine.

Dmitri Zabolotskit on kriminaalkorras karistatud kokku seitsmel korral, vangistuses viibib esimest
korda. Praegust karistust kannab Dmitri Zabolotski mootorsõiduki juhtimise eest alkoholijoobes ja
karistuse kandmisest kõrvalehoidumise eest. Dmitri Zabolotski karistusandmetest nähtub, et juba ka
kahel varasemal korral on teda karistatud mootorsõiduki joobes juhtimise eest (Tartu Maakohtu
18.12.2012. a otsus 1-12-12097 ja 14.07.2015. a otsus 1-15-5726). Mõlemal korral on Dmitri
Zabolotskile antud võimalus kanda karistust vabaduses vabastades teda karistusest tingimisi
allutamisega käitumiskontrollile. Vaatamata sellele on isik jätkanud kuritegude toimepanemist ja
käesolev kuritegu on muuhulgas toime pandud varasema otsusega määratud katseajal. Kuna
kergemaliigilised karistused isikule vajalikku positiivset mõju ei avaldanud, tuli isikut õiguskuulekale
teele suunata reaalse vangistusega.
Dmitri Zabolotski käitumine karistuse kandmise ajal on olnud korrektne, ta on osalenud
sotsiaalprogrammis „Eluviisitreening“ ja läbi töötanud töövihiku „Alkohol“. Kinnipeetav ise leiab, et
esmane reaalne vangistus on teda mõjutanud, ta on valmis oma varasemat eluviisi muutma.
Väidetavalt mõistab Dmitri Zabolotski, et peale vabanemist on tarvis alkoholi tarvitamisest loobuda.
Positiivne on see, et lähedased on valmis kinnipeetavat toetama karske eluviisiga toimetulemisel ning
vajadusel valmis teda viima abi saamiseks A-kliinikusse.
Dmitri Zabolotski vabanemisjärgseid elutingimusi saab pidada positiivseteks. Kinnipeetavat toetavad
õde ja kohaliku omavalitsuse poolt määratud hooldaja. Dmitri Zabolotskile on garanteeritud elukoht
õele kuuluvas korteris, õde on valmis tasuma ka korteri kommunaalmaksed. Dmitri Zabolotski saab
töövõimetuspensionit ja puudetoetust, mis tagavad talle toimetulekuks vajalikud vahendid. Lisaks on
Dmitri Zabolotski teeninud tasu juhutöödega ja loodab seda jätkata.

Kohus leiab, et Dmitri Zabolotski vabastamine karistuse kandmiselt tingimisi enne tähtaega
elektroonilise järelevalvega on võimalik. Dmitri Zabolotski käitumine karistuse kandmise ajal,
läbitud sotsiaalprogramm, samuti kohtuistungil avaldatu, annavad alust arvata, et süüdimõistetu on


                                                                                                   3 (4)
praeguseks mõistnud oma varasema elustiili kahjulikku mõju endale ja teda ümbritsevatele isikutele.
Kinnipeetav on enesele teadvustanud, mis on tema puhul kuritegusid soodustavaks teguriks ning on
valmis oma elus muudatusi tegema. Käesolevalt tundub isikul olema tahe ja ka plaan edasiselt
seaduskuulekale teele asumiseks.
Kuigi Dmitri Zabolotski on varasemalt olnud kriminaalhooldusel ning need ei ole kõik edukalt
kulgenud, on kohus arvamusel, et käesolevaks ajaks reaalselt kantud vangistus võiks olla piisav, et
mõjutada esmakordselt vangistuses viibivat isikut hoiduma edaspidi süütegusid toimepanemast ning
ülejäänud karistusajaks käitumiskontrollile allutamine võiks olla tema osas tulemuslikum kui
järelejäänud vangistuse lõpuni kandmine. Kriminaalhoolduse kaudu on süüdimõistetule tagatud abi
kohandumiseks ühiskonnas ning käitumiskontrollile allutamine tagab ka piisava kontrolli Dmitri
Zabolotski edasise käitumise üle.

KarS § 76 lg 5 alusel tuleb Dmitri Zabolotskile määrata katseaeg kuni 12.09.2017. a. Samaks
tähtajaks peab kohus põhjendatuks allutada Dmitri Zabolotski ka KarS § 75 sätestatud
käitumiskontrollile. Selleks, et vähendada uute kuritegude toimepanemise riske, tuleb Dmitri
Zabolotskile katseajaks KarS § 75 lg 2 p 2 alusel määrata täiendav kohustus mitte tarvitada alkoholi.
Lisaks eelnimetatud kohustusele, tuleb KarS § 75 lg 2 p 9 alusel kohustada Dmitri Zabolotskit alluma
elektroonilisele valvele. KarS § 751 lg 3 p 2 ja lg 4 alusel peab kohus, arvestades ärakandmata
karistuse pikkust, põhjendatuks määrata elektroonilise valve tähtajaks 4 kuud alates elektroonilise
järelevalve seade keha külge kinnitamisest.

Määruse tegemisel juhindus kohus KrMS § 426 lg 1, § 432 lg 3.

/allkirjastatud digitaalselt/
Kohtunik




                                                                                                4 (4)
