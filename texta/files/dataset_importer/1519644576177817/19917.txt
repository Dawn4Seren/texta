                           KOHTUMÄÄRUS
Kohus                             Harju Maakohus

Kohtunik                          Meelis Eerik

Kohtujurist                       Kaia Hälvin

Määruse tegemise aeg ja koht      30.03.2016.a, Tallinn, Kentmanni kohtumaja

Tsiviilasja number                2-11-10021

Tsiviilasi                        Osaühing XXXpankrotiavaldus

Menetlustoiming                   Pankrotimenetluse lõpetamine

Menetlusosalised                  Võlgnik: Osaühing XXX(pankrotis, registrikood XXX,
                                  asukoht XXX)
                                  Pankrotihaldur:    vandeadvokaat     Ene       Ahas
                                  (Advokaadibüroo Sirel & Partnerid OÜ, asukoht Tartu
                                  mnt 43 10128 TALLINN)

Menetlustoimingu tegemise viis    Kirjalik menetlus

RESOLUTSIOON
    1. Lõpetada Osaühing XXX(pankrotis, registrikood XXX) pankrotimenetlus
       raugemise tõttu pärast pankroti väljakuulutamist.
    2. Osaühing XXX(pankrotis) võlausaldajatel on tunnustatud nõuete eest jäänud raha
       saamata järgnevalt:
                            Võlausaldaja                Rahuldamata nõue (eurodes)
             1   Osaühing XXX                                                 2 799,33
             2   XXX Aktsiaselts                                             48 833,03
             3   XXX                                                      1 979 273,94
         Võlgnik ei ole esitanud tunnustatud nõuete osas vastuväiteid.
    3.   Vabastada Ene Ahas Osaühing XXX(pankrotis) pankrotihalduri kohustustest.
    4.   Määrata Osaühing XXX(pankrotis) pankrotihaldur Ene Ahase tasuks 1 162,53
         eurot, millele lisandub sotsiaalmaks 383,64 eurot, mis tuleb tasaarvestada
         haldurile määratud esialgse tasuga.
    5.   Osaühing XXX(pankrotis) likvideerimine ja Tartu Maakohtu registriosakonnast
         kustutamine teha ülesandeks pankrotihaldur Ene Ahasele.
    6.   Määrata Osaühing XXX(pankrotis) dokumentide hoidjaks võlgniku endine
         juhatuse liige XXX(isikukood XXX).
   7. Avaldada teade pankrotimenetluse lõpetamise kohta väljaandes Ametlikud
      Teadaanded.
Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja
esitada määruskaebuse Tallinna Ringkonnakohtule Harju Maakohtu kaudu 15 päeva jooksul
alates määruse kättetoimetamisest. Menetlusabi taotluse esitamine ei vabasta kaebuse tähtaegse
esitamise nõudest.

                                        Asjaolud
Harju Maakohtu menetluses on Osaühing XXX(pankrotis) pankrotimenetlus. 05.05.2011
kohtumäärusega kuulutati välja Osaühing XXXpankrot ja nimetati pankrotihalduriks Ene Ahas.

21.03.2016 esitas pankrotihaldur Ene Ahas kohtule kinnitamiseks võlgniku pankrotimenetluses
koostatud aruande ning taotluse lõpetada Osaühing XXX(pankrotis) pankrotimenetlus
raugemisega pärast pankroti väljakuulutamist, vabastada haldur võlgniku pankrotihalduri
kohustuste täitmisest ja määrata võlgniku dokumentide hoidjaks XXX(isikukood XXX).
Täiendavat tasu haldur ei soovi, kuna on tasu saanud kätte esialgse tasu näol.

Pankrotihaldur Ene Ahase poolt võlgniku pankrotimenetluses koostatud ja kohtule esitatud
aruanne on menetlusdokumendina võetud käesoleva tsiviilasja juurde.

                                 Kohtumääruse põhjendused
Pankrotiseaduse (PankrS) § 157 p 2 kohaselt pankrotimenetlus lõpeb pankrotimenetluse
raugemisega. PankrS § 158 lg 1 kohaselt kui pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks, peab haldur sellest
viivitamata kohtule teatama, lõike 3 kohaselt esitab haldur kohtule aruande, mis peab sisaldama
PankrS § 162 lõigetes 2 ja 3 nimetatud andmeid. PankrS § 158 lg 4 sätestab, et pärast haldurilt
aruande saamist lõpetab kohus halduri ettepanekul pankrotimenetluse raugemise tõttu, kui
kohus tuvastab, et pankrotivarast ei jätku massikohustuste ja pankrotimenetluse kulude katteks
vajalike väljamaksete tegemiseks. PankrS § 158 lg 6 kohaselt ei lõpeta kohus menetlust
käesoleva paragrahvi lõike 4 alusel, kui võlausaldaja või kolmas isik maksab massikohustuste
ja pankrotimenetluse kulude katteks deposiidina selleks ettenähtud kontole kohtu poolt
määratud summa.

Pankrotihaldur Ene Ahas on 21.03.2016 kohtule esitatud aruandes teatanud, et Osaühing
XXX(pankrotis) pankrotimenetluses puuduvad vahendid, mille arvelt pankrotimenetlust läbi
viia. Kohus on teinud 13.02.2014 ettepaneku väljaandes Ametlikud Teadaanded Osaühing
XXX(pankrotis) pankrotimenetlusest huvitatud isikutele (eelkõige võlausaldajatele) tasuda
massikohustuste ja pankrotimenetluse kulude katteks deposiidina selleks ettenähtud kontole
24 475,61 eurot 10 päeva jooksul alates ettepaneku avaldamisest väljaandes Ametlikud
Teadaanded. Tähtaja jooksul ei ole võlausaldajad ega kolmas isik avaldanud kohtule
valmisolekut kanda võlgniku pankrotimenetluses täiendavaid kulusid. Seega esineb PankrS §
158 lg 4 sätestatud alus pankrotimenetluse lõpetamiseks raugemise tõttu.

Kohus, tutvunud pankrotihalduri aruandega, leiab, et Osaühing XXX(pankrotis)
pankrotimenetlus tuleb lõpetada raugemise tõttu pärast pankroti väljakuulutamist. Võlgniku
pankrotimenetluses on tunnustatud kolme võlausaldaja nõuded. Pooleliolevad vaidlused nõuete
või nende rahuldamisjärkude üle puuduvad. Pankrotivara on müüdud. Võlausaldajad ei ole
avaldanud soovi täiendavate kulutuste kandmiseks võlgniku pankrotimenetluses.
Pankrotihaldur ei ole tuvastanud, et Osaühing XXX(pankrotis) maksejõuetuse põhjuseks oleks


                                                                                             2
kuriteo tunnustega tegu. Kohus nõustub pankrotihalduri seisukohaga võlgniku maksejõuetuse
põhjuste osas ja leiab, et maksejõuetuse põhjuseks on muu asjaolu pankrotiseaduse tähenduses.

Halduri aruande kohaselt ei ole võlgnik võlausaldajate nõuetele vastuväiteid esitanud. PankrS
§ 168 kohaselt, ulatuses, milles võlausaldaja pankrotimenetluses tunnustatud nõue on jäänud
pankrotimenetluses rahuldamata, on käesolev kohtumäärus Osaühing XXX(pankrotis)
pankrotimenetluses rahuldamata jäänud nõuete osas täitedokumendiks järgmiselt: Osaühing
XXX 2 799,33 eurot; XXX Aktsiaselts 48 833,03 eurot ja XXX 1 979 273,94 eurot.

PankrS § 65 lg 1 kohaselt on halduril õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära
kuulanud halduri, võlgniku ning pankrotitoimkonna arvamuse. Halduri taotlusel määrab kohus
halduri tasu büroole, mille kaudu haldur tegutseb. Vastavalt PankrS § 65 lg-le 2 arvestab kohus
tasu suuruse määramisel halduri töö mahtu, keerukust ja halduri kutseoskusi.

Haldur on esitatud aruande kohaselt kulutanud ülesannete täitmiseks 121,75 tundi. Töötasu
arvutamisel on haldur lähtunud tunnitasu määrast 63,91 eurot. Töötatud tundide ja tunnitasu
määrast lähtuvalt kujuneb halduri tasuks 7 781,04 eurot. Kuna halduri tasuks sellises summas
puuduvad rahalised vahendid, palub haldur tasu määrata summas 1 162,53 eurot. Haldur on
võlgniku pankrotimenetluses läbi viinud kõik vajalikud pankrotimenetluse toimingud. Kohus
leiab, et halduri nõutud tasu 1 162,53 eurot, millele lisandub sotsiaalmaks 383,63 eurot, on
mõistlik ja põhjendatud. Halduri tasu kuulub tasaarvestamisele esialgse tasuga.

Haldur kulutuste kinnitamist ja hüvitamist ei taotle.

PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest
ei tulene teisiti. Kohus leiab, et Ene Ahas tuleb vabastada Osaühing XXX(pankrotis)
pankrotihalduri kohustustest.

Tsiviilseadustiku üldosa seaduse (TsÜS) § 46 lg 1 kohaselt tuleb lõppenud juriidilise isiku
dokumendid anda 10 aastaks vastutavale hoiule likvideerijale või kolmandale isikule. Kohus
leiab, et Osaühing XXX(pankrotis) dokumendid tuleb vastavalt pankrotihalduri taotlusele anda
XXX (isikukood XXX) vastutavale hoiule.


/allkirjastatud digitaalselt/
Meelis Eerik
Kohtunik




                                                                                             3
