                                        KOHTUMÄÄRUS

Kohus                              Harju Maakohus
Kohtunik                           Lukiina Vismann
Määruse tegemise aeg ja koht       02.08.2016.a, Tallinn, Kentmanni kohtumaja
Tsiviilasja number                 2-16-7932
Tsiviilasi                         XXXX eestkostja ametiaja pikendamine kohtu algatusel
Menetlusosalised ja nende          Eestkosteasutus: Maardu Linnavalitsus
esindajad                          Puudutatud isikud:
                                   XXXX(ik XXXX), XXXX, esindaja riigi õigusabi korras adv
                                   Ilja Santašev
                                   XXXX(ik XXXX), XXXX;
                                   XXXX, XXX


RESOLUTSIOON
   1. Pikendada XXXX(isikukood XXXX) üle seatud eestkostet ja pikendada
      XXXX(isikukood XXXX) eestkostja ametiaega kuni 02.08.2021.a.
   2. Kohus otsustab eestkoste lõpetamise või pikendamise hiljemalt 02.08.2021.a.
   3. Eestkoste on seatud XXXXkõigi asjade ajamiseks.
   4. XXXXon tunnistatud valimisõiguse tähenduses teovõimetuks ja kaotab hääleõiguse.
   5. XXXXei või eestkostja nõusolekuta teha tehinguid.
   6. Eestkostja on eestkostetava seaduslik esindaja, kelle õigus ja kohustus on
      eestkostetava varaliste ja isiklike õiguste ja huvide kaitsmine oma ülesannete
      piirides.
   7. Eestkostja on kohustatud eestkostetava vara valitsemise ja muude ülesannete
      täitmise kohta esitama kohtule kirjaliku aruande iga aasta 15. septembriks.
   8. Määrus on kehtiv ja kuulub täitmisele alates määruse teatavaks tegemisest
      eestkostjale.
Menetluskulude jaotus
Menetluskulud jätta riigi kanda.




Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu kaudu 15
päeva jooksul määruse kättetoimetamisest eestkostja, eestkostetav, samuti tema abikaasa,
otseliinis sugulane, isiku enda nimetatud usaldusisik või eestkostetava elukohajärgne valla- või
linnavalitsus.

                                                                                              1
MENETLUSE KÄIK
1. Harju Maakohus seadis 21.06.2005 otsusega tsiviilasjas nr 2/1-580/05/05 XXXXüle eestkoste ning
määras tema eestkostja ülesannete täitmise XXXX. Kohus määras eestkostja ülesanneteks
XXXXesindamise kõigi õiguslike ja varaliste tehingute sooritamisel ning vajadusel hoolduse ja
järelevalve.

2. Kohus algatas 02.06.2016.a perekonnaseaduse (PKS) § 203 lg 4 alusel menetluse
kontrollimaks, kas eestkoste jätkumine eestkostetava XXXXüle on eestkostetava huvide kaitseks
jätkuvalt vajalik ning kas on alust eestkostja ülesandeid laiendada või kitsendada. Kohus on
XXXXe määranud esindaja riigi kulul tagasimakse kohustuseta ning küsinud määratud esindaja
ja eestkosteasutuse seisukohta.

ASJAOLUD JA KOHTUMÄÄRUSE PÕHJENDUSED
3. Kohus on seisukohal, et on põhjendatud pikendada XXXX üle seatud eestkostet.

4. Tsiviilkohtumenetluse seadustiku (TsMS) § 475 lg 1 p 5 kohaselt lahendab kohus piiratud
teovõimega täisealisele isikule eestkostja määramise hagita menetluses. TsMS § 477 lg 1
kohaselt, hagita asja vaatab kohus läbi hagimenetluse sätete kohaselt, arvestades hagita
menetluse kohta sätestatud erisusi. Tsiviilseadustiku üldosa seaduse (TsÜS) § 8 lg 2 sätestab, et
isikul, kes vaimuhaiguse, nõrgamõistuslikkuse või muu psüühikahäire tõttu kestvalt ei suuda oma
tegudest aru saada või neid juhtida, on piiratud teovõime. (PKS) § 203 lg 1 kohaselt, kui
täisealine ei suuda vaimuhaiguse, nõrgamõistuslikkuse või muu psüühikahäire tõttu kestvalt oma
tegudest aru saada või neid juhtida, määrab kohus talle eestkostja. TsMS § 528 lg 1 kohaselt
eestkostja ülesannete ringi muutmisele ja uue eestkostja määramisele, samuti eestkostja ametiaja
pikendamisele kohaldatakse eestkostja määramise kohta sätestatut.

5. Harju Maakohus seadis Harju Maakohus seadis 21.06.2005 otsusega tsiviilasjas nr 2/1-580/05/05
XXXXüle eestkoste ning määras tema eestkostja ülesannete täitmise XXXX. Kohus määras eestkostja
ülesanneteks XXXXesindamise kõigi õiguslike ja varaliste tehingute sooritamisel ning vajadusel
hoolduse ja järelevalve.

6. Eestkosteasutus Maardu Linnavalitsus tegi kodukülastuse, mille kestel veendus, et XXXX
puuduvad oskused iseseisvalt toime tulla ja ta vajab pidevat järelvalvet ning eestkoste
pikendamist. Juhul, kui eestkostet ei pikendata, võivad XXXXõigused ja huvid jääda kaitseta.
Avaldaja arvamusel vastab XXXXPKS § 204 eestkostjale esitatavatele nõuetele ja on sobiv isik
eestkostja ülesannete täitmiseks. Ta on XXXXema, hoolitseb oma tütre eest sünnist saadik,
näidates sellega, et on suuteline eestkostja ülesandeid täitma.

7. XXXX RÕA korras määratud esindaja vandeadvokaat Ilja Santašev
Peale XXXXkülastamist leiab tema esindaja, et XXXXei ole võimeline oma tervisliku seisundi
tõttu toime tulema eluga ja vajab jätkuvalt eestkostet. Seega eestkoste pikendamine on
põhjendatud, sest eestkoste vajadus ei ole ära langenud kuna eestkostetav ei ole võimeline
kaitsma oma õigusi vastaval määral. Eestkostja ametiaja pikendamine võimaldab eestkostjal
jätkata eestkostja ülesannete täitmist ja tegelda eestkostetava kõigi asjade ajamisega.
8. TsMS § 528 lg 2 sätestab, et eestkostja ülesannete muutmisel, uue eestkostja määramisel või
eestkostja ametiaja pikendamisel ei pea uut ekspertiisi tegema ega eestkostetavale menetluseks
esindajat määrama, kui:
1) eestkostja ülesandeid oluliselt ei laiendata või
2) eestkoste määramise aluseks olevast ekspertiisist on möödunud vähem kui viis aastat.



                                                                                               2
XXXXseisund ei ole paranenud, seega puudub praktiline vajadus uue ekspertiisi läbiviimiseks. Samuti
ei laiendata eestkostja ülesandeid.

Ambulatoorse kohtupsühhiaatrilise ekspertiisi (12.05.2005) kohaselt esineb XXXX kromosomaalselt
tingitud sügav vaimne alaareng mikroanomaaliatega, ta on invaliid lapsest saati, mistõttu ta ei ole
võimeline kestvalt aru saama oma tegude tähendusest ja neid juhtima ning vajab teovõime piiramist ja
eetkoste seadmist. XXXXei ole võimeline teostama valimisõigust. XXXXvajab eestkostet, jättes
eestkostja ülesandeks kõik tehingud.

9. TsMS § 524 lg 1 järgi kuulab kohus isiklikult ära isiku, kellele eestkoste seadmist menetletakse.
Kohus kuulab isiku ära isiku tavalises keskkonnas, kui isik seda nõuab või kui see on kohtu arvates
asja huvides ja isik sellele vastu ei vaidle. Isikule tuleb menetluse käiku selgitada. Kohus ei pea
eestkostet vajavat isikut isiklikult ära kuulama, kui sellest võivad tema tervislikku seisundit
kajastatavate dokumentide või pädeva arsti arvamuse kohaselt tuleneda isiku tervisele kahjulikud
tagajärjed või kui kohus on vahetu mulje põhjal veendunud, et isik ei ole ilmselt võimeline oma tahet
avaldama (TsMS § 524 lg 5 p-d 1 ja 2).

Kohtu arvates pole mõttekas XXXX ära kuulata, kuna ekspertiisi läbiviinud psühhiaatri arvates pole ta
võimeline kohtuistungist osa võtma. Samuti häälitseb eestkostetav üksnes, mistõttu on temaga
võimatu kontakti saada.

10. Tsiviilseadustiku üldosa seaduse (TsÜS) § 8 lg 2 teise lause kohaselt on isikul, kes
vaimuhaiguse, nõrgamõistuslikkuse või muu psüühikahäire tõttu ei suuda kestvalt oma tegudest
aru saada või neid juhtida, piiratud teovõime. Lähtudes XXXX psüühilisest seisundist,
eestkosteasutuse ja XXXX riigi õigusabi korras määratud esindaja poolt kohtule esitatud
seisukohast, leiab kohus, et XXXX on jätkuvalt piiratud teovõimega isik TsÜS § 8 lg 2 mõttes ja
ta vajab eestkostet.

11. Kohtule ei nähtu kogutud tõenditest, et XXXX määratud eestkostja ülesandeid peaks
piirama. Kohtule ei ole teada asjaolusid, mis välistaksid XXXXeestkostjaks olemise. Samuti on
XXXXavaldanud, et ta on nõus ka edaspidi eestkostja ülesandeid täitma. Kohtu hinnangul on
põhjendatud seega pikendada XXXXvolitusi XXXX eestkostjana.

12. Tulenevalt XXXX psüühilisest seisundist, eestkosteasutuse ja talle riigi õigusabi korras
määratud esindaja poolt kohtule esitatud seisukohast, asub kohus seisukohale, et eestkoste
pikendamine XXXX üle on põhjendatud ja vajalik ning eestkostja ülesanneteks tuleb XXXX
esindamine kõigi õiguslike ja varaliste tehingute sooritamisel ning vajadusel hoolduse ja
järelevalve teostamine.

Tulenevalt asjaolust, et XXXX üle tuleb seada eestkoste tema kõigi asjade ajamiseks, tuleb
vastavalt TsMS § 526 lõikes 5 sätestatule tunnistada XXXX ka valimisõiguse tähenduses
teovõimetuks ja hääleõiguse kaotanuks.

13. PKS § 203 lg 4 kohaselt kontrollib kohus hiljemalt iga viie aasta järel, kas eestkoste
jätkumine eestkostetava üle on eestkostetava huvide kaitseks vajalik ning kas on alust eestkostja
ülesandeid laiendada või kitsendada, tehes selle kohta määruse. TsMS § 526 lg 2 p 5 kohaselt
märgitakse eestkoste määramise määruses aeg, millal kohus hiljemalt otsustab eestkoste
lõpetamise või pikendamise. TsMS § 526 lg 3 kohaselt ei või nimetatud aeg olla pikem kui viis
aastat määruse tegemisest alates. XXXX seisund pole paranenud, ta vajab endiselt eestkostet.
Eeltoodu alusel ja kooskõlas PKS § 203 lg-ga 4, tuleb XXXX määratud eestkostja XXXX
ametiaega pikendada viis aastat.


                                                                                                   3
14. Kohus selgitab, et vastavalt PKS § 206 lõikele 2 peab eestkostja, juhul kui ta saab teada
asjaoludest, mis võimaldavad eestkoste lõpetada, sellest teatama kohtule ja valla- või
linnavalitsusele. Sama kehtib asjaolude kohta, mis võimaldavad eestkostja ülesandeid piirata või
laiendada.

15. Vastavalt PKS § 179 lõikele 5 peab eestkostja eestkostetava vara valitsema hea eestkostja
hoolsusega. Eestkostja vastutab oma kohustuste süülise rikkumisega tekitatud kahju eest. PKS § 183
lõike 3 kohaselt peab eestkostja hoidma enda ja eestkostetava vara eraldatuna ega tohi kasutada
eestkostetava vara oma huvides ning taotlema vastavalt PKS § 187 kohtult eelneva nõusoleku, et: 1)
käsutada eestkostetavale kuuluvat kinnisasja või kinnisasjaõigust; 2) käsutada eestkostetavale kuuluvat
kinnisomandi ülekandmisele või kinnisasjaõiguse tekkimisele, ülekandmisele või lõppemisele
suunatud nõuet; 3) kohustuda tegema käesoleva lõike punktides 1 ja 2 nimetatud käsutusi; 4) sõlmida
eestkostetava nimel kinnisasja või kinnisasjaõiguse tasulisele omandamisele suunatud lepingut; 5)
anda kasutusse eestkostetavale kuuluvat kinnisasja. Vastavalt PKS § 207 lõikele 2 on vaja kohtu
eelnevat nõusolekut ka eestkostetava eluruumi üürilepingu ülesütlemiseks või lõpetamiseks ja üle
nelja-aastase tähtajaga kestvuslepingute sõlmimiseks.

16. PKS § 193 sätestab kohtu järelevalve. Sama paragrahvi esimese lõike kohaselt teostab kohus
eestkostja tegevuse üle järelvalvet. Kooskõlas PKS § 194 lg-ga 2 kohustab kohus eestkostjat
esitama iga aasta 15. septembriks eestkostetava vara ja muude ülesannete täitmise kohta kirjaliku
aruande.

17. TsMS § 531 lg 1 näeb ette, et eestkostemenetlust lõpetav kohtumäärus, muu hulgas eestkostja
määramise, tema ametiaja pikendamise, eestkoste lõpetamise või eestkostja ülesannete ringi
muutmise määrus, kehtib ja kuulub täitmisele alates määruse teatavakstegemisest eestkostjale.

18. TsMS § 172 lg 3 kohaselt tuleb menetluskulud jätta riigi kanda.


/allkirjastatud digitaalselt/
Lukiina Vismann
Kohtunik




                                                                                                     4
