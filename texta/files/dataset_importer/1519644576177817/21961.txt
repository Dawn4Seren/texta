                               HARJU MAAKOHUS


                     KOHTUMÄÄRUS
Kohus                              Harju Maakohus

Kohtunik                           Hannes Olev

Kohtujurist                        Viktor Bome

Kohtuotsuse tegemise aeg ja        07. märts 2016, kell 16.00
koht                               Tallinn, Tartu mnt kohtumaja

Tsiviilasja number                 2-15-14723

Tsiviilasi                         Tallinna linn Tallinna Linnavaraameti kaudu avaldus
                                   XXX pärandvara pankroti väljakuulutamiseks

Menetlustoiming                    pankroti väljakuulutamine

Menetlusosalised ja nende          võlgnik XXX (surnud XXX, isikukood XXX)
                                   pärandvara;
esindajad; ajutine                 avalduse esitaja Tallinna linn Tallinna Linnavaraameti
pankrotihaldur                     kaudu (registrikood 75023757, asukoht Vabaduse väljak
                                   7, Tallinn 15199);
                                   avaldaja       esindaja        Priit     XXX    (e-post
                                   Priit.XXX@tallinnlv.ee);
                                   ajutine pankrotihaldur Tiina Mitt (pankrotihalduri
                                   tunnistus nr 18, Õigusbüroo Armit OÜ, Paldiski mnt 22,
                                   10149        Tallinn,      tel       6 650 209,  e-post
                                   tiina.mitt@haldur.just.ee).

RESOLUTSIOON

   1. Kuulutada välja XXX (surnud, isikukood XXX) pärandvara pankrot.
   2. Nimetada pankrotihalduriks Tiina Mitt (pankrotihalduri tunnistus nr 18, Õigusbüroo
      Armit OÜ, Paldiski mnt 22, 10149 Tallinn, tel 6 650 209, e-post
      tiina.mitt@haldur.just.ee).
   3. Määrata ajutisele pankrotihaldurile Tiina Mitt, ajutise halduri tasuks 384 (kolmsada
      kaheksakümmend neli) eurot ja ajutise halduri kuludeks 13 (kolmteist) eurot. Ajutise
      halduri tasu ja hüvitatavad kulud mõista välja võlgniku pärandvarast büroo, mille
                                                                                     2-15-14723

         kaudu haldur tegutseb kasuks - Õigusbüroo Armit OÜ (registrikood 10490761,
         arveldusarve nr EE511010022098808004).
     4. Pankrotimäärus kuulub viivitamatule täitmisele.
     5. Võlausaldajate esimene üldkoosolek toimub Harju Maakohtu Tartu mnt kohtumajas,
         Tartu mnt 85, Tallinnas, I korrus, saal nr 1, 29. märts 2016, algusega kell 14:45.
     6. Teha käesoleva määruse resolutiivosa teatavaks ametlikus väljaandes Ametlikud
         Teadaanded.
     7. Võlausaldajad on kohustatud hiljemalt kahe kuu jooksul pankrotiteate väljaandes
         Ametlikud Teadaanded ilmumise päevast arvates teatama haldurile kõigist oma enne
         pankroti väljakuulutamist tekkinud nõuetest võlgniku vastu, sõltumata nõude tekkimise
         alusest ja nõude täitmise tähtpäevast.
     8. Kui võlausaldaja esitab nõude mõjuval põhjusel pärast punktis 7 nimetatud tähtaja
         möödumist, kuid enne viimast nõuete kaitsmise koosolekut, ennistab üldkoosolek
         võlausaldaja taotlusel nõude esitamise tähtaja. Kui nõude esitamise tähtaega ei ole
         ennistatud, võetakse nõue kaitsmisele, kuid tunnustamise korral rahuldatakse pärast
         õigeaegselt esitatud tunnustatud nõuete rahuldamist.
     9. Kõik isikud, kelle valduses on võlgnikule kuuluv vara või kellel on varalisi kohustusi
         võlgniku suhtes, on kohustatud selle kohta andma teavet pankrotihaldurile.
     10. Võlgnikule võlgnetavate kohustuste täitmist võib vastu võtta üksnes pankrotihaldur.
     11. Kohtumäärus saata menetlusosalistele ja Tartu Maakohtu registriosakonnale.

 Edasikaebamise kord

 Pankrotimääruse peale võivad võlgnik ja pankrotiavalduse esitanud võlausaldaja esitada Harju
 Maakohtu kaudu määruskaebuse Tallinna Ringkonnakohtule 15 päeva jooksul alates määruse
 kättesaamisest.

ASJAOLUD

02.10.2015 esitas Tallinna linn Tallinna Linnavaraameti kaudu avalduse XXX pärandvara
pankroti väljakuulutamiseks. Avalduse kohaselt on pärandvara maksejõuetu. 23.10.2015
määrusega on kohus nimetanud ajutiseks pankrotihalduriks Tiina Mitti, kes esitas kohtule
ajutise halduri aruande, mille kohaselt ei kata võlgniku vara kohustusi, kuid võlgnikul on
piisavalt vara pankrotimenetluse läbiviimiseks.

AJUTISE HALDURI ARUANDE ANDMED

Pankrotiasja ettevalmistamise käigus XXXpärija pankrotiavalduse alusel on ajutine haldur
edastanud pärandvara asukoha järgsel aadressil nõudmise dokumentide esitamiseks, mille
alusel saaks anda hinnangu maksejõuetuse tekkimise aja ja põhjuste ning vara ja võlgade
suuruse kohta. Ajutine haldur esitas järelpärimised krediidiasutustele ja riiklikele registritele.

Saadud vastustest järelepärimistele selgub, et XXXpuudub nii kinnisvara kui ka vallavara.
XXXon AS Eesti Väärtpaberikeskuse pensionikontol nr XXXXXXXXXX Swedbank
pensionifond K3 osakut, osaku väärtus 1.21222 eurot. Saldo seisuga 26.05.2015 on 1 356.10
eurot.

Järelepärimistele saadud vastuste ja kogutud info alusel on XXXteadaolevaid võlgu ja
kohustusi kokku summas 12 034.49 eurot.



                                                                                             2(4)
                                                                                   2-15-14723

Ajutisele haldurile esitatud järelepärimiste vastuste ja pärandvara inventuuri kohaselt on
pärandvara maksejõuetus ilmne, kuna pärandvarast ei jätku väljaselgitatud nõuete
rahuldamiseks vara.

Kuna võlgnik on surnud ja pärandvara suhtes pankroti väljakuulutamise avalduse on esitanud
pärija Tallinna linn, siis ajutisel halduril ei ole võimalust avaldada arvamust maksejõuetuse
tekkimise põhjuste kohta. Ka ei ole teada võimalikke tagasivõidetavaid ja tagasinõutavaid
tehinguid.

Ajutise halduri tasu taotlus

Tiina Mitt palub määrata ajutise halduri tasuks 384 eurot (4 tundi x 96 eurot/tund), näidates
järgmiste tööülesannete täitmise: järelepärimiste esitamine ja saadud dokumentide analüüs,
suhtlemine võlgniku esindajaga ja võlausaldajaga varade ja võlgade kindlakstegemiseks ja
maksejõuetuse tekkimise põhjuste selgitamiseks, ajutise halduri aruande koostamine, osavõtt
kohtuistungist. Samuti palub Tiina Mitt määrata ajutise halduri hüvitatavateks kuludeks 13
eurot, mis koosneb büroo-, side-, paljunduste- ja transpordikuludest.

KOHTU SEISUKOHT JA PÕHJENDUSED

Pankrotiseaduse (PankrS) § 31 lg 1 kohaselt kuulutab kohus pankroti välja, kui võlgnik on
maksejõuetu.
PankrS § 1 lg 2 ja 3 kohaselt on võlgnik on maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt
ajutine. Juriidilisest isikust võlgnik on maksejõuetu ka siis, kui võlgniku vara ei kata tema
kohustusi ja selline seisund ei ole võlgniku majanduslikust olukorrast tulenevalt ajutine.
PankrS § 27 lg 3 kohaselt ei või pankrotiavalduse menetlust peatada.
PankrS § 31 lg 5 kohaselt kuulutab kohus pankroti välja määrusega (pankrotimäärus).
Pankrotimääruses tuleb märkida pankroti väljakuulutamise kellaaeg. Pankroti
väljakuulutamisega algab pankrotimenetlus.
PankrS § 31 lg 6 sätestab, et pankroti väljakuulutamisel otsustab kohus võlausaldajate
esimese üldkoosoleku toimumise aja ja koha, pankrotihalduri (haldur) nimetamise ning hagi
tagamise abinõude kohaldamise. Kui hagi tagamise abinõusid oli kohaldatud enne pankroti
väljakuulutamist, jäävad need kehtima, kui kohus ei otsusta teisiti.
PankrS § 23 lg 1 ja lg 3 kohaselt on ajutisel halduril õigus saada oma ülesannete täitmise eest
tasu, mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete
mahtu ja keerukust ning ajutise halduri kutseoskusi. Kohus kontrollib ajutise halduri
ülesannete täitmiseks tehtud kulutuste põhjendatust ja kinnitab vajalike ning põhjendatud
kulutuste suuruse. Ajutise halduri tunnitasu ülemmäär on 96 eurot.

Kohus leiab, et kohtuistungil kogutud ja avaldatud tõenditega – pankrotiavaldus lisadega,
ajutise pankrotihalduri aruanne ja selle lisad – on kindlaks tehtud, et pärandvara kohustused
ületavad vara ja see ei ole võlgniku majanduslikust olukorrast tulenevalt ajutine. Võlgniku
varad moodustavad kokku ca 1 356.10 eurot ja võlgniku kohustused moodustavad kokku ca
12 034.49 eurot. Tegemist on püsiva maksejõuetusega. Maksejõuetus on tekkinud muudel
asjaoludel pankrotiseaduse mõistes. Vara tagasivõitmise võimalusi ei ole tuvastatud.

Eeltoodust tulenevalt leiab kohus, et kuna olemasolevatel andmetel on võlgniku püsiv
maksejõuetus välja kujunenud, tuleb XXX pärandvara pankrot välja kuulutada.


                                                                                          3(4)
                                                                                   2-15-14723



Tiina Mitt on andnud nõusoleku enda nimetamiseks XXX pärandvara pankrotihalduriks.
Kohus leiab, et Tiina Mitt tuleb nimetada võlgniku pankrotihalduriks.

Võlausaldajate esimene üldkoosolek viia läbi Harju Maakohtu Tartu mnt kohtumajas, Tartu
mnt 85, Tallinnas, 29. märts 2016, algusega kell 14:00.

Pankrotihalduril tagada selleks ajaks täpne võlgniku varade ja võlgade nimekiri.

Kohus leiab, et ajutise halduri tasu ja hüvitatavad kulud kuuluvad väljamõistmisele taotletavas
suuruses, kuna need vastavad nii ajutise halduri poolt tehtud töö mahule, keerukusele, kui ka
halduri kvalifikatsioonile.

PankrS § 150 lg 2 kohaselt tasutakse pankrotimenetluse kulud, s.h ajutise pankrotihalduri tasu
pankrotivarast. PankrS § 35 lg 1 p 1 kohaselt moodustub pankroti väljakuulutamisega
võlgniku varast pankrotivara. Eeltoodust tulenevalt kuulub ajutise pankrotihalduri tasu
rahuldamisele pankrotivara arvelt.



/allkirjastatud digitaalselt/
Hannes Olev
Kohtunik




                                                                                          4(4)
