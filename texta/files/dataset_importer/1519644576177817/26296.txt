                                                                            Väärteoasi nr. 4-15-11038




                              KOHTUMÄÄRUS
Kohus                               Tartu Maakohus
Määruse tegemise aeg ja koht        14. jaanuaril 2016. a Tartu kohtumaja, Kalevi 1.
Väärteoasja number                  4-15-11038 (2780,12,006211)
Täitmiskohtunik                     Ene Muts

Kohtuistungi sekretär               Kädi Leola
Väärteoasi                          Lõuna prefektuuri avaldus Kalev Arolepale määratud
                                    rahatrahvi asendamiseks arestiga KarS § 72 alusel
Menetlusalune isik                  Kalev Arolepp
                                    isikukood: 37107312716, elukoht: XXXX
Kohtuvälise menetleja otsus         Lõuna prefektuuri korrakaitsebüroo Tartu politseijaoskonna
                                    patrullteenistuse väärteomenetleja Aita Ambose 23.01.2013
                                    otsusega KarS § 218 lg 1 järgi määratud rahatrahv 25
                                    trahviühikut, s.o 100 eurot.
Kohtutäitur                         Sirje Tael

RESOLUTSIOON

KarS § 72 lg 1 ja 2 alusel asendada väärteoasjas nr 2780,12,006211 Lõuna prefektuuri
korrakaitsebüroo Tartu politseijaoskonna patrullteenistuse väärteomenetleja Aita Ambose
23.01.2013.a otsusega Kalev Arolepale (isikukood: 37107312716) määratud rahatrahv tasumata
100 euro, s.o 25 trahviühiku ulatuses üldkasuliku tööga 5 (viis) tundi.
KarS § 69 lg 3 alusel määrata Kalev Arolepale üldkasuliku töö tegemiseks tähtaega 1 (üks) kuu
arvates kohtumääruse jõustumisest.
Üldkasuliku töö tegemiseks pöörduda Lõuna Prefektuuri spetsialisti Anžela Murumägi poole
menetlusteenistuse liiklusjärelevalvetalituse korrakaitsebüroosse Tartumaa, Tartu, Riia 132-A216,
telefonid: 730 8786, 5770 5922; e-posti aadress: anzela.murumagi@politsei.ee

Määruse koopia saata Lõuna prefektuurile ja kohtutäiturile Sirje Taelale.



                                                                                                    1
Edasikaebamise kord

Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse tegemisele järgnevast päevast.


Põhjendused.

Lõuna prefektuuri korrakaitsebüroo Tartu politseijaoskonna patrullteenistuse väärteomenetleja Aita
Ambose 23.01.2013.a otsusega määrati Kalev Arolepale KarS § 218 lg 1 järgi karistuseks rahatrahv 25
trahviühikut, s.o 100 eurot. Rahatrahvi tasumise tähtaeg määrati 15 päeva otsuse kättesaamisest, s.o
hiljemalt 08.02.2013.a. Otsus jõustus 08.02.2013.a.

23.01.2013. a väärteoasjas nr 2780,12,006211 tehtud otsuse alusel ei ole kohtutäituril olnud võimalik
trahvi täies ulatuses sisse nõuda võlgnikul vara ja piisavate sissetulekute puudumise tõttu. Võlgniku
suhtes alustati täitemenetlus 10.04.2013.a. Kohtutäitur teavitas kohtuvälist menetlejat 10.11.2015. a
trahvi jäägi, s.o 100 euro täitmise võimatusest.
Sissenõudja tegi 16.12.2015. a taotluse 100 euro asendamiseks arestiga KarS § 72 alusel.

Karistusseadustiku (KarS) § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS-s 69
sätestatud korras. KarS § 72 lg 2 järgi rahatrahvi kümnele trahviühikule vastab üks päev aresti. KarS
§ 69 lg 1 järgi ühele päevale arestile või vangistusele vastab üks tund üldkasulikku tööd, mida ei
mõisteta vähem kui viis tundi.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil põhjusel
võimalik või süüdlane on enne asendusaresti või üldkasuliku töö kohaldamist rahatrahvi tasunud, teeb
maakohus määruse, milles jätab sissenõudja avalduse rahatrahvi asendamise kohta arestiga või
üldkasuliku tööga rahuldamata.

Täitemenetluse seadustiku (TMS) § 201 lg 1 järgi kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad karistuse
asendamist välistavad asjaolud, saadab sissenõudja avalduse rahatrahvi asendamiseks arestiga vastavalt
karistusseadustiku §-s 72 sätestatule kohtuotsuse täitmisele pööranud maakohtule. Sissenõudja teatab
avalduse esitamisest võlgnikule ja kohtutäiturile.

Kalev Arolepp on jätnud talle Lõuna prefektuuri 23.01.2013. a otsusega määratud rahatrahvi tasumata.
Rahatrahvi tasumise tähtaeg saabus 08.02.2013. a.




                                                                                                       2
Kohus, ära kuulanud Kalev Arolepa leiab, et sissenõudja taotlus on põhjendatud ja esitatud seaduslikul
alusel. Kalev Arolepp on jätnud talle määratud rahatrahvi tasumata summas 100 eurot, mis vastab 25
trahviühikule. Kalev Arolepp on nõus tegema üldkasulikku tööd karistuse asendamisena.

Kohus asendab KarS § 72 alusel Kalev Arolepale väärteoasjas nr 2780,12,006211 Lõuna prefektuuri
23.01.2013. a otsusega määratud rahatrahvi arestiga ja asendab selle süüdlase nõusolekul üldkasuliku
tööga. Rahatrahvi 25 trahviühiku ulatuses asendamisel arestiga vastab see KarS § 72 lg 2 alusel 2
päevale arestile. KarS § 69 lg 1 alusel aresti üldkasuliku tööga asendamisel tuleb Kalev Arolepal teha
5 tundi üldkasulikku tööd. Üldkasulik töö 5 tunni ulatuses võimaldab täitmist ühe kuu jooksul.


Ene Muts
täitmiskohtunik
/allkirjastatud digitaalselt/




                                                                                                    3
