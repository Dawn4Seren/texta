                                                                                  4-16-2260




                        KOHTUMÄÄRUS
Kohus                              Harju Maakohus

Määruse tegemise aeg ja koht       21.04.2016. a Tallinn, Liivalaia kohtumaja

Väärteoasja nr                     4-16-2260

Kohtunik                           Tatjana Bogdanova

Kohtuistungi sekretär              Ave Mõistlik

Taotluse sisu                      PPA Põhja prefektuuri taotlus Juho Kontusele
                                   asenduskaristuse kohaldamiseks

Süüdlane/võlgnik                   Juho Kontus (ik: 39109210229; viibib XXX Vanglas)

Kohtuistungi toimumise aeg         12.04.2016.a, avalik kaugkohtuistung

RESOLUTSIOON

   1. Rahuldada PPA Põhja prefektuuri taotlus ja asendada Juho Kontusele Põhja
      Prefektuuri 21.01.2015.a otsusega väärteoasjas nr 2317,14,009817 määratud
      rahatrahv tasumata 540 € ulatuses arestiga 13 (kolmteist) päeva.

   2. Juho Kontusel tuleb asenduskaristusena kohaldatud 13-päevane arest ära kanda
      koheselt pärast kriminaalasjas nr 1-15-2575 mõistetud karistuse kandmiselt
      vabastamist.

   3. Juho Kontuse arest kuulub ära kandmisele PPA Põhja prefektuuri arestimajas
      (Rahumäe tee 6 Tallinn).

   4. KarS § 82 lg 4 kohaselt täitmisele pööratud rahatrahvi sissenõue aegub, kui
      rahatrahvi ei ole sisse nõutud nelja aasta jooksul väärteoasjas tehtud otsuse
      jõustumisest. Täitmise aegumine peatub võlgniku vangistuses viibimise või aresti
      kandmise ajaks.

Määrus saata Juho Kontusele, PPA Põhja prefektuurile, kohtutäitur Kaire Põltsile, PPA Põhja
prefektuuri arestimajale ning Tallinna Vanglale.
                                               2

Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

PPA Põhja prefektuur esitas 23.03.2016.a Harju Maakohtule taotluse asenduskaristuse
kohaldamiseks Juho Kontuse suhtes. Taotluse kohaselt 21.01.2015 määras Põhja prefektuur
väärteoasjas nr 2317,14,009817 JUHO KONTUS’ele rahatrahvi 135 trahviühikut so 540,00
eurot. Otsus jõustus 16.02.2015. Kuna süüdlane ei tasunud rahatrahvi vabatahtlikult, alustas
Tallinna kohtutäitur Kaire Põlts tema suhtes antud väärteoasjas täitemenetluse. 29.12.2015
teavitas kohtutäitur kohtuvälist menetlejat eelnimetatud rahatrahvide täitmise võimatusest.

Juho Kontus avaldab kohtuistungil, et on põhimõtteliselt arestiga nõus.

Täitemenetluse seadustiku § 201 lg 1 järgi, kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega
ei ole pikendatud ning võlgnikul ei ole vara, millele sissenõuet pöörata, teatab kohtutäitur
hiljemalt ühe aasta möödumisel rahatrahvi kohtutäituri menetlusse võtmisest, kuid mitte
hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest
võlgnikule ja kohtutäiturile.

Karistusseadustiku (KarS) § 72 lg 1 kohaselt, kui süüdlane ei tasu talle määratud või
mõistetud rahatrahvi, asendab kohus selle tasumata osas arestiga või süüdlase nõusolekul
üldkasuliku tööga KarS §-s 69 sätestatud korras. Vastavalt KarS §-le 72 lg 2 vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile.

Kohus, ära kuulanud süüdlase seisukoha ning tutvunud esitatud materjalidega, leiab, et
esitatud taotlus Juho Kontuse suhtes asenduskaristuse kohaldamiseks on põhjendatud ja
kuulub rahuldamisele. Kohtu hinnangul esinevad alused asenduskaristuse kohaldamiseks,
kuna Juho Kontus ei ole tasunud talle määratud rahatrahvi summas 540 eurot. Sellega on
süüdlane näidanud üles ükskõikset suhtumist ja vastutustundetust talle määratud karistuse
täitmisesse. Kuna võlgnikul rahalised vahendid puuduvad, samuti puudub vara, millele
sissenõuet pöörata, on põhjendatud kohaldada väärteoasja otsuse täitmise tagamiseks süüdlase
suhtes asenduskaristusena aresti. Kuna rahatrahvi 10 trahviühikule vastab üks päev aresti, on
asenduskaristuseks 13 päeva aresti, mis tuleb süüdlasel ära kanda PPA Põhja prefektuuri
arestimajas koheselt pärast kriminaalasjas mõistetud karistuse kandmiselt vabastamist.



Tatjana Bogdanova
täitmiskohtunik
/allkirjastatud digitaalselt/
