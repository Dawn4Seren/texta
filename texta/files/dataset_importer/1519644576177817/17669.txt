                         KOHTUMÄÄRUS
 Kohus                               Tallinna Halduskohus

 Kohtunik                            Elle Kask

 Määruse tegemise aeg ja koht        21.04.2016, Tallinn

 Haldusasja number                   3-16-462

 Haldusasi                           M.N. kaebus Viimsi vallavanema 02.02.2016 käskkirja nr 12-P
                                     tühistamiseks.
 Menetlustoiming                     Menetluse lõpetamine

 Menetlusosalised                    Kaebaja: M.N.
                                     Vastustaja: Viimsi vald
                                     Esindaja: Nele Kilk
 RESOLUTSIOON                        1. Lõpetada haldusasja nr 3-16-462 menetlus.
                                     2. Tagastada kaebuselt tasutud riigilõiv summas 15 eurot
                                        M.N. SEB Pank arvelduskontole nr EExxxxxxxxxxxxxx.
                                     3. Saata käesolev kohtumäärus menetlusosalistele.


 Edasikaebamise kord                 Määrusele      võib    esitada     määruskaebuse Tallinna
                                     Ringkonnakohtule Tallinna Halduskohtu kaudu 15 päeva
                                     jooksul arvates määruse kättetoimetamisest.

ASJAOLUD

Tallinna Halduskohtu menetluses on M.N. kaebus Viimsi vallavanema 02.02.2016 käskkirja nr 12-P
tühistamiseks. 08.04.2016 esitas vastustaja seisukoha kaebusele koos tõenditega. Vastustaja taotleb
menetluse lõpetamist Halduskohtumenetluse seadustiku (HKMS) § 152 lg 1 p 4 alusel, kuna
vaidlustatud käskkiri on tunnistatud kehtetuks ning kaebaja vabastatud vaidlustatud käskkirja alusel
määratud distsiplinaarkaristusest.
11.04.2016 kohtunõudega küsis kohus kaebaja seisukohta haldusasja menetluse lõpetamise taotlusele.
Kohus teavitas kaebajat, et menetluse võib lõpetada HKMS § 152 lg 1 p 4 alusel ning selgitas
menetluse lõpetamise tagajärgi. Kaebaja vastas kohtunõudele 20.04.2016, milles nõustus menetluse
lõpetamisega.

KOHTU SEISUKOHT

HKMS § 152 lg 1 p 4 kohaselt kohus lõpetab määrusega menetluse, kui kaebuses nõutav toiming on
tehtud. HKMS § 152 lg 2 kohaselt kohus ei lõpeta menetlust käesoleva paragrahvi lõike 1 punkti 4
                                                                                            1
alusel, vaid jätkab menetlust haldusakti õigusvastasuse või haldusakti andmata või toimingu tegemata
jätmise õigusvastasuse tuvastamiseks, kui see on vajalik kaebaja õiguste kaitseks ja kaebaja seda
taotleb.

Kaebaja on nõus käesoleva menetluse lõpetamisega ega taotle menetluse jätkamist toihaldusakti
õigusvastasuse tuvastamise nõudes. Seega kohus lõpetab haldusasja nr 3-16-462 menetluse HKMS §
152 lg 1 p 4 alusel.

HKMS § 104 lg 5 p 4 kohaselt tagastatakse tasutud riigilõiv, kui kohus lõpetab menetluse käesoleva
seadustiku § 152 lõike 1 punkti 2 või 4 alusel. Kaebaja on tasunud kaebuselt riigilõivu 15 eurot ning
seega kuulub kaebuselt tasutud riigilõiv summas 15 eurot tagastamisele.

HKMS § 109 lg 2 kohaselt esitab asja menetlenud kohus menetluskulude jaotuse menetlusosaliste
vahel ja mõistab menetluskulud välja kohtuotsuses või menetlust lõpetavas määruses. HKMS § 108
lg 6 kohaselt vastustaja kannab menetluskulud, kui kohus lõpetab menetluse käesoleva seadustiku §
152 lg 1 p 4 alusel, välja arvatud juhul, kui kaebuses nõutud toimingu tegemine ei olnud tingitud
kaebuse esitamisest. Kaebaja ei taotle menetluskulude hüvitamist. Menetluskulud jäävad poolte endi
kanda.




/allkirjastatud digitaalselt/

Elle Kask
Kohtunik




                                                                                            2
