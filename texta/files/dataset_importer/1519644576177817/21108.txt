                               KOHTUMÄÄRUS
Kohus                             Pärnu Maakohus
Kohtunik                          Ruth Sild

Määruse tegemise aeg ja koht      15. märts 2016. a Haapsalu kohtumaja
Tsiviilasja number                2-15-122791
Tsiviilasi                        Pindi Kinnisvarahaldus OÜ maksekäsu kiirmenetluse
                                  avaldus Helve Annus vastu 551,34 euro nõudes
Määruskaebus                      Helve Annus'e määruskaebus Pärnu Maakohtu
                                  03.02.2016. a kohtumääruse, s.o maksekäsu peale
Menetlusosalised ja nende         Määruskaebuse esitaja Helve Annus, isikukood *, elukoht
esindajad                         *, e-post *
                                  Vastustaja (avaldaja) Pindi Kinnisvarahaldus OÜ,
                                  registrikood 10223416, asukoht Tartu mnt 16, 10117
                                  Tallinn
                                  Vastustaja lepinguline esindaja Aet Peetso, Realia
                                  Õigusbüroo OÜ, asukoht Tartu mnt 16, 10117 Tallinn, e-
                                  post aet@exlege.ee
Menetlustoiming                   Määruskaebuse lahendamine ja tsiviilasja üleandmine
                                  hagimenetlusse, kirjalik menetlus


RESOLUTSIOON

1.    Rahuldada Helve Annus'e 19.02.2016. a esitatud määruskaebus Pärnu Maakohtu
03.02.2016. a kohtumäärusele, s.o maksekäsule tsiviilasjas nr 2-15-122791.
2.    Tühistada Pärnu Maakohtu 03.02.2016. a kohtumäärus, s.o maksekäsk tsiviilasjas nr
2-15-122791, millega kohustati võlgnikku Helve Annus tasuma avaldajale Pindi
Kinnisvarahaldus OÜ põhinõudeid summas 459,71 eurot ja kõrvalnõudeid summas 102,05 eurot
ning hüvitama riigilõivu 45 eurot ja menetluskulu 20 eurot.
3.    Anda Pindi Kinnisvarahaldus OÜ nõue Helve Annus'e vastu üle Harju Maakohtule
menetluse jätkamiseks hagimenetluses.
4.    Edastada määrus menetlusosalistele.
Edasikaebamise kord
Määrus ei ole edasikaevatav.
Asjaolud

                                                                                      1
23.10.2015. a Pindi Kinnisvarahaldus OÜ esitas Pärnu Maakohtule maksekäsu kiirmenetluse
avalduse Helve Annus vastu 551,34 euro saamiseks. 03.11.2015. a koostas kohus
makseettepaneku, mis on kätte toimetatud avaldaja enda korraldamisel kohtutäituri poolt
12.01.2016. a. Kiri on jäetud postkasti aadressil *. Kohtutäitur on välja selgitanud, et see on
võlgniku tegelik elukoht. Võlgnik kohtule tähtaegselt vastuväidet ei esitanud.

Vaidlustatud kohtumäärus
Pärnu Maakohtu Maksekäsuosakonna 03.02.2016. a määrusega maksekäsu kiirmenetluses
käesolevas tsiviilasjas tegi kohus maksekäsu, millega kohustas võlgnikku Helve Annus tasuma
avaldajale Pindi Kinnisvarahaldus OÜ põhinõudeid summas 459,71 eurot ja kõrvalnõudeid
summas 102,05 eurot ning hüvitama riigilõivu 45 eurot ja menetluskulu 20 eurot. Maksekäsk on
võlgnikule kätte toimetatud e-postiga aadressil annus.helve@gmail.com 12.02.2016. a.

Määruskaebus, avaldus täitemenetluse peatamiseks, menetluse käik
19.02.2016. a esitas võlgnik Helve Annus kohtule määruskaebuse, milles tugineb TsMS § 4891
lg 2 p-s 1 ja 3 nimetatud alustele (s.o makseettepanekut ei ole võlgnikule isiklikult allkirja vastu
üle antud ning maksekäsu kiirmenetluse eeldused ei olnud täidetud ja nõue, mille
sissenõudmiseks maksekäsu kiirmenetlus läbi viidi, on selgelt põhjendamatu) ja tasus riigilõivu.
Määruskaebuse esitaja palub tühistada Pärnu Maakohtu 03.02.2016. a maksekäsk ning ühtlasi
palub peatada täitemenetlus täiteasjas nr 022/2016/759.
22.02.2016. a saatis kohtunikuabi seisukoha nõude avaldajale TsMS § 663 lg 3 alusel.
22.02.2016. a saatis Helve Annus kohtule e-kirja, mille manuses on maksekorraldus riigilõivu
tasumise kohta täitemenetluse peatamise avalduse läbivaatamise eest.
23.02.2016. a määrusega andis kohtunikuabi määruskaebuse lahendamiseks üle kohtunikule
TsMS § 663 lg 7 alusel.
25.02.2016. a määrusega Pärnu Maakohus rahuldas H. Annus'e avalduse täitemenetluse
peatamiseks ja peatas täitemenetluse täiteasjas nr 022/2016/759 tagatiseta kuni käesolevas
tsiviilasjas kohtulahendi jõustumiseni.
10.03.2016. a esitas Pindi Kinnisvarahaldus OÜ kohtule kirjaliku seisukoha esitatud
määruskaebuse osas, milles leiab, et määruskaebus tuleb jätta rahuldamata. Menetlusdokumente
on võlgnikule vähemalt kahel korral üritatud kätte toimetada, kuid edutult, mistõttu oli
põhjendatud menetlusdokumentide asetamine võlgniku elukoha aadressil asuvasse postkasti.

Kohtu seisukoht
Kohus, olles tutvunud asja materjalidega, leiab, et Helve Annus'e määruskaebus Pärnu Maakohtu
03.02.2016. a kohtumääruse, s.o maksekäsu peale käesolevas tsiviilasjas tuleb rahuldada.
Vastavalt tsiviilkohtumenetluse seadustiku (edaspidi TsMS) § 4891 lg 2 p-le 1 määruskaebus
võib tugineda asjaolule, et makseettepanek toimetati võlgnikule kätte muul viisil kui isiklikult
allkirja vastu üleandmisega või elektrooniliselt ja võlgniku süüta ei toimetatud seda kätte õigel
ajal ning seetõttu ei olnud võlgnikul võimalik esitada õigeks ajaks vastuväidet.

Käesoleva tsiviilasja materjalide kohaselt on Helve Annus'ele adresseeritud 03.11.2015. a
makseettepanek jäetud saaja postkasti, kuna saaja ei viibinud kohal ja kaks kättetoimetamise
katset on ebaõnnestunud /tlk 15/.
Kohus leiab, et eeltoodu näol esinevad TsMS § 4891 lg 2 p-s 1 nimetatud asjaolud -
makseettepanekut ei ole võlgnikule isiklikult allkirja vastu kätte toimetatud ja tsiviilasja
materjalides puuduvad muud tõendid makseettepaneku kättetoimetamise kohta võlgnikule ning


                                                                                                 2
võlgniku süü menetlusdokumentide isiklikult allkirja vastu või elektrooniliselt kättetoimetamata
jätmise osas ei ole tuvastatav.
Seega kohus ei hinda järgnevalt teist määruskaebuse esitamise asjaolu, mis tulenes TsMS § 4891
lg 2 p-s 3 (maksekäsu kiirmenetluse eeldused ei olnud täidetud või rikuti muul olulisel viisil
maksekäsu kiirmenetluse tingimusi või nõue, mille sissenõudmiseks maksekäsu kiirmenetlus läbi
viidi, on selgelt põhjendamatu).

Kohus leiab, et avaldaja õigusi ei ole rikutud, kuna tal on võimalus oma nõue esitada
hagimenetluses, millele on võlgnikul kostjana õigus esitada oma vastuväiteid ja kasutada oma
vastuväidete tõendamiseks kõiki seaduses ettenähtud tõendamisvahendeid.
TsMS § 4891 lg 4 järgi kui kohus määruskaebuse rahuldab, tühistab ta määrusega maksekäsu.
Eeltoodud sättest tulenevalt tühistab kohus tsiviilasjas nr 2-15-122791 03.02.2016. a maksekäsu,
millega kohustati võlgnikku Helve Annus tasuma avaldajale Pindi Kinnisvarahaldus OÜ
põhinõudeid summas 459,71 eurot ja kõrvalnõudeid summas 102,05 eurot ning hüvitama
riigilõivu 45 eurot ja menetluskulu 20 eurot.
TsMS § 4891 lg 4 2. lause kohaselt maksekäsu tühistamise korral lõpetab kohus maksekäsu
kiirmenetluse või alustab hagimenetlust.
Maksekäsu kiirmenetluse avalduses on pädevaks kohtuks nimetanud Harju Maakohus ja kohus
annab asja üle pädevale kohtule menetluse jätkamiseks hagimenetluses.
Vastavalt üldisele kohtualluvusel TsMS § 79 lg 1 järgi võib füüsilise isiku vastu hagi esitada
tema elukoha järgi. Nii määruskaebuse kui Rahvastikuregistri väljavõtte järgi on H. Annus'e
elukoht *.
Justiitsministri 27. oktoobri 2005. a määruse nr 46 „Maa- ja halduskohtute kohtumajade täpsed
asukohad ja teeninduspiirkonnad ning ringkonnakohtute asukohad“ § 2 lg 1 kohaselt teenindab
Harju maakonda Harju Maakohtu Kentmanni kohtumaja, Liivalaia kohtumaja ja Tartu mnt
kohtumaja teeninduspiirkonnaks. Eeltoodust tulenevalt tuleb TsMS § 79 lg 1 järgi käesolev
tsiviilasi anda üle Harju Maakohtule menetluse jätkamiseks hagimenetluses.
TsMS § 172 lg 9 sätestab, et maksekäsu kiirmenetluse kulud kannab maksekäsu tegemise korral
ja käesoleva seadustiku §-s 4881 sätestatud juhul võlgnik, muul juhul avaldaja, kui seadusest ei
tulene teisiti. Muus osas kohaldatakse hagimenetluses menetluskulude kohta sätestatut. Asja
edasisel lahendamisel hagimenetluses arvatakse maksekäsu kiirmenetluse kulud hagimenetluse
kulude hulka.



/allkirjastatud digitaalselt/
Ruth Sild
kohtunik




                                                                                             3
