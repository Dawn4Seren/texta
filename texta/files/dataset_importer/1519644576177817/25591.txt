                                                                                          1-12-4438




                          KOHTUMÄÄRUS
 Kohus                               Tartu Maakohus

 Määruse tegemise aeg ja koht        21.01.2016. a, Tartu kohtumaja, Tartu, Kalevi 1.

 Kriminaalasja number                1-12-4438

 Kohtunik                            Madis Kägu

 Istungisekretär                     Elen Heidok

 Prokurör                            Jüri Vissak

 Kriminaalasi                        Andri Ladev suhtes karistusjärgse käitumiskontrolli
                                     kohaldamise otsustamine
 Kinnipeetav                         Andri Ladev
                                     Elukoht: puudub; isikukood: 39002092719; XXXX,
                                     kannab karistust Tartu Vanglas

 RESOLUTSIOON                        Juhindudes KrMS § 4261, 432 kohus
                                     määras:

 jätta Andri Ladevi suhtes karistusjärgne käitumiskontroll kohaldamata.


Edasikaebamise kord

Määruse peale võib esitada määruskaebuse Tartu Maakohtule 15 päeva jooksul kohtumääruse
teatavaks saamisest arvates.


Asjaolud

Andri Ladev tunnistati süüdi Tartu Maakohtu 21.11.2012. a otsusega KarS § 200 lg 2 p 7 järgi ja
mõisteti karistuseks 3 aastat ja 10 kuud vangistust. Lisaks tunnistati Andri Ladev süüdi KarS §
318 järgi ja mõisteti karistuseks 6 kuud vangistust. KarS § 64 lg 1 alusel loeti kergem karistus
kaetuks raskema karistusega ja mõisteti Andri Ladevile liitkaristuseks 3 aastat ja 10 kuud
vangistust. Kandmise algus 08.05.2012. a.

Karistuse kandmise algus oli 08.05.2012. a ja lõpp on 08.03.2016. a.
Andri Ladevi suhtes algaks karistusjärgse käitumiskontrolli kohaldamine alates 08.03.2016. a.



                                               1
Andri Ladevit on enne käesolevat vangistust kriminaalkorras karistatud:
   1) 27.11.2006. a Tartu Maakohtu poolt KarS § 121 järgi 2 kuu pikkuse vangistusega ja KarS
       § 199 lg 2 p 7 järgi 1 kuu pikkuse vangistusega. KarS § 64 lg 1 alusel loeti kergem karistus
       kaetuks raskemaga ja mõisteti liitkaristuseks 2 kuud vangistust, mida määrati KarS § 74
       lg 1 alusel täitelikult täitmisele mitte pöörata, kui Andri Ladev ei pane 18 kuu pikkuse
       katseaja jooksul toime uut tahtlikku kuritegu ja täidab kontrollnõudeid;
   2) 13.12.2007. a Tartu Maakohtu poolt KarS § 199 lg 2 p 4, 7, 8 järgi 2 aasta pikkuse
       vangistusega, KarS § 266 lg 2 p 1, 3 järgi 8 kuu pikkuse vangistusega. KarS § 64 alusel
       mõisteti üksikkaristustest raskeima suurendamise teel liitkaristuseks 2 aastat 3 kuud
       vangistust. KarS § 68 alusel arvati eelvangistuses viibitud 9 päeva karistusaja hulka ja
       mõisteti karistuseks 2 aastat 2 kuud ja 21 päeva vangistust. KarS § 65 lg 2 alusel
       suurendati karistust Tartu Maakohtu 27.11.2006. a otsusega mõistetud karistuse
       ärakandmata osa, s.o 2 kuud vangistust, võrra ja mõisteti kandmisele kuuluvaks
       liitkaristuseks kohtuotsuste kogumis karistuseks 2 aastat 4 kuud ja 21 päeva vangistust.
       Kandmise algus 18.09.2007. a.

Vangla iseloomustuse kohaselt kannab korduvalt kriminaalkorras karistatud Andri Ladev teist
reaalset vangistust. Kuritegude toimepanemise ajendiks on olnud majandusliku kasu saamine,
ühiseks soodusteguriks sõltuvus joovastavatest ainetest.
Andri Ladevil on käesoleval ajal mitmeid kehtivaid distsiplinaarkaristusi.
Andri Ladev ei ole huvitatud ametlikult töötamisest ja sellega kaasnevate rahaliste nõuete
täitmisest. Vanglas keeldus ta abitöölisena majandustöödel osalemisest.
Andri Ladevi tutvusringkond koosneb valdavalt kriminaalkorras karistatud isikutest.
Viimase vägivaldse kuriteo pani ta toime alkoholijoobes. Ta on varasemalt viibinud
psühhiaatrilisel sundravil ning tal on diagnoositud sõltuvus alkoholist. Lisaks on tal sõltuvus
mitmest psühhoaktiivsest ainest.
Andri Ladev kasutab oma tahte saavutamiseks pigem elu jooksul kinnistunud strateegiaid:
agressiivsus või väljavabandamine diagnoosiga. Tal ei ole jõudnud välja kujuneda-kinnistuda
positiivne käitumismall.
Vangla on hinnanud uue kuriteo toimepanemise tõenäosuseks 2 aasta jooksul 82% ja vägivaldse
kuriteo toimepanemise tõenäosuseks 68%. Karistusjärgset käitumiskontrolli tuleks kohaldada 2
aastaks.

Kriminaalhooldusametniku hinnangul on põhjendatud karistusjärgset käitumiskontrolli
kohaldada 2 aastaks.

Süüdimõistetu Andri Ladev ei nõustu karistusjärgse käitumiskontrolli kohaldamisega. Ta soovib
vanglast vabanedes kohe Eestist lahkuda ja tal puudub Eestis elukoht.

Prokurör leiab, et karistusjärgse käitumiskontrolli kohaldamine Andri Ladevi suhtes ei ole
põhjendatud, kuna selleks ei ole täidetud kõik tingimused. Andri Ladevil puudub Eestis üldse
elukoht, mille järgi oleks võimalik kohaldada käitumiskontrolli.


Kohtu seisukoht

KrMS § 4261 kohaselt arvestab kohus karistusjärgse käitumiskontrolli kohaldamiseks KarS § 871
sätestatud karistusjärgse käitumiskontrolli kohaldamise aluseid ning isiku käitumist karistuse
kandmise ajal.




                                                2
Karistusjärgse käitumiskontrolli kohaldamiseks arvestab kohus KarS § 871 sätestatud
karistusjärgse käitumiskontrolli kohaldamise aluseid ning isiku käitumist karistuse kandmise
ajal.
KarS § 871 lg 1 näeb ette, et kohus võib kohaldada isiku suhtes pärast vangistuse ärakandmist
käitumiskontrolli vastavalt käesoleva seadustiku § 75 sätestatule:
1)      kui isikut on karistatud tahtliku kuriteo eest vähemalt kaheaastase vangistusega ning ta
on ära kandnud mõistetud vangistuse täies ulatuses,
2)      teda on enne käesoleva lõike punktis 1 nimetatud kuriteo toimepanemist samuti karistatud
tahtliku kuriteo eest vähemalt üheaastase vangistusega;
3)      arvestades kuriteo toimepanemise asjaolusid, süüdimõistetu isikut, varasemat elukäiku
ning käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua karistusjärgse käitumiskontrolli kohaldamine, on alust arvata, et ta
võib toime panna uusi kuritegusid.
KarS § 871 lg 2 on sätestatud, et kui isikut on karistatud 9. peatüki 1., 2., 6. ja 7. jaos, 11. peatüki
2. jaos või 22. peatüki 1. ja 4. jaos sätestatud tahtliku kuriteo eest või muus peatükis sätestatud
tahtliku kuriteo eest, mille koosseisutunnus on vägivalla kasutamine, vähemalt kaheaastase
vangistusega, ei eelda karistusjärgse käitumiskontrolli kohaldamine käesoleva paragrahvi lõike
1 punktis 2 sätestatud eelnevat karistatust.

KarS § 871 lg 3 kohaselt määratakse karistusjärgse käitumiskontrolli tähtajaks 12 kuud kuni 3
aastat.

Andri Ladevit karistati Tartu Maakohtu 21.11.2012. a otsusega KarS § 200 lg 2 p 7 järgi 3 aasta
ja 10 kuu pikkuse vangistusega ja KarS § 318 järgi 6 kuu pikkuse vangistusega. KarS § 64 lg 1
alusel mõisteti liitkaristuseks 3 aastat ja 10 kuud vangistust. Kuivõrd Andri Ladevit karistati selle
otsusega tahtliku kuriteo sooritamise eest, mille koosseisutunnuseks on vägivalla kasutamine, on
täidetud karistusjärgse käitumiskontrolli kohaldamise formaalsed eeldused.

Andri Ladev kannab teist reaalset vangistust grupis toime pandud röövimise ja
kriminaalmenetluses tunnistajana ütluste andmisest aluseta keeldumise eest. Kuritegude
toimepanemise ajendiks on olnud majandusliku kasu saamine ja soodusteguriks sõltuvus
joovastavatest ainetest. Röövimise toimepanemises osales ka Andri Ladevi tolleaegne
elukaaslane.

Andri Ladevil on käesoleval ajal vangistuses mitmeid kehtivaid distsiplinaarkaristusi, viimane
karistus määrati 01.09.2015. a ametniku korralduse ja töökohustuse eiramise eest. Ta on
vangistuse jooksul näidanud üles agressiivsust ametnike suhtes ning väljendanud püsivat
antipaatiat õigussüsteemi ja riigiteenistujate vastu. Andri Ladev on korduvalt ähvardanud
ametnikke ning rikkunud kriminaalhoolduse nõudeid. Ta küll mõistab ühiskonnas kehtivaid
norme, kuid ei seosta neid endaga, kuna on oma vajadustes väga enesekeskne. Koostööks on ta
valmis vaid endale teadaolevatel motiividel.

Andri Ladev on olnud vanglas agressiivne ja tema puhul on kuritegude toimepanemise
soodusteguriks olnud sõltuvus erinevatest joovastavatest ainetest (diagnoositud nii
alkoholsõltuvus kui ka sõltuvus psühhoaktiivsetest ainetest).
Temal käesoleval ajal esinev psühhiaatriline probleem- vihahood, meeleolumuutused on
psühhotroopsete ainete tarvitamise tagajärjel tekkinud psüühikamuutused. Ta ise narkootiliste
ainete tarvitamises probleemi ei näe, kuna peab end juhutarvitajaks. Lisaks on Andri Ladevil
diagnoositud XXXX.

Andri Ladev ei ole ametlikust töötamisest huvitatud, kuna ei soovi tasuda rahalisi nõudeid.
Samuti on ta keeldunud vanglas majandusabitöödel töötamisest. Varasemat elukäiku arvestades


                                                   3
on vangla pidanud tõenäoliseks, et rahaliste vahendite ebapiisavuse korral võib Andri Ladev
nende saamiseks kasutada kuritegelikke lahendusi või kasutab hakkama saamiseks elu jooksul
kinnistunud strateegiaid: agressiivsus, diagnoosi ettekäändeks toomine.

Vaatamata eeltoodule ei pea kohus karistusjärgse käitumiskontrolli kohaldamist Andri Ladevi
suhtes põhjendatuks, kuivõrd lisaks formaalsetele eeldustele peab kohus selle kohaldamise
vajalikkuse hindamisel lisaks formaalsetele eeldustele hindama ka KarS § 871 lg 1 p 3 sätestatud
asjaolusid. Nendeks on kuriteo toimepanemise asjaolud, süüdlase isik, varasem elukäik,
käitumine karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua karistusjärgse käitumiskontrolli kohaldamine ning kas on alust arvata, et
ta võib toime panna uusi kuritegusid.

Andri Ladev kannab liitkaristust röövimise ja tunnistajana ütluste andmisest seadusliku aluseta
keeldumise eest. Röövimise eest mõisteti sanktsiooni alammäära lähedane karistus ning ütluste
andmisest keeldumise eest sanktsiooni keskmises määras ning kergem karistus loeti kaetuks
raskeima, s.o röövimise eest mõistetud karistusega.

Kuritegude toimepanemise ajendiks on olnud majandusliku kasu saamine ja ühiseks
soodusteguriks sõltuvus joovastavatest ainetest.

Hoolimata sellest, et Andri Ladevi käitumist karistuse kandmise ajal ei saa pidada väga
korrektseks, on ta vangistuse jooksul tegelenud oma sõltuvusprobleemiga, et vähendada sellest
tulenevat uute kuritegude toimepanemise riski. Nii on ta vanglas läbinud 12 sammu tugigrupi ja
„Viha juhtimise“ ning alates 05.10.2015. a osaleb ta sõltuvusainete kuritarvitajatele/sõltlastele
mõeldud programmis „Eluviisitreening“. Lisaks sellele on temaga läbi viidud vestlusi, et aidata
tal analüüsida kuritegeliku käitumise põhjuseid. Ta on teinud esmase otsuse alkoholi
tarvitamisest loobumiseks, sest on teadvustanud selle negatiivset mõju enesekontrollivõimele.

Positiivne on 2015. a septembrikuus esialgselt katkenud õpingute jätkamine 6. klassis. Ta on
lubanud õpinguid jätkata ka vabanedes. Õpingute jätkamine loob olukorra, kus tema aeg on
täidetud. See omakorda aitab samuti vähendada uute kuritegude toimepanemise riski, kuivõrd
nii tema ema kui ka vangla on toonud välja, et just igavus ja ülemäärane vaba aja olemasolu võib
suurendada uute kuritegude toimepanemise riski.

Peale selle on Andri Ladevil, kes pani varem kuritegusid toime varalise kasu saamiseks,
käesoleval ajal taotlemisel töövõimetuspension. Saadavast pensionist on tal võimalik enda
esmavajadused rahuldada. See omakorda vähendab riski, et ta paneb uusi kuritegusid toime, et
saada olmekulude katmiseks rahalisi vahendeid.

Andri Ladevi suhtes on varem kohaldatud psühhiaatrilist sundravi ning tal esineb joovastavate
ainete tarvitamisest tingitud psühhiaatriline probleeme- vihahood ja psüühikamuutused. Samas
leiab kohus, et kuivõrd ta on vanglas läbinud erinevaid sotsiaalprogramme, sealhulgas
sõltuvusainete tarvitamist käsitlevaid programme ning on mõistnud alkoholi mõju tema
käitumisele, mistõttu soovib sellest loobuda, ei saa psühhiaatriliste probleemide esinemist pidada
karistusjärgse käitumiskontrolli kohaldamist tingimata kaasa toovaks asjaoluks.

Tema ema on kriminaalhooldusametnikule avaldanud, et Andri Ladev vajab inimest, kes aitaks
tal õigel rajal püsida ja pidevat ravi ja Andri Ladev väärtustab väga kõrgelt oma suhet emaga.
Ema on tema suhtes toetav ja kaitsev. Seetõttu tuleb asuda seisukohale, et just ema näol on Andri
Ladevil olemas lähedane inimene, kellelt vabanemisel vajadusel tuge otsida. Ema toel ja abil
saaks Andri Ladev pöörduda ka vajalikesse asutustesse, et teha kindlaks enda ravivajadus ja
kõige sobilikum ravi ja eluviis.


                                                4
Kohus on seisukohal, et karistusjärgne käitumiskontroll täidab oma eesmärke, kui süüdimõistetu
on selle kohaldamisega nõus ja on motiveeritud kriminaalhooldusel olema ja sellega kaasnevaid
nõudeid täitma, sest tegemist ei ole karistusliku, vaid resotsialiseerumist taotleva meetmega.
Olukorras, kus Andri Ladev ei soovi käitumiskontrolli kohaldamist ning vangla on avaldanud, et
Andri Ladev on koostööks valmis vaid talle endale teadaolevatel motiividel, ei ole väljavaade
karistusjärgse käitumiskontrolli edukaks läbimiseks kuigi suur. Andri Ladevil puudub Eestis
kindel elukoht, ta tahab vabanemisel viivitamatult lahkuda välismaale. Arvestades Andri Ladevi
tervislikku ja psühho-sotsiaalset seisundit ja soovi Eestist viivitamatult lahkuda on äärmiselt
problemaatiline elukoha küsimus (sunni rakendamine Eestis selle leidmiseks), mis on üks
käitumiskontrolli kohaldamise nurgakivisid.
On alust arvata, et eeltoodut kokku võttes ei mõjuks sellises olukorras oma iseloomult
mittekaristuslik mõjutusvahend oodatud eesmärgi päraselt.
Karistusjärgne käitumiskontroll tuleb jätta Andri Ladevi suhtes kohaldamata.


Madis Kägu
kohtunik
/allkirjastatud digitaalselt/




                                              5
