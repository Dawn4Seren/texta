                                                                               4-15-10115




                       KOHTUMÄÄRUS

 Kohus                             Tartu Maakohus

 Määruse tegemise aeg ja koht      19. mai 2016. a Põlva

 Asja number                       4-15-10115

 Kohtunik                          Lembit Käis

 Menetlustoiming                   Politsei- ja Piirivalveameti Lõuna prefektuuri avalduse
                                   - Tauri Adarile (isikukood: 39109026511; elukoht:
                                   xxxxxxxxxxxxxxxxxxxxxxxxxxxxxxxxxxxxxxxxx)
                                   asenduskaristuse määramiseks - läbivaatamine


 RESOLUTSIOON

    1. Jätta rahuldamata Politsei- ja Piirivalveameti Lõuna prefektuuri avaldus Tauri
       Adarile Politsei- ja Piirivalveameti Lõuna Prefektuuri 11.11.2012. a otsusega
       (väärteoasjas nr 2860,12,003664) mõistetud karistuse - rahatrahvi 100 eurot -
       asendamiseks arestiga.
    2. Tühistada Tartu Maakohtu 25.01.2016. a määrus, millega kohaldati Tauri Adari
       suhtes sundtoomist.
    3. Saata määruse koopia sissenõudjale, kohtutäitur Sirje Taelale ja süüdlasele.

Edasikaebamise kord

Määruse peale võib esitada määruskaebuse Võru kohtumajale (aadressil: Võru 12, 63308
Põlva) 15 päeva jooksul selle teadasaamisest.


Avalduse sisu ja põhjendus

Politsei- ja Piirivalveameti Lõuna prefektuuri 11.11.2012. a otsusega (väärteoasjas nr
2860,12,003664) karistati Tauri Adarit KarS § 218 lg 1 alusel rahatrahviga 100 eurot.

Kuna süüdlane ei ole rahatrahvi määratud tähtajaks täielikult tasunud, rahatrahvi täitmise
tähtaega ei ole pikendatud ning tal ei ole ka vara, millele sissenõuet pöörata, sellepärast
taotleb sissenõudja süüdlasele asenduskaristuse määramist.
                                                                                4-15-10115




Kohtu põhjendused

VTMS § 211 lg 3 sätestab, et kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kohtule esitatud maksekorralduse koopiast nähtub, et 19.05.2016. a on A. T. poolt tasutud
100 eurot Rahandusministeeriumi kontole nr EE932200221023778606 Swedbank
(viitenumber 10220912271894) Tauri Adarile väärteoasjas nr 2860,12,003664 mõistetud
rahatrahvi katteks.

Arvestades asjaolu, et süüdlasele mõistetud rahatrahv – 100 eurot - on tasutud enne
asenduskaristuse kohaldamist, siis tuleb jätta sissenõudja avaldus rahuldamata.
Eelneva tõttu tuleb tühistada Tartu Maakohtu 25.01.2016. a määrus (tl 18), millega kohaldati
süüdlase suhtes sundtoomist.


/allkirjastatud digitaalselt/
Lembit Käis
kohtunik




                                                                                        2(2)
