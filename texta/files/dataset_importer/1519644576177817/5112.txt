                                                                Kriminaalasi nr 1-16-6541




                        KOHTUOTSUS
                              EESTI VABARIIGI NIMEL


Kohus                           Tartu Maakohus

Otsuse tegemise aeg ja koht     12. oktoober 2016. a, Jõgeva kohtumaja

Kriminaalasja number            1-16-6541 (16249000149)

Kohtunik                        Raina Pärn

Kohtuistungi sekretär           Jana Kaaver

Kriminaalasi                    Kalev Kallari süüdistus          KarS     §    424     järgi
                                kokkuleppemenetluses
Prokurör                        Abiprokurör Liane Peets

Süüdistatav                     KALEV KALLARI
                                Isikukood:            36905132796;           elukoht:
                                xxxxxxxxxxxxxxxxxxxxxxxxxxxxxxxxxxxxxxxxxxxx
                                maakond; Eesti Vabariigi kodanik; emakeel: eesti keel;
                                haridus: keskharidus; töökoht: puudub;
                                Kriminaalkorras 5 kehtivat karistust:
                                1) Pärnu Maakohtu 09.05.2002. a otsusega tunnistatud
                                süüdi KrK § 139 lg 2 p 1,2,3, § 2071, § 40 ja § 207 järgi 6-
                                aastase vangistusega;
                                2) Tartu Maakohtu 07.01.2009. a otsusega tunnistatud
                                süüdi KarS § 199 lg 2 p 4,8 ja § 184 lg 1 ja KarS § 64 lg 1
                                alusel mõistetud karistuseks 4 aastat vangistust. KarS § 65
                                lg 2 suurendati mõistetud karistust Pärnu Maakohtu
                                09.05.2002. a otsusega mõistetud ärakandmata karistuse
                                võrra, s.o 4 kuud 17 päeva vangistust, võrra ning
                                liitkaristuseks kohtuotsuste kogumis mõisteti 4 aastat 4
                                kuud 17 päeva vangistust;
                                3) Tartu Maakohtu 11.03.2013. a otsusega tunnistatud
                                süüdi KarS § 424 järgi ja mõistetud karistuseks rahaline
                                karistus 220 miinimumpäevamäära, s.o 704 eurot. Rahaline
                                karistus täitmata. KarS § 50 lg 1 p 1 alusel võeti
                                lisakaristusena Kalev Kallarilt ära mootorsõiduki
                                juhtimisõigus kolmeks kuuks;
                                   4) Tartu Maakohtu 30.10.2013. a otsusega tunnistatud
                                   süüdi KarS § 199 lg 2 p 7,8,9, § 120, § 266 lg 2 p 21, § 274
                                   lg 1 ja § 275 järgi ja KarS § 64 lg 1 mõistetud karistuseks 1
                                   aasta 6 kuud vangistust;
                                   5) Pärnu Maakohtu 05.05.2016. a otsusega tunnistatud
                                   süüdi KarS § 199 lg 2 p 8,9 järgi ja mõistetud karistuseks 1
                                   aasta vangistust, mis jäeti tingimuslikult täitmisele
                                   pööramata KarS § 73 alusel 1-aastase katseajaga;
                                   Väärteokorras 6 kehtivat karistust.
                                   Tõkend: elukohast lahkumise keeld alates 14.05.2016. a

RESOLUTSIOON

Süüdi tunnistada Kalev Kallari KarS § 424 järgi ja mõista karistuseks 6 (kuus) kuud
vangistust.

KarS § 68 lg 1 alusel arvestada karistusaja hulka Kalev Kallari kahtlustatavana
kinnipidamise aeg 13.05.2016. a kell 15.28 kuni 14.05.2016. a kell 16.00, s.o 2 päeva.

Kalev Kallari ärakandmata karistuseks lugeda 5 (viis) kuud 28 (kakskümmend kaheksa)
päeva vangistust.

KarS § 65 lg 2 alusel suurendada Kalev Kallarile mõistetud karistust Pärnu Maakohtu
05.05.2016. a otsusega kriminaalasjas nr 1-16-3866 mõistetud karistuse ärakandmata osa,
s.o 1 (üks) aasta vangistust, võrra ning mõista Kalev Kallarile liitkaristuseks kohtuotsuste
kogumis 1 (üks) aasta 5 (viis) kuud 28 (kakskümmend kaheksa) päeva vangistust.

Tartu Maakohtu 11.03.2013. a otsusega kriminaalasjas nr 1-13-2322 mõistetud rahaline
karistus jätta täitmisele iseseisvalt.


KrMS § 414 lg 1, 2 alusel lugeda karistuse aja alguseks Kalev Kallari vanglasse saabumise
aeg.

Kohustada Kalev Kallarit ilmuma karistuse kandmiseks Tartu Vanglasse (Turu 56, Tartu
linn) 02.11.2016. a kell 10.00.

Kohtu poolt määratud ajaks vanglasse ilmumata jäämise korral kohaldatakse
sundtoomist vastavalt KrMS § 414 lg-le 3.

Kalev Kallari suhtes kohaldatud tõkend - elukohast lahkumise keeld - tühistada karistuse
kandmisele asumisel.


KarS § 50 lg 1 p 1 alusel võtta Kalev Kallarilt ära sõiduki juhtimise õigus 1 (üheks)
aastaks.

Lisakaristuse kandmise aeg hakkab kulgema alates kohtuotsuse jõustumisest.
Lisakaristuse kandmise aeg laieneb põhikaristuse kandmise kogu ajale ja lisaks
kohtuotsusega määratud tähtajale.
                                      2
Liiklusseaduse § 127 kohaselt on isik, kelle suhtes on jõustunud juhtimisõiguse äravõtmise
otsus, kohustatud viie tööpäeva jooksul otsuse jõustumisest arvates loovutama oma
juhiloa Maanteeametile.


KrMS § 180 lg 1, § 173 lg 3 alusel Kalev Kallarilt välja mõista riigi tuludesse
menetluskuludena sundraha 645 (kuussada nelikümmend viis) eurot ja riigi õigusabi kulu
42 (nelikümmend kaks) eurot 72 senti ning erikuluna sundtoomise kulu 24
(kakskümmend neli) eurot 70 senti.

Riigi kasuks välja mõistetud kulud kogusummas 712 (seitsesada kaksteist) eurot 42 senti
tuleb tasuda 1 (ühe) kuu jooksul kohtuotsuse jõustumisest arvates Maksu- ja Tolliameti
arveldusarvele EE351010052031000004 (AS SEB Pank) või EE502200221014193355 (AS
Swedbank) või EE873300333499990003 (Danske Bank AS Eesti filiaal) või
EE401700017002872300 (Nordea Bank Finland PLC Eesti filiaal). Viitenumber
menetluskulude tasumisel on 99916700072970. Selgitusse tuleb märkida „1-16-6541,
menetluskulud, Kalev Kallari“.

Tähtajaks menetluskulude tasumata jätmise korral pööratakse kohtuotsus sundtäitmisele
täitemenetluse seadustikus sätestatud korras.


KrMS § 126 lg 3 p 1 alusel jätta kriminaalasja juurde asitõendiks olev DVD-plaat
13.05.2016. a kinnipidamise videosalvestisega.


Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav
ja kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon tuleb esitada Tartu Ringkonnakohtule kirjalikult 15 päeva jooksul.


KOHTUOTSUSE PÕHIOSA
I Kokkuleppe sisu
Kalev Kallarile on esitatud süüdistus KarS § 424 järgi selles, et tema 13.05.2016. a kella 15.28
ajal Jõgeva maakonnas Puurmani vallas Tallinn-Tartu-Võru-Luhamaa mnt 142. kilomeetril
juhtis mootorsõidukit Peugeot Partner, registreerimismärgiga xxxxxxxxolles joobeseisundis,
kus alkoholisisaldus väljahingatavas õhus oli 1,06 mg/l kohta, millega rikkus liiklusseaduse
§ 69 lg 1 nõuet, mille kohaselt juht ei tohi olla joobeseisundis ja liiklusseaduse § 69 lg 2 p 1
nõuet, mille kohaselt alkoholijoobes olevaks loetakse mootorsõidukijuhti, kelle ühes grammis
veres on vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem.


KarS § 424 järgi toimepandud kuriteo eest taotleb prokurör süüdistatavale kohtus karistuseks 6
                                              3
kuud vangistust. KarS § 65 lg 2 alusel suurendada Kalev Kallarile mõistetud karistust Pärnu
Maakohtu 05.05.2016. a otsusega mõistetud karistuse ärakandmata osa, s.o 1 aasta vangistust
võrra ning mõista liitkaristuseks kohtuotsuste kogumis 1 aasta 6 kuud vangistust. Karistuse
kandmise algust lugeda kinnipidamiskohta saabumisest. KarS § 50 lg 1 p 1 alusel Kalev
Kallarilt võtta ära mootorsõiduki juhtimise õigus 1 aastaks. Tartu Maakohtu 11.03.2013. a otsus
rahalise karistuse osas jätta iseseisvale täitmisele.
Menetluskulu: määratud kaitsja tasu prokuratuuris 42,72 eurot, sundraha 645 eurot, kokku
687,72 eurot.


II Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ja
ta jääb selle juurde. Süüdistatav nõustus prokuröri parandus- ja täiendusettepanekutega.
Prokurör jäi sõlmitud kokkuleppe juurde. Prokurör palus kokkulepet täiendada, lugedes
mõistetud karistusest maha Kalev Kallari kahtlustatavana kinnipidamise aeg 2 päeva.
Ärakandmata karistuse suuruseks lugeda seega 5 kuud 28 päeva vangistust ja KarS § 65 lg 2
alusel liitkaristuseks 1 aasta 5 kuud 28 päeva vangistust. Lisaks suurendada süüdistatavalt
väljamõistetavaid menetluskulusid sundtoomise kulude võrra, s.o 24,70 eurot.
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid. Kriminaalasjas kogutud tõendid annavad aluse mõista Kalev Kallari süüdi KarS § 424
järgi ja mõista talle karistuse ning lisakaristuse vastavalt sõlmitud kokkuleppele. KarS § 68 lg
1 alusel tuleb kinnipidamise aeg lugeda karistuse aja hulka, mistõttu on kokkuleppesse tehtud
parandus põhjendatud ja õige. Lisaks tuleb Kalev Kallarilt välja mõista menetluskulud vastavalt
sõlmitud kokkuleppele ning määrata need tasumisele kokkuleppes märgitud viisil ja ulatuses.
Kohus peab põhjendatuks ka täiendust selle kohta, et Kalev Kallarilt mõistetakse välja
sundtoomise kulu, mis on KrMS § 176 lg 1 p 2 alusel erikulu ja mis tuleb kanda isikul, kes on
kulude tekkimises süüdi. Kalev Kallari ei ilmunud kohtuistungile ja ei teatanud ilmumata
jäämise põhjustest. Sellest tulenevalt tuli kohtul Kalev Kallari suhtes kohaldada sundtoomist.
Seega on sundtoomise kulu tekkinud Kalev Kallari süül ja need tuleb välja mõista Kalev
Kallarilt.


III Asitõendid

Kriminaalasja juures on asitõendiks DVD-plaat videofailiga 13.05.2016. a toimunud
kinnipidamise kohta (tl 23). Kohus on seisukohal, et KrMS § 126 lg 3 p 1 alusel tuleb nimetatud
asitõend jätta kriminaalasja juurde.


/allkirjastatud digitaalselt/
Raina Pärn
Kohtunik




                                               4
