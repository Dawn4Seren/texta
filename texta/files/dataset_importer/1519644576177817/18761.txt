                            KOHTUMÄÄRUS

Kohus                          Harju Maakohus, Tartu mnt kohtumaja
Kohtunik                       Fred Fisker
Kohtujurist                    Kadi Lossi
Määruse tegemise aeg ja koht   11. aprill 2016. a, Tallinn
Tsiviilasja number             2-03-506
Tsiviilasi                     XXXhagi XXXvastu ühisvara jagamise nõudes
                               XXXvastuhagi XXXvastu ühisvara jagamise nõudes
Menetlustoiming                Hagi tagamise tühistamine
Menetlusosalised ja nende      Taotleja XXX(isikukood XXX, elukoht XXX), lepinguline
esindajad                      esindaja Hannes Toodu, e-post: hannes@reinmaa.ee

Asja läbivaatamine             kirjalik menetlus


RESOLUTSIOON
1. Tühistada hagi tagamine, millega Harju Maakohus 07.02.2007 kohtumäärusega
   seadis keelemärke XXX(isikukood XXX) kuuluvale mõttelisele osale kinnistu
   käsutamise keelamiseks XXX(isikukood XXX) kasuks.
2. Määrus saata XXX.

Edasikaebamise kord
Määruse peale võib esitada määruskaebuse Tallinna Ringkonnakohtule Harju maakohtu kaudu
15 päeva jooksul alates määruse kättetoimetamisele järgnevast päevast.

Asjaolud
Harju Maakohtu menetluses oli XXX hagi XXX vastu ühisvara jagamise nõudes ning XXX
vastuhagi XXX vastu ühisvara jagamise nõudes.

Harju Maakohtu 07.02.2007 määrusega seati keelemärge XXX(isikukood XXX) kuuluvale
mõttelisele osale kinnistu käsutamise keelamiseks XXX(isikukood XXX) kasuks.

31.03.2016 esitas XXX taotluse 07.02.2007 hagi tagamise määruse tühistamiseks, kuna
08.02.2016 pärimistunnistuse kohaselt on XXX vara pärijateks ½ suuruses mõttelises osas
poeg XXXja ½ suuruses mõttelises osas tütar XXX.



                                                                                    1
Kohtumääruse põhjendused
Kohus leiab, et hagi tagamise abinõu tuleb tühistada.

TsMS § 386 lg 4 kohaselt kohus tühistab hagi tagamise kohtuotsusega, kui hagi jääb
rahuldamata, ja määrusega, kui hagi jäetakse läbi vaatamata või kui asjas menetlus lõpetatakse.
Kohus tühistab hagi tagamise ka siis, kui hagi tagamise on otsustanud teine kohus, kui
seadusega ei ole sätestatud teisiti.

15.12.2014 Harju Maakohtu määrusega tsiviilasjas nr 2-03-506 lõpetas kohus menetluse kuna
tsiviilasjas pooleks olev XXX suri 22.11.2014. TsMS § 428 lg 1 p 5 sätestab, et kohus lõpetab
menetluse otsust tegemata, kui asjas pooleks oleva füüsilise isiku surma korral vaieldav
õigussuhe ei võimalda õigusjärglust. PKS § 35 järgi lõppeb varaühisuse varasuhe, kui abielu
lõppeb, sh kui abikaasa sureb või abielu lahutatakse, või kui varasuhe lõpetatakse, sh
abieluvaralepinguga või kohtuotsusega ühe abikaasa nõudel. 15.12.2014 kohtumäärus
tsiviilasjas nr 2-03-506 jõustus 15.04.2015.

Tuvastatud asjaoludel väljastas Tartu notar 08.02.2016 pärimistunnistuse, mille kohaselt on
XXX vara pärijateks ½ suuruses mõttelises osas poeg XXX ja ½ suuruses mõttelises osas tütar
XXX.

Kohus leiab, et seoses menetluse lõpetamisega tsiviilasjas nr 2-03-506 (15.12.2014
kohtumäärus jõustus 15.04.2015) on hagi tagamise asjaolud ära langenud. Sellest lähtuvalt
tuleb hagi tagamise abinõu tühistada.


/allkirjastatud digitaalselt/

Fred Fisker
Kohtunik




                                                                                           2
