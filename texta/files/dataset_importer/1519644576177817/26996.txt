                            KOHTUMÄÄRUS
Kohus                              Harju Maakohus
Kohtunik                           Piret Rõuk
Kohtujurist                        Evelin Neltsas
Määruse tegemise aeg ja koht       06. jaanuar 2016.a, Tallinn, Kentmanni kohtumaja
Tsiviilasja number                 2-14-6607
Tsiviilasi                         CREDITREFORM EESTI OÜ hagi XXXvastu võlgnevuse
                                   väljamõistmiseks
Menetlustoiming                    menetluskulude rahalise suuruse kindlaksmääramine
Menetlusosalised ja nende          Hageja CREDITREFORM EESTI OÜ (registrikood
esindajad                          10887820, asukoht Pirita tee 20, 10127, Tallinn) lepinguline
                                   esindaja Olga Vijard
                                   Kostja: XXX(isikukood XXX, elukoht XXX)
Resolutsioon                       Jätta menetluskulude rahaline suurus kindlaksmääramata ja
                                   välja mõistmata.
Edasikaebamise kord                Määrus ei ole kaevatav
Menetluse käik
1. Harju Maakohus jättis 09.09.2015 hagi rahuldamata ja menetluskulud CREDITREFORM
   EESTI OÜ kanda. Kohtulahend jõustus 15.10.2015.
2. Harju Maakohus 11.11.2015 määrusega kohustas kostjat esitama menetluskulude nimekirja ja
   menetluskulusid tõendavad dokumendid. Kostjale on määrus kätte toimetatud e-toimiku
   vahendusel 11.12.2015, kuid kostja menetluskulude kindlaksmääramise avaldust ja tõendeid
   kohtule ei esitanud.
Kohtumääruse põhjendused
3. Tsiviilkohtumenetluse seadustiku (TsMS) § 177 lg 1 p 2 kohaselt määrab kohus
   menetluskulude rahalise suuruse kindlaks määrusega pärast tsiviilasja sisulise lahendamise
   kohta tehtud kohtuotsuse või menetlust lõpetava määruse jõustumist. TsMS § 174 lg 1
   kohaselt menetluskulude rahalise suuruse määrab menetluskulude jaotuse alusel vajalikus ja
   põhjendatud ulatuses kindlaks asja menetlev kohus samas tsiviilasjas, millega seoses kulud
   tekkisid. Kohus määrab menetluskulude rahalise suuruse kindlaks ka siis, kui
   menetlusosalised ei esita menetluskulude kindlaksmääramise taotlust, võttes aluseks
   menetluskulude nimekirja või tsiviilasja materjalid. TsMS § 174 lg 8 sätestab, et kohus
   määrab menetluskulude rahalise suuruse kindlaks hagita menetluse sätete kohaselt, arvestades
   5. jaos sätestatud erisusi.
4. Kuivõrd kostja menetluskulude kindlaksmääramise avaldust ja tõendeid kohtule ei esitanud,
   kontrollib kohus kas kohtutoimikust nähtub menetluskulude tekkimist. Kostja on
   kohtumenetluses osalenud isiklikult, mistõttu õigusabikulusid ei saanud kohtumenetluses
   tekkida. Kuivõrd toimikus puuduvad andmed ka muude menetluskulude tekkimise kohta,
   jätab kohus menetluskulud rahaliselt kindlaksmääramata ja välja mõistmata.
                                                                                                  1
5. TsMS § 177 lg 3 kohaselt kohtulahend menetluskulude rahalise suuruse kindlaksmääramise
   kohta toimetatakse menetlusosalistele kätte. TsMS § 178 lg 2 kohaselt võib menetluskulude
   kindlaksmääramise peale edasi kaevata menetluskulude hüvitamiseks õigustatud või
   menetluskulusid kandma kohustatud isik, kui vaidlustatav menetluskulude summa ületab 200
   eurot. Menetluskulude kindlaksmääramise vaidlustamisel tekkinud kulusid ei hüvitata (TsMS
   § 178 lg 4).

Kohtunik /allkirjastatud digitaalselt/




                                                                                               2
