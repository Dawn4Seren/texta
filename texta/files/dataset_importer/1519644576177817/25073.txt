                          KOHTUMÄÄRUS

Kohus                           Harju Maakohus
Kohtunik                        Piret Rõuk
Kohtujurist                     Evelin Neltsas
Määruse tegemise aeg ja koht    27. jaanuar 2016, Tallinn, Kentmanni kohtumaja
Tsiviilasja number              2-09-66743
                                XXX ja XXX avaldus XXX vastu avalikult kasutatavale
Tsiviilasi
                                teele juurdepääsu nõudes avaldus avalikult kasutatavale teele
                                juurdepääsu määramiseks ja kinnistusraamatusse märkuse
                                kandmiseks nõusoleku andmise kohustuse tuvastamiseks
Menetlustoiming                 menetluskulude kindlaksmääramine

Menetlusosalised     ja   nende Avaldajad: XXX(isikukood XXX, elukoht: XXX, e-
esindajad                       post:XXX)
                                XXX(isikukood XXX, elukoht XXX, e-post:XXX)
                                Avaldajate lepinguline esindaja: Peeter Malve (e-post:
                                info@amantese.ee)
                                Puudutatud isik: XXX(isikukood XXX, elukoht XXX, e-
                                post:XXX); lepinguline esindaja: Silver Eensaar (e-post
                                silver@julianus.ee)
Resolutsioon                    1. Rahuldada XXX ja XXX avaldus menetluskulude
                                   kindlaksmääramiseks.
                                2. Määrata kindlaks hüvitatavate menetluskulude rahaline
                                   suurus ning mõista XXX välja XXX ja XXX kasuks
                                   menetluskuluna    õigusabikulud      576    (viissada
                                   seitsekümmend kuus) eurot.
Edasikaebamise kord             Määruse peale võib esitada määruskaebuse Tallinna
                                Ringkonnakohtule Harju Maakohtu kaudu 15 päeva jooksul
                                alates määruse ärakirja kättesaamisest kui vaidlustatav
                                menetluskulude summa ületab 200 eurot. Menetluskulude
                                rahalise suuruse kindlaksmääramise peale määruskaebuse
                                esitamisel tuleb tasuda riigilõivu 50 eurot.
Menetluse käik
1. Harju Maakohus rahuldas 24.11.2014 hagi ja jättis menetluskulud menetlusosaliste endi
   kanda. Tallinna Ringkonnakohus jättis Harju Maakohtu 24.11.2014 määruse muutmata ning

                                                                                                1
   määruskaebuse menetlemisega seotud menetluskulud XXX kanda. Riigikohus 26.08.2015
   määrusega jättis määruskaebuse menetlusse võtmata ja kassatsiooniastme menetluskulud
   XXX kanda. Kohtulahend jõustus 26.08.2015. Avaldajad esitasid avalduse menetluskulude
   kindlaksmääramiseks, milles paluvad välja mõista menetluskulud 576 eurot.
Puudutatud isiku vastuväited
2. Puudutatud isik XXX ei nõustu täielikult kulude arvestusega järgmistel põhjustel.
   Kohtupraktikas loetakse harilikuks ajakuluks kohtudokumendi koostamisel 40 minutit kuni 1
   töötund 1 lehekülje sisuosa koostamise kohta, sisaldades sealhulgas tutvumist asja
   materjalidega. Seega vastuse sisuosa koostamise ajakulu ei tohiks ületada 2,5 töötundi.
   Ringkonnakohtu kohtuastmele ei esitatud mingit uut materjali / dokumente jne (kõik
   informatsioon oli varasemast teada), seega on 2,5 tundi määruskaebusega tutvumiseks
   ilmselgelt ebaproportsionaalne aeg. Puudutatud isik loeb õigustatuks määruskaebusele vastuse
   koostamise ajakulu 3 töötunni ulatuses (tutvumine ja koostamine 2,5 tundi + kohtumine 0,5
   tundi), mitte suuremas summas kui 288 eurot.
Kohtumääruse põhjendused
3. Tsiviilkohtumenetluse seadustiku (TsMS) § 177 lg 1 p 2 kohaselt määrab kohus
   menetluskulude rahalise suuruse kindlaks määrusega pärast tsiviilasja sisulise lahendamise
   kohta tehtud kohtuotsuse või menetlust lõpetava määruse jõustumist. TsMS § 174 lg 8
   sätestab, et kohus määrab menetluskulude rahalise suuruse kindlaks hagita menetluse sätete
   kohaselt, arvestades 5. jaos sätestatud erisusi.
4. TsMS § 138 lg 1 kohaselt on menetluskulud menetlusosaliste kohtukulud ja kohtuvälised
   kulud. TsMS § 144 p 1 ja p 3 kohaselt on kohtuvälised kulud menetlusosaliste esindajate
   kulud. TsMS § 175 lg 1 sätestab, kui menetlusosaline peab menetluskulude jaotust
   kindlaksmäärava kohtulahendi kohaselt kandma teist menetlusosalist esindanud lepingulise
   esindaja kulud, mõistab kohus kulud välja põhjendatud ja vajalikus ulatuses. Lepinguline
   esindaja on menetlusosalist menetluses esindav advokaat või muu esindaja käesoleva
   seadustiku §-s 218 sätestatu kohaselt.
5. Avaldajad taotlevad õigusabikulude kindlaksmääramist summas 576 eurot. Avalduse kohaselt
   osutas esindaja õigusabi teenust hinnaga 80 eurot/tund ilma käibemaksuta. Tunnitasu on
   kohtu hinnangul mõistlik ega ületa keskmisi turuhindasid ning kohtupraktikas väljakujunenud
   esindaja tunnihindasid.
6. Puudutatud isik on oma vastuväites toonud esile ühe kriteeriumi (menetlusdokumendi sisu
   pikkuse), mida kohus toimingu põhjendatuse ja vajalikkuse kontrollimisel hindab. Lisaks
   hinnatakse menetlusdokumendi sisu ja asja keerukust. Õige on puudutatud isiku väide, et uusi
   dokumente ei ole lisandunud, kuid määruskaebusele vastamiseks tuleb vastaspoolel läbi
   töötada nii määruskaebus kui selle aluseks olnud kohtulahend. Kohus märgib, et puudutatud
   isiku määruskaebuses on viidatud ka mitmetele kõrgema astme kohtulahenditele, millega
   tutvumine võtab samuti aega.
7. Kohus tutvunud tsiviilasja toimiku, avaldajate avalduse ja puudutatud isiku vastuväidetega,
   leiab, et arvestades antud kohtuvaidluse keerukust ja koostatud menetlusdokumentide mahtu,
   et esindaja tehtud toiminguid on täies ulatuses põhjendatud ja vajalikud. Järelikult kuulub
   menetluskulude taotlus rahuldamisele täies ulatuses.
8. TsMS § 177 lg 3 kohaselt kohtulahend menetluskulude rahalise suuruse kindlaksmääramise
   kohta toimetatakse menetlusosalistele kätte. TsMS § 178 lg 2 kohaselt võib menetluskulude
   kindlaksmääramise peale edasi kaevata menetluskulude hüvitamiseks õigustatud või
   menetluskulusid kandma kohustatud isik, kui vaidlustatav menetluskulude summa ületab 200
   eurot. Menetluskulude kindlaksmääramise vaidlustamisel tekkinud kulusid ei hüvitata (TsMS
   § 178 lg 4).
Kohtunik /allkirjastatud digitaalselt/
                                                                                                  2
3
