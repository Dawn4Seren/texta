                               KOHTUMÄÄRUS
Kohus                             Viru Maakohus

Kohtuasja number                  1-16-1333

Määruse tegemise aeg ja koht      05.10.2016 Rakvere kohtumajas, avalikul kohtuistungil

Kohtunik                          Anu Ammer

Kohtuistungi sekretär             Kätlin Koidumäe

Kohtuasi                          Viru vangla kriminaalhooldusosakonna erakorraline
                                  ettekanne taotlusega karistuse täitmisele pööramiseks

Süüdimõistetu                     INDREK OLLE, isikukood 39807212223, elukoht xxxx


RESOLUTSIOON:                     Mitte pöörata täitmisele Indrek Ollele ViruMaakohtu
                                  18.02.2016 kohtuotsusega mõistetud karistust.

                                  Pikendada Indrek Ollele Viru Maakohtu 18.02.2016
                                  kohtuotsusega määratud katseaega 2 kuu võrra, s.o
                                  kuni 17.12.2017.

Kohaldatud õigusnormid            KrMS § 387, § 427, § 432, § 387 ja KarS § 74 lg 4

Edasikaebamise kord

Määruse peale võib esitada määruskaebuse Viru Maakohtule 15 päeva jooksul arvates
kohtumääruse kättesaamisele järgnevast päevast.

Asjaolud ja kohtumääruse põhjendused

        Viru Maakoohtu Jõhvi kohtumaja 18.02.2016 otsusega kokkuleppemenetluses mõisteti
Indrek Olle süüdi KarS § 178 lg 1 järgi ning karistuseks mõisteti 6 kuud vangistust. KrMS §
202 lg 6 alusel arvati karistusaja hulka Indrek Ollele kriminaalmenetluse lõpetamisel pandud
ja tema poolt sooritatud kaks tundi üldkasulikku tööd, mis KarS § 69 lg 6 alusel vastab 2
päeva vangistusele ning lõplikuks karistuseks mõisteti 5 kuud 28 päeva vangistust. KarS § 74
ja § 75 alusel allutades Indrek Olle käitumiskontrollile, jättis kohus mõistetud vangistuse
tingimisi täitmisele pööramata, kui Indrek Olle ei pane 18-kuulise katseaja jooksul toime uut
tahtlikku kuritegu ning täidab katseajal kooskõlas KarS § 75 lg 1 p 1-6 ja lg 2 p 2, 2-1, 4, 8


                                                                                            1
sätestatud kontrollnõudeid ja kohustusi. Kohus määras, et Indrek Olle kannab karistust Viru
Vangla Kriminaalhooldusosakonna juhataja poolt määratud kriminaalhooldusametniku
järelevalve all ning KarS § 75 lg 2 p 2, 21, 4 ja 8 alusel täidab katseajal järgmisi lisakohustusi:
mitte tarvitada alkoholi; mitte omada ja tarvitada narkootilisi või psühhotroopseid aineid;
jätkata õpinguid üldhariduse omandamiseks, osaleda katseaja jooksul kriminaalhooldaja
määratud sotsiaalprogrammis. KarS § 78 p 1 alusel luges kohus katseaja alguseks kohtuotsuse
kuulutamise aja, s.o 18.02.2016.
        01.04.2016 esitas kriminaalhooldusametnik kohtule erakorralise ettekande taotlusega
pikendada katseaega 2 kuu võrra, kuna süüdimõistetu on katseaja kestel rikkunud kohustust
mitte tarvitada alkoholi. Viru Maakohtu 12.04.2016 määrusega pikendati Indrek Ollele
määratud katseaega 2 kuu võrra, so kuni 17.10.2017.
        12.05.2016 esitas kriminaalhooldusametnik kohtule erakorralise ettekande, kuna Indrek
Olle rikkus taas kohustust mitte tarvitada alkoholi, rikkudes samas ka liiklusnõudeid. Viru
Maakohtu 12.04.2016 määrusega kohustati Indrek Ollet läbida katseaja jooksul
sotsiaalprogrammid Eluviisitreening ja Liiklusohutusprogramm (LOP).
        28.09.2016 esitas kriminaalhooldusametnik kohtule erakorralise ettekande, kuna Indrek
Olle rikkus taas kohustust mitte tarvitada alkoholi.
        Erakorralises ettekandes esitatu kohaselt tuvastas politseiametnik Herdo Kala
19.09.2016 Indrek Ollel indikaatorvahendiga Alcagnat 6020 nr A111149 alkoholijoobe
0,44mg/l.
        Kohtuistungil       05.10.2016        jäi     erakorralist      ettekannet       esindanud
kriminaalhooldusametnik Taimi Lepiksaar taotluse juurde karistus täitmisele pöörata, kuna
Indrek olle on rikkunud korduvalt temale pandud alkoholi tarvitamise keeldu ja on katseaja
jooksul korduvalt rikkunud ka registreerimise kohustust. Viimane alkoholi keelu rikkumine on
toime pandud vahetult peale programmi Eluviisitreening lõppemist.
        Indrek Olle tunnistas kohtuistungil kohustuste korduvat rikkumist, oskamata neid
sisuliselt põhjendada, seletades vaid, et on tarvitanud korduvalt alkoholi sõprade
sünnipäevadel. Samuti seletas, et registreerimiskohustust on rikkunud, kuna on unustanud
kohtumisele minna. Taotles karistust täitmisele mitte pöörata, avaldades, et edaspidi suudab
täita temale pandud kontrollnõudeid ja kohustusi nõuetekohaselt.
        Alates 01.01.2015 sätestab KarS § 74 lg 4, et kui süüdimõistetu ei järgi katseajal
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt KarS § 75
lõikes 2 sätestatule, pikendada katseaega kuni ühe aasta võrra või pöörata karistuse täitmisele.
Tegemist on kohtu kaalutlusõigusega.
        Kohus, olles tutvunud erakorralise ettekande ja kriminaalasja materjalidega ning
kuulanud ära menetlusosaliste arvamuse, on seisukohal, et kriminaalhooldusametniku taotlus
karistuse täitmisele pööramiseks ei ole käesoleval ajal otstarbekas. Kohus möönab, et kõik
täiendavad kriminaalhoolduslikud vahendid on juba kriminaalhoolduse algstaadiumis
ammendunud, kuid saab siiski pidada põhjendatuks võimaldada Indrek Ollel, kes alles äsja on
saanud täisealiseks, vastutustundlikuma suhtumise korral jätkata karistuse kandmist vabaduses
temal katseaja läbimist vabaduses.
        Samas peab kohus vajalikuks veelkordselt pikendada Indrek Ollele määratud katseaega
2 kuu võrra, s.o kuni 17.12.2017, mis annab võimaluse tal korrigeerida oma suhtumist
kriminaalhoolduse nõuetesse ja temale pandud kohustuste täitmisesse.

/allkirjastatud digitaalselt/
Anu Ammer
kohtunik



                                                                                                 2
