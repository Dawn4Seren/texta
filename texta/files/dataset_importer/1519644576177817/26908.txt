                                                                               1-15-8256




                         KOHTUOTSUS
                              EESTI VABARIIGI NIMEL
                                    (Resolutsioon)

Kohus                         Viru Maakohus

Otsuse tegemise aeg ja koht   07. jaanuar 2016, Narva kohtumaja

Kriminaalasja number          1-15-8256 (15233000314)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Galnykina

Kriminaalasi                  Yulia Rumyantseva süüdistuses KarS § 199 lg 2 p 9; § 200 lg 1
                              järgi, lühimenetluse korras
Prokurör                      Viru Ringkonnaprokuratuuri ringkonnaprokurör Konstantin
                              Rostovtsev
Süüdistatav                   Yulia Rumyantseva
                              Elukoht: xxx; isikukood: 48605153748; Vene Föderatsiooni
                              kodakondsus; põhiharidus; emakeel: vene keel; töötu.
                              Kriminaalkorras karistatud 1-l korral, neist viimane:
                              -13.02.2012 Viru Maakohtu Narva kohtumaja poolt KarS § 199 lg
                              2 p 9 - § 25 lg 1,2 järgi tingimisi vangistusega 7 kuud ja 15 päeva,
                              katseajaga 1 aasta ja 6 kuud
                              Tõkend – elukohast lahkumise keeld alates 28.04.2015.
Kaitsja                       Vandeadvokaat Vladimir Rogulski

Kohtuistungi toimumise aeg    07.01.2016



RESOLUTSIOON

Tunnistada Yulia Rumyantseva süüdi KarS § 199 lg 2 p 9 järgi ning mõista talle karistuseks 6
(kuus) kuud vangistust.

Tunnistada Yulia Rumyantseva süüdi KarS § 200 lg 1 järgi ning mõista talle karistuseks 2
(kaks) aastat vangistust.


                                                                                           1
                                                                           1-15-8256
Vastavalt KarS § 64 lg 1, lugedes kergem karistus kaetuks raskeima karistusega, mõista Yulia
Rumyantsevale liitkaristuseks 2 (kaks) aastat vangistust.

KrMS § 238 lg 2 alusel vähendada mõistetud karistust ühe kolmandiku võrra ning mõista
Yulia Rumyantsevale karistuseks 1 (üks) aasta ja 4 (neli) kuud vangistust.

KarS § 68 lg 1 alusel arvestada karistusaja hulka eelvangistuses viibitud aeg: 17.03.-
18.03.2015 – st 2 päeva, 28.04.2015 – st 1 päev ja 06.05-08.05.2015 – st 3 päeva ning mõista
lõplikuks karistuseks 1 (üks) aasta, 3 (kolm) kuud ja 24 (kakskümmend neli) päeva vangistust.

KarS § 69 lg 1 alusel asendada Yulia Rumyantsevale mõistetud karistus üldkasuliku tööga 474
(nelisaja seitsmekümne nelja) tunni ulatuses.

KarS § 69 lg 3 alusel määrata üldkasuliku töö tegemise tähtajaks 1 (üks) aasta alates
kohtuotsuse jõustumisest.

KarS § 69 lg 4 alusel kohustada Yulia Rumyantsevat üldkasuliku töö tegemisel järgima
kontrollnõudeid vastavalt KarS § 75 lg-s 1 ja lg 2 p-s 2 ja 21 sätestatule. Ta on kohustatud:
 1) elama kriminaalhooldusametnikuga kooskõlastatud aadressil;
 2) ilmuma kriminaalhooldaja määratud ajavahemike järel kriminaalhooldusosakonda
     registreerimisele;
 3) alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks Eesti
     territooriumi piires kauemaks kui viieteistkümneks päevaks;
 5) saama kriminaalhooldusametnikult eelneva loa elu-, töö- või õppimiskoha vahetamiseks;
 6) saama kriminaalhooldusametnikult eelneva loa Eesti territooriumilt lahkumiseks ja
     väljaspool Eesti territooriumi viibimiseks;
 7) mitte tarvitama alkoholi;
 8) mitte omama ja tarvitama narkootilisi või psühhotroopseid aineid.

Tühistada Yulia Rumyantsevale valitud tõkend, elukohast lahkumise keeld, kohtuotsuse
jõustumisel.

Kannatanute S F & R E AS ja M K OÜ hagid rahuldada täies ulatuses ning VÕS § 1043 ja §
1045 lg 1 p 5 alusel mõista Yulia Rumyantsevalt välja kuritegudega tekitatud kahjud:
   - kannatanu S F & R E AS (xxx) kasuks 41 (nelikümmend üks) eurot ja 50 senti.
       Nimetatud summa tuleb tasuda kannatanu arveldusarvele xxxxxxxxxxxxxxxxxxx.
   - kannatanu M K OÜ (xxx) kasuks 119 (ükssada üheksateist) eurot. Nimetatud summa
       tuleb tasuda kannatanu arveldusarvele xxxxxxxxxxxxxxxxxxxxxxx.

Mõista Yulia Rumyantsevalt riigituludesse välja menetluskulud: sundraha 1075 (üks tuhat
seitsekümmend viis) eurot, sundtoomise kulud summas 18 (kaheksateist) eurot ja 70 senti,
kaitsja Vladimir Rogulski poolt eeluurimisel osutatud õigusabi eest 96 (üheksakümmend
kuus) eurot ning kohtumenetluses osutatud õigusabi eest 144 (ükssada nelikümmend neli)
eurot.

Määrata, et Yulia Rumyantseval on õigus tasuda väljamõistetud menetluskulud (summas
1333,70 eurot) osade kaupa alates kohtuotsuse jõustumisele järgnevast kuust 1 (ühe) aasta
jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
                                                                                       2
                                                                                  1-15-8256
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99915700093905 ning selgitus
„Yulia Rumyantseva, 1-15-8256, kriminaalmenetluse kulud“. Kui rahalised nõuded pole täies
ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Kohtumenetluse pool, kes soovib otsust vaidlustada apellatsiooni korras on kohustatud sellest Viru
Maakohtule kirjalikult teatama 7 päeva jooksul alates kohtuotsuse kuulutamisest.
Apellatsiooniteate esitamise korral koostab kohus motiveeritud otsuse, mis on kättesaadav Viru
Maakohtu Narva kohtumaja kantseleis 19.02.2016. a kell 16:00.
Otsusele võib esitada Tartu Ringkonnakohtule apellatsioonkaebuse 15 päeva jooksul alates päevast,
mil kohtumenetluse poolel on võimalik kohtus tutvuda motiveeritud kohtuotsusega.

Kriminaalmenetluse kulude hüvitamist võib vaidlustada kohtuotsusest eraldi KrMS 15.peatüki
kohaselt. Sellisel juhul tuleb esitada 7 päeva jooksul alates kohtuotsuse resolutiivosa kuulutamisest
teade, et soovitakse vaidlustada menetluskulusid. Seejärel koostab kohus motiveeritud otsuse ainult
menetluskulude osas, mis on kättesaadav Viru Maakohtu Narva kohtumaja kantseleis 19.02.2016.a
kell 16:00. Määruskaebus menetluskulude osas tuleb esitada Viru Maakohtule 15 päeva jooksul
alates päevast, mil motiveeritud otsus menetluskulude osas oli kohtumenetluse pooltele kohtus
tutvumiseks kättesaadav.


Süüdistus

Yulia Rumyantseva on antud kohtu alla süüdistatuna KarS § 199 lg 2 p 9 järgi selles, et tema,
varem korduvalt vargusi toimepannud isikuna, 03.02.2015 kella 21.25 paiku, viibides tanklas S
(xxx), tegutsedes võõra asja äravõtmise eesmärgil, varastas 1 paki Micro USB 1A Auto
maksumusega 6.50 eurot, 1 paki USB Micro kaablit 1mm maksumusega 4.90 eurot, 1 paki USB
1A/2A maksumusega 8.90 eurot, 1 paki USB 1A Universal maksumusega 6.50 eurot, 1 paki AUX
kaablit maksumusega 4.90 eurot, 2 pakendit ühekordseid raseerijaid üldmaksumusega 9.80 eurot.
Taas tema, 2015. aasta märtsi esimesel dekaadil, päevasel ajal, viibides kaupluses OÜ M K (xxx),
tegutsedes võõra asja äravõtmise eesmärgil, varastas kleidi maksumusega 70 eurot.
Taas tema, 17.03.2015 kella 11.00 paiku, viibides kaupluses S (xxx), tegutsedes võõra asja
äravõtmise eesmärgil, püüdis varastada pudeli džinni GIN maksumusega 1.35 eurot, 4 karpi
kosmeetilist kreemi Bourjois üldmaksumusega 66 eurot, 2 karpi lauvärve Trio üldmaksumusega
27.80 eurot, kuid peeti kaupluse turvamehe poolt kinni.
Taas tema, 06.05.2015 kella 19.50 paiku, viibides kaupluses K (xxx), tegutsedes võõra asja
äravõtmise eesmärgil, püüdis varastada pudeli tualettvett La Rive Blue Band maksumusega 7,85
eurot, kuid peeti kaupluse turvamehe poolt kinni.

KarS § 200 lg 1 järgi on Yulia Rumyantsevale esitatud süüdistus selles, et 27.03.2015 kella 17.45
paiku, viibides kaupluses OÜ M K (xxx), tegutsedes võõra asja äravõtmise eesmärgil, võttis ta
riidepuult tuunika maksumusega 49 eurot, peitis selle oma kotti ja läks väljapääsu juurde. Pärast
seda, kui teda peatas kaupluse omanik E I, tema, tegutsedes varastatud vara kinnihoidmise
eesmärgil, lõi E.I mitu korda käega vastu nägu, tekitades viimasele füüsilist valu, ning põgenes
varastatuga kaupluse ruumist.

Otsuse tegemisel kohus juhindub KrMS § 233, 238, 311, 313, 315.

(allkirjastatud digitaalselt)
                                                                                              3
             1-15-8256

Astrid Asi
Kohtunik




                         4
