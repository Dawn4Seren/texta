                          KOHTUMÄÄRUS

 Kohus                            Tallinna Ringkonnakohus

 Kohtuasja number                 Tsiviilasi 2-15-5392

 Määruse tegemise aeg ja koht     04.04.2016, Tallinn

 Kohtunik                         Gaida Kivinurm

 Kohtuasi                         Baltic Distribution Group OÜ hagi TM vastu asjade
                                  väljanõudmiseks ebaseaduslikust valdusest või kahju
                                  hüvitamiseks

 Vaidlustatud kohtulahend         Harju Maakohtu 19.02.2016 määrus menetluskulude
                                  kindlaksmääramiseks

 Kaebuse esitaja ja kaebuse liik Baltic Distribution Group OÜ määruskaebus

 Menetlusosalised    ja   nende Hageja: Baltic Distribution Group OÜ (registrikood
 esindajad                      12570398, asukoht Peterburi tee 44, 11416 Tallinn),
                                lepinguline esindaja vandeadvokaat Ivo Kallas
                                  Kostja: TM (isikukood XXXXXXXXXXX, elukoht
                                  XXXXX XXX X, XXXXXX XXXX, XXXX XXXX,
                                  XXXXX      XXXXXXXX),      lepinguline esindaja
                                  vandeadvokaat Kelli Ristal

 Menetluse liik                   Kirjalik menetlus


RESOLUTSIOON:
    Tühistada   Harju    Maakohtu              19.02.2016    määrus      menetluskulude
    kindlaksmääramiseks.

Edasikaebamise kord
Kohtumääruse peale võib esitada määruskaebuse Riigikohtule menetluskulude hüvitamiseks
õigustatud või menetluskulusid kandma kohustatud isik 15 päeva jooksul alates määruse
ärakirja kättetoimetamisest, kui vaidlustatav menetluskulude summa ületab 200 eurot
(tsiviilkohtumenetluse seadustik (TsMS) § 178 lg 2).

Asjaolud ja menetluse käik
   1. Baltic Distribution Group OÜ (hageja) esitas 09.04.2015 Harju Maakohtule
       hagiavalduse TM (kostja) vastu asjade väljanõudmiseks ebaseaduslikust valdusest või
       alternatiivselt kahju hüvitamiseks summas 22 835,10 eurot. 27.05.2015 on hageja
       vähendanud kahjuhüvitise nõuet 5373 euroni.
    2. Harju Maakohtu 19.02.2016 otsusega jäeti hagi rahuldamata ja menetluskulud hageja
       kanda (TsMS § 162 lg 1).

Esimese astme kohtu määrus
   3. Harju Maakohtu 19.02.2016 määrusega määras maakohus kindlaks kostja
      menetluskulude rahalise suuruse ja mõistis hagejalt kostja kasuks välja menetluskulu
      1738 eurot.

Määruskaebus
  4. Hageja esitas maakohtu määruse peale määruskaebuse, milles palub maakohtu määruse
     osaliselt tühistada. Hageja palub vähendada kostja menetluskulu 627 euroni.

Menetluse edasine käik
  5. Kostja palus jätta määruskaebuse rahuldamata ja maakohtu määruse muutmata.
  6. Harju Maakohus võttis määruskaebuse menetlusse, jättis selle rahuldamata ja edastas
      22.03.2016 kirjaga vastavalt TsMS § 663 lg-le 5 lahendamiseks Tallinna
      Ringkonnakohtule.

Ringkonnakohtu seisukoht
   7. Ringkonnakohus, tutvunud asja materjaliga, leiab, et maakohtu määrus tuleb olenemata
       kaebuse põhjendustest olulise menetlusõiguse normi rikkumise tõttu tühistada (TsMS §
       667 lg 2).
   8. TsMS § 174 lg 4 sätestab, et kui maakohus kohtuotsuses või asja lõpetavas määruses
       menetluskulusid kindlaks ei määra, määrab tsiviilasja lahendanud maakohus
       menetluskulude rahalise suuruse kindlaks pärast kohtuotsuse või menetlust lõpetava
       määruse jõustumist käesoleva seadustiku § 177 lg-s 2 sätestatud korras.
   9. Antud juhul ei määranud maakohus 19.02.2016 tehtud otsuses menetluskulude rahalist
       suurust kindlaks. Seega oleks maakohus pidanud seda tegema pärast kohtuotsuse
       jõustumist. Maakohus määras menetluskulud kindlaks eraldi määrusega enne otsuse
       jõustumist. Seadus ei anna kohtule pädevust määrata menetluskulud kindlaks eraldi
       määrusega enne kohtuotsuse jõustumist. Seega tuleb maakohtu määrus olulise
       menetlusõiguse normi rikkumise tõttu tühistada.
   10. Maakohtul tuleb määrata menetluskulud uuesti kindlaks pärast kohtuotsuse jõustumist
       TsMS § 177 lg-s 2 sätestatud korras.
   11. TsMS § 178 lg 4 sätestab, et menetluskulude kindlaksmääramise vaidlustamisel
       tekkinud kulusid ei hüvitata.


/allkirjastatud digitaalselt/
Gaida Kivinurm
kohtunik
