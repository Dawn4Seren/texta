                               KOHTUOTSUS
                                 EESTI VABARIIGI NIMEL


 Kohus                               Tartu Maakohus

 Otsuse tegemise aeg ja koht         16. septembril 2016. a Tartu kohtumajas

 Kriminaalasja number                1-16-7893

 Kohtukoosseis                       Kohtunik Peet Teidearu

 Sekretär                            Heli Nurmoja

 Kriminaalasi                        Rein Uudmäe süüdistuses karistusseadustiku (edaspidi
                                     KarS) § 424 järgi kiirmenetluses kokkuleppemenetluse
                                     sätteid kohaldades
 Prokurör                            Lõuna Ringkonnaprokuratuuri abiprokurör Jüri Vissak

 Süüdistatav                         Rein Uudmäe
                                     isikukood: 37106216530; elukoht: XXX; kodakondsus:
                                     Eesti Vabariigi kodanik; haridus: 8 klassi; emakeel: eesti
                                     keel; töökoht või õppeasutus: XXX
                                     kriminaalkorras varem karistatud ei ole;
                                     tõkendit kohaldatud ei ole


 Kaitsja (kohtueelses menetluses)    Vandeadvokaat Kalju Kutsar riigi õigusabi korras


Juhindudes kriminaalmenetluse seadustiku (edaspidi KrMS) §-st 180, § 248 lg 1 p-st 5, §-st 249,
§ 2565 lg 1 p-st 2 ja lg-st 2, kohus
                                          otsustas:

Süüdi tunnistada Rein Uudmäe KarS § 424 järgi ja mõista temale karistuseks 5 (viis) kuud
vangistust.
KarS § 68 lg 1 alusel arvata Rein Uudmäe kahtlustatavana kinnipidamise aeg 15.-16.09.2016.
a, s.o 2 (kaks) päeva karistusaja hulka ning mõista temale lõplikuks karistuseks 4 (neli) kuud
ja 28 (kakskümmend kaheksa) päeva vangistust.
KarS § 74 alusel määrata, et mõistetud karistust ei pöörata täielikult täitmisele, kui Rein
Uudmäe ei pane 1 (ühe) aasta ja 6 (kuue) kuu pikkuse katseaja jooksul toime uut kuritegu
ja täidab järgnevaid KarS § 75 lg-s 1 sätestatud kontrollnõudeid, st:
    1. elab kohtu määratud alalises elukohas, s.o aadressil XXX
    2. ilmub kriminaalhooldaja määratud ajavahemike järel kriminaalhooldusosakonda
        registreerimisele;
    3. allub kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    4. saab kriminaalhooldusametnikult eelneva loa lahkumiseks Eesti territooriumi piires
        kauemaks kui viieteistkümneks päevaks;
    5. saab kriminaalhooldusametnikult eelneva loa elu-, töö- või õppimiskoha vahetamiseks;
    6. saab kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

KarS § 78 p 1 alusel hakata Rein Uudmäe katseaja kulgu arvestama alates kohtuotsuse
kuulutamisest, s.o alates 16.09.2016. a. KarS § 75 lg-s 1 sätestatud käitumiskontrolli nõuded
kohalduvad Rein Uudmäele alates kohtuotsuse jõustumisest.

Määrata Rein Uudmäe katseajaks Tartu Vangla kriminaalhooldusosakonna Põlva esinduse
kriminaalhooldusametniku järelevalve alla.

KarS § 50 lg 1 p 1 alusel võtta Rein Uudmäelt lisakaristusena ära mootorsõiduki juhtimise
õigus 5 (viieks) kuuks.

Lisakaristuse tähtaega hakata arvestama alates kohtuotsuse jõustumisest.

Kohustada Rein Uudmäed viima juhiluba elukohajärgsesse Maanteeameti liiklusregistri
büroosse 5 (viie) päeva jooksul alates käesoleva kohtuotsuse jõustumisest.

Menetluskulud
KrMS § 180 lg 1 alusel välja mõista Rein Uudmäelt riigituludesse menetluskuludena
süüdimõistava kohtuotsusega kaasnev sundraha 322,50 eurot ja riigi õigusabi korras
määratud kaitsjale makstud tasu 88,80 eurot, s.o kokku 411 (nelisada üksteist) eurot ja 30
(kolmkümmend) senti.
KrMS § 180 lg. 3 alusel tasuda Rein Uudmäel menetluskulud ühe aasta jooksul kohtuotsuse
jõustumisest.

Makseinfo
Riigi kasuks välja mõistetud menetluskulud tuleb tasuda Maksu- ja Tolliameti arveldusarvele nr
EE351010052031000004 SEB Pank AS-is või arveldusarvele nr EE502200221014193355
Swedbank AS-is või arveldusarvele nr EE401700017002872300 Nordea Bank Finland PLC Eesti
filiaalis või arveldusarvele nr EE873300333499990003 Danske Bank AS Eesti filiaalis, märkides
viitenumbri 99916700066041 ning selgituseks kohustatud isiku nime, kohtuasja numbri ning
makse liigi.

Otsuse vabatahtliku täitmise korral tuleb riigituludesse makstavad menetluskulud tasuda kohtu
poolt määratud tähtaja jooksul. Riigi kasuks välja mõistetud summade kohtu poolt määratud




                                                                                            2
tähtajaks vabatahtlikult tasumata jätmisel pööratakse kohtuotsus menetluskulude osas
sundtäitmisele kohtutäituri kaudu. Sundtäitmisega kaasnevad täitemenetluse kulud.

Edasikaebamise kord
Kohtuotsuse peale on kohtumenetluse poolel õigus esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioon esitatakse kirjalikult vormistatuna Tartu Ringkonnakohtule 15 päeva
jooksul alates kohtuotsuse avalikult teatavakstegemisest.

Kokkuleppe sisu
Rein Uudmäed süüdistatakse selles, et tema juhtis 15.09.2016. a kella 12:52 paiku Tartumaal Vara
vallas Mustametsa külas Pataste-Alatskivi maantee kaheksandal kilomeetril mootorsõidukit
T150K reg-nr XXX, olles alkoholijoobes (alkoholisisaldus väljahingatavas õhus oli 1,29 mg/l
kohta).

Sellega pani Rein Uudmäe toime mootorsõiduki juhtimise joobeseisundis, s.o KarS § 424 järgi
kvalifitseeritava kuriteo.

Kokkuleppemenetluse läbirääkimiste käigus nõustusid süüdistatav ja tema kaitsja esitatud
süüdistuse sisu ja kuriteo kvalifikatsiooniga ning jõudsid kokkuleppele prokuröri poolt kohtus
nõutava karistuse liigis ja määras.

KarS § 424 järgi ettenähtud kuriteo toimepanemise eest nõuab prokurör kohtus süüdistatavale
karistuseks 5 kuud vangistust. KarS § 68 alusel arvestatakse karistusaja hulka 2 päeva (15.-
16.09.2016), mille vältel Rein Uudmäe oli kahtlustatavana kinni peetud, seega jääb kandmisele
kuuluvaks karistuseks 4 kuud ja 28 päeva vangistust. Sama kuriteo toimepanemise eest nõuab
prokurör KarS § 50 lg 1 alusel lisakaristusena Rein Uudmäelt mootorsõiduki juhtimise õiguse
äravõtmist 5 kuuks. Lähtudes KarS §-st 74 lg 1 ei pöörata mõistetud vangistust täielikult täitmisele,
kui Rein Uudmäe ei pane 1 aasta ja 6 kuu pikkuse katseaja jooksul toime uut kuritegu ja täidab
KarS §-s 75 sätestatud kontrollnõudeid ning kohustusi: elab kohtu määratud alalises elukohas;
ilmub kriminaalhooldaja määratud ajavahemike järel kriminaalhooldusosakonda regist-
reerimisele; allub kriminaalhooldaja kontrollile oma elukohas ning esitab talle andmeid oma
kohustuste täitmise ja elatusvahendite kohta; saab kriminaalhooldusametnikult eelneva loa
elukohast lahkumiseks Eesti territooriumi piires kauemaks kui viieteistkümneks päevaks; saab
kriminaalhooldusametnikult eelneva loa elu-, töö- või õppimiskoha vahetamiseks; saab
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks.

Süüdistatava poolt hüvitatavad kriminaalmenetluse kulud on:
   • kohtueelses menetluses kaitsjale määratud tasu 88,80 eurot (KrMS § 175 lg 1 p 4);
   • süüdimõistva kohtuotsusega KrMS § 179 lg 1 p 2 järgi kaasnev sundraha 1,5 kuupalga
       alammäära ehk 322,50 eurot.

Vastavalt kokkuleppele tulevad eelnimetatud kriminaalmenetluse kulud ära tasuda 1 aasta jooksul
arvates kohtuotsuse jõustumisest.




                                                                                                   3
Menetlus kohtus
Kohtuistungil kinnitas süüdistatav, et talle on avaldatud kokkulepe arusaadav ning et ta jääb selle
juurde. Prokurör jäi samuti sõlmitud kokkuleppe juurde.

Kohus on seisukohal, et kokkulepet sõlmides on süüdistatav väljendanud oma tegelikku tahet ja
kriminaalasja menetlemisel on järgitud kokkuleppemenetluse kohaldamise sätteid.

Seega tuleb Rein Uudmäe süüdi tunnistada KarS § 424 järgi ning mõista talle karistus vastavalt
kokkuleppele.

Menetluskulud
KrMS § 180 lg 1 alusel välja mõista Rein Uudmäelt riigituludesse kriminaalmenetluse kuludena
kokku 411,30 eurot, mille moodustavad:
   • süüdimõistva kohtuotsusega kaasnev sundraha, mis KrMS § 179 lg 1 p 2 ja § 2565 lg 2
       kohaselt on kiirmenetluses 322,50 eurot;
   • KrMS § 175 lg 1 p-le 4 vastavalt kaitsjatasu 88,80 eurot

KrMS § 180 lg 3 alusel määrata kriminaalmenetluse kulude tasumine ositi 1 aasta jooksul alates
kohtuotsuse jõustumisest.



Peet Teidearu
Kohtunik
/allkirjastatud digitaalselt/




                                                                                                 4
