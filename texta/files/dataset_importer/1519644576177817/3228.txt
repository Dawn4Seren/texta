                             KOHTUMÄÄRUS
Kohus                             Viru Maakohus
Määruse tegemise aeg ja koht      09. november 2016 Jõhvi kohtumajas
Väärteoasja number                4-16-7799
Kohtunik                          Larissa Prokopenko
Kohtuistungisekretär, tõlk        Ingrid Koddo, Marina Davõdovitš
Kohtuasi                          Politsei- ja Piirivalveameti Ida Prefektuuri taotlus
                                  Jevgeni         Borovitšov´ile     asenduskaristuse
                                  määramiseks
Võlgnik                           Jevgeni Borovitšov, isikukood 37901272223, elukoht
                                  xxx
Asja arutamise kuupäev            09.11.2016

RESOLUTSIOON                      Juhindudes TMS § 201 lg 1,2 ; VTMS § 211 lg 1 ja
                                  KarS § 72, kohus

MÄÄRAS

Politsei- ja Piirivalveameti Ida Prefektuuri taotlus rahuldada.

Asendada Jevgeni Borovitšov´ile Ida Prefektuuri 09.10.2013 otsusega väärteoasjas nr
2440,13,006648 määratud rahatrahv 800 eurot, s.o. 200 trahviühikut, arestiga 20
(kakskümmend) päeva.

KarS § 69 lg 1 ja § 72 alusel asendada arest üldkasuliku tööga 20 (kakskümmend) tundi.

Määrata üldkasuliku töö tegemise tähtajaks 3 (kolm) kuud.
Üldkasuliku töö tegemise algust arvestada alates kohtumääruse jõustumise tähtajast.

Vastavalt VTMS § 207-1 üldkasuliku töö täitmist korraldab Ida prefektuur.

Määruse ärakiri edastada Jevgeni Borovitšov´ile, kohtutäitur Natalja Malahhova´le
ning PPA Ida prefektuurile.

Edasikaebamise kord
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Tartu
Ringkonnakohtule Viru Maakohtu kaudu.




                                                                                   1 (3)
Asjaolud ja menetluse varasem käik

Ida Prefektuuri 09.10.2013 otsusega väärteoasjas nr 2440,13,006648 määrati Jevgeni
Borovitšov´ile LS § 201 lg 2 järgi karistuseks rahatrahv 200 trahviühiku ulatuses, s.o summas
800 EUR.

Täitemenetlus nr 042/2013/2170 on võlgniku Jevgeni Borovitšovi suhtes algatatud
23.12.2013. Võlgnik on pole rahatrahvi tasunud. Kohtutäitur on täitemenetluse jooksul teinud
korduvad registripäringud vara ja sissetulekute kohta. Võlgnikul puudub kinnisvara ja
väärtuslik vallasvara. Kohtutäitur on kontrollinud võlgniku vara olemasolu ning talle
teadaolevatel andmetel puudub võlgnikul vara või ei ole selle väärtus küllaldane, et katta vara
realiseerimisega tekkivaid kulusid. Täitemenetluse seadustiku § 201 lõike 1 alusel palub
otsustada rahatrahvi asendamine.

Politsei- ja Piirivalveameti Ida Prefektuur esitas 27.10.2016 Viru Maakohtule avalduse
asenduskaristuse määramiseks.

Avalduse kohaselt ei tasunud menetlusalune isik Jevgeni Borovitšov rahatrahvi
õigeaegselt vabatahtlikult ja kohtutäitur alustas täitemenetluse väärteoasjas 2440,13,006648.
10.10.2016 teatas kohtutäitur rahatrahvi täitmise võimatusest. Seoses eeltooduga ja
juhindudes KarS § 72 ning täitemenetluse seadustiku § 201 lg 1 taotles kohtuväline menetleja
otsustada väärteoasjas nr. 2440,13,006648 rahatrahv summas 800 eurot arestiga.

Menetlusalune isik Jevgeni Borovitšov taotles kohtuistungil asendada mõistetud karistus
üldkasuliku tööga.

Kohtu seisukoht

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Käesoleva asja materjalidest nähtub, et Ida Prefektuuri 09.10.2013 otsusega väärteoasjas
nr 2440,13,006648 määrati Jevgeni Borovitšov´ile LS § 201 lg 2 järgi karistuseks rahatrahv
200 trahviühiku ulatuses, s.o summas 800 EUR.

Kohtutäitur Natalja Malahhova 10.10.2016 teatest Ida Prefektuurile nähtub, et rahatrahvi
sissenõudmine ei ole võimalik.

Vastavalt Täitemenetluse seadustiku § 201 lg 1, kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata,
teatab kohtutäitur hiljemalt ühe aasta möödumisel rahatrahvi kohtutäituri menetlusse
võtmisest, kuid mitte hiljem kui kolme aasta möödumisel väärteootsuse jõustumisest,
sissenõudjale täitmise võimatusest. Kui puuduvad karistuse asendamist välistavad asjaolud,
saadab sissenõudja avalduse rahatrahvi asendamiseks arestiga vastavalt karistusseadustiku §-s
72 sätestatule kohtuotsuse täitmisele pööranud maakohtule. Sissenõudja teatab avalduse
esitamisest võlgnikule ja kohtutäiturile




                                                                                          2 (3)
Vastavalt Väärteomenetluse seadustiku § 211 lg 1 teeb maakohus sissenõudja avalduse
alusel määruse rahatrahvi asendamise kohta arestiga või üldkasuliku tööga vastavalt
Karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, vastavalt sama sätte lg 2
arvestatakse rahatrahvi osalise tasumise korral tasutud osa asendusaresti või üldkasuliku töö
pikkuse määramisel proportsionaalselt tasutud summa suurusega.

Vastavalt Karistusseadustiku § 72 lg 1, kui süüdlane ei tasu talle määratud või mõistetud
rahatrahvi, asendab kohus rahatrahvi arestiga ja vastavalt sama sätte lg 2 vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile ning lõike 3 kohaselt rahatrahvi arestiga
asendamise korral on aresti alammäär üks päev.

KarS § 69 lg 1 sätestab, et ühele aresti päevale vastab üks tund üldkasulikku tööd, mida ei
mõisteta vähem kui viis tundi.
KarS § 69 lg 3 alusel, määrab kohus üldkasuliku töö tegemise tähtajaks 3 kuud.

Kohus on seisukohal, et mõistetud rahatrahv tuleb asendada üldkasuliku tööga.

Kohtuvälise menetleja otsuse tegemisest möödunud perioodi jooksul ei ole Jevgeni
Borovitšov trahvi suutnud tasuda. Tal puuduvad selleks vahendid ja realiseerimiseks võimalik
vara. Väärteo eest karistuse määramise ja karistuse täitmise vaheline ajavahemik ei saa venida
nii pikaks, et määratud karistuse mõju hajub. Sundtäitmise, sealhulgas trahvi asendamise sisu
ja mõte seisneb mõistetud karistuse vääramatuse tagamises. Karistuse vääramatus kujutab
endast muuhulgas otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki.
Mõjuvaid põhjusi rahatrahvi tasumata jätmiseks ei ole, samuti puuduvad aresti kohaldamist
välistavad asjaolud.

Seega Jevgeni Borovitšov´ile Politsei- ja Piirivalveameti Ida prefektuuri 09.10.2013 otsusega
määratud tasumata rahatrahv 800 eurot e. 200 trahviühikut tuleb asendada KarS § 72 lg 1 ja lg
2 alusel üldkasuliku tööga 20 tundi.



/allkirjastatud digitaalselt/
Larissa Prokopenko
Kohtunik




                                                                                         3 (3)
