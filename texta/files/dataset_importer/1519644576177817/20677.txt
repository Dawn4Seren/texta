                           KOHTUOTSUS
                                EESTI VABARIIGI NIMEL

Kohus                                Harju Maakohus

Otsuse tegemise aeg ja koht          22.märtsil 2016.a, Tallinn (Liivalaia kohtumaja)

Kriminaalasja number                 1-16-2376

Kohtukoosseis                        Kohtunik Margot Mikler

Sekretär                             Moonika Rubizova

Kriminaalasi                         Anti Summel süüdistuses KarS § 199 lg 2 p 9 - § 25 lg 2
                                     järgi kokkuleppemenetluses (kiirmenetluse korras)

Prokurör                             Kristina Kivi

Süüdistatav                          Anti Summel, isikukood 38604160300; elukoht: XXX
                                     (sissekirjutus XXXn); EV kodakondsus; haridus:
                                     keskeriharidus, emakeel: eesti keel; töökoht: töötab
                                     juhutöödel; kriminaalkorras karistatud viimati
                                     - 09.09.2014 Harju Maakohtu Liivalaia kohtumaja
                                         poolt KarS § 199 lg 2 p 9 - § 25 lg 2 järgi vangistusega
                                         6 kuud, KarS § 74 lg 1, 2 alusel vangistusega 3 kuud
                                         ja KarS § 74 lg 1, 3 alusel tingimisi vangistusega 3
                                         kuud katseajaga 1 aasta ja 6 kuud. Katseaeg lõppenud
                                         08.03.2016,
                                     Kehtivaid väärteokaristusi 12
                                     Kahtlustatavana kinni peetud 20.03.2016.a.

RESOLUTSIOON

Süüdi tunnistada Anti Summel KarS § 199 lg 2 p 9 - § 25 lg 2 järgi ja mõista karistuseks 3 kuud
vangistust.

KarS § 68 lg 1 alusel arvata Anti Summe´li kinnipidamise aeg 20.-22.03.2016.a., s.o 3 päeva
karistusaja hulka ja lõplikuks karistuseks lugeda vangistus 2 (kaks) kuud ja 27 (kakskümmend
seitse) päeva.
Vastavalt KarS § 74 lg 1 ja 3 jätta vangistus Anti Summe´li suhtes tingimuslikult kohaldamata
ning määrata, et mõistetud vangistust ei pöörata täitmisele, kui Anti Summel ei pane 18-kuulise
katseaja kestel toime uut kuritegu ja täidab KarS §-s 75 lg-s 1 sätestatud käitumiskontrolli ajaks
pandud kontrollnõudeid ja kohustusi:
- elama kohtu määratud alalises elukohas (XXX);
- ilmuma kriminaalhooldaja määratud ajavahemike järel kriminaalhooldusosakonda
registreerimisele;
- alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
- saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
- saama kriminaalhooldusametnikult eelneva loa elu-, töö- või õppimiskoha vahetamiseks;
- saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Määrata Anti Summel Tallinna Vangla Harju kriminaalhooldusosakonna juhataja poolt
määratud kriminaalhooldaja järelevalve alla.

Vastavalt KarS § 75 lg 2 p 2 kohustada Anti Summel´it mitte tarvitada käitumiskontrolli ajal
alkoholi.

KarS § 78 p 1 alusel arvestada Anti Summel´ile määratud 18 kuulise katseaja algust alates
kohtuotsuse kuulutamisest, so alates 22.03.2016.a.

Vabastada Anti Summel kohtusaalist.

Menetluskulud
Välja mõista Anti Summel´ilt sundraha 322.50 eurot ja määratud kaitsjale makstud tasu 120
eurot riigi tuludesse.

KrMS § 180 lg 3 alusel määrata, et kriminaalmenetluse kulud tuleb tasuda 10 kuu jooksul alates
kohtuotsuse jõustumisest igakuiselt 44,25 eurot.

Makseinfo menetluskulude tasumiseks antakse koheselt kätte või edastatakse süüdistatavale e-
posti või posti teel. Samuti on võimalik makseinfot saada Harju Maakohtu Liivalaia kohtumaja
kantselei kaudu. Kui rahalised nõuded ei ole täies ulatuses tähtaegselt tasutud, suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud korras
ning süüdimõistetul tuleb kanda ka kohtuotsuse täitmisega seonduvad kulud.

Edasikaebamise kord
Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS
§ 318 lg 4 sätestatud juhtudel. Süüdistatav ja kaitsja võivad esitada kokkuleppemenetluses
tehtud kohtuotsuse peale apellatsiooni ka juhul, kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe.
Apellatsioonkaebuse esitamise soovist tuleb teatada kirjalikult Harju Maakohtu Liivalaia
kohtumajale 7 päeva jooksul alates kohtuotsuse resolutiivosa kuulutamisest. Apellatsioon tuleb
esitada 15 päeva jooksul alates kohtuotsuse kohtumenetluse pooltele kättesaadavaks tegemise
päevast Tallinna Ringkonnakohtule.



                                                                                                2
Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia kohtumajale.

Kriminaalasja kohtulikul uurimisel kohus tuvastas:
Anti Summelit süüdistatakse selles, et tema isikuna, keda on korduvalt karistatud varguste
toimepanemise eest, viimati Harju Maakohtu 09.09.2014 otsusega KarS § 199 lg 2 p 9 - § 25 lg 2
alusel ja karistatud KarS § 218 lg 1 alusel väheväärtusliku vallasasja varguse eest 13.04.2015,
22.05.2015, 08.01.2016 ja 28.01.2016 (teod toime pandud 12.04.2015, 21.05.2015, 08.01.2016 ja
28.01.2016), 20.03.2016 kella 19.37 ajal Tallinnas Viru väljak 4 asuvas Tallinna Kaubamaja
Toidumaailmas, alustas vahetult vastavalt oma ettekujutusele teost süüteo toimepanemist, võõra vara
hõivamist selle ebaseadusliku omastamise eesmärgil, võttis 150g Vici krabimaitselised pulgad
maksumusega 0,95 eurot, möödus kassadest ja läbis turvaväravad, jättes kauba eest tahtlikult
tasumata, kuid kuritegu jäi lõpule viimata tema tahtest olenemata, sest ta peeti kinni kaupluse
turvatöötaja poolt.
Oma tahtliku tegevusega Anti Summel pani toime võõra vallasasja äravõtmise katse selle
ebaseadusliku omastamise eesmärgil süstemaatiliselt, s.o KarS § 199 lg 2 p 9 - § 25 lg 2 järgi
kvalifitseeritava kuriteo.
Juhindudes KrMS § 245 sätetest on abiprokurör Kristina Kivi, süüdistatav Anti Summel ja tema
kaitsja Urmas Simon käesolevas kriminaalasjas sõlminud kokkuleppe selles, et abiprokurör
taotleb kohtus KarS § 199 lg 2 p 9 - § 25 lg 2 järgi ettenähtud kuriteo toimepanemise eest Anti
Summel´le karistuseks 3 kuud vangistust. KarS § 68 lg 1 alusel arvata Anti Summe´li
kinnipidamise aeg 20.-22.03.2016.a., s.o 3 päeva karistusaja hulka.

Mõistetud karistus jätta KarS § 74 alusel tingimise täitmisele pööramata 18 kuu pikkuse
katseajaga, mille kestel allutada Anti Summel KrMS § 75 lg 1 käitumiskontrolli nõuetele
kohustades teda täitma KarS § 75 lg 1 p 1-6 sätestatud kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
Lisaks kohustada süüdistatavat KarS § 75 lg 2 p 2 alusel käitumiskontrolli ajal mitte tarvitama
alkoholi.
Anti     Summel        määrata     Tallinna   Vangla     Harju     kriminaalhooldusosakonna
kriminaalhooldusametniku järelevalve alla.

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, kaitsja ja abiprokuröri arvamuse kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.



                                                                                             3
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel kuulub Anti
Summel temale KarS § 199 lg 2 p 9 - § 25 lg 2 järgi ettenähtud kuriteo toimepanemises esitatud
süüdistuses süüdimõistmisele ja temale tuleb määrata karistus sõlmitud kokkuleppe kohaselt.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt,
kuulub Anti Summel´lt KrMS § 175 lg 1 p 9, § 179 lg 1 p 1 sätetest lähtuvalt väljamõistmisele
II astme kuriteos süüdimõistmisega kaasnev sundraha 322.50 eurot.

Vastavalt KrMS § 175 lg 1 p 4 kohaselt tuleb Anti Summel´lt välja mõista riigi õigusabi korras
määratud kaitsjatasud, s.o. summas 120 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt
üle jõu, võib kohus osa neist jätta riigi kanda või määrata, et kriminaalmenetluse kulud
hüvitatakse ositi. Käesoleva kriminaaltoimiku materjalidest ei nähtu asjaolusid, mis lubaksid
järeldada, et süüdistatavatel esineksid takistused kriminaalmenetlusega riigile põhjustatud
kulude hüvitamiseks või käiks nende kulude hüvitamine neile ilmselt üle jõu. Ka seadusest
tulenevate menetluskulude suuruse vähendamise ja osaliselt riigi kanda jätmise otsustus peab
tuginema kindlatele faktilistele asjaoludele ja tõenditele, mis viitavad süüdimõistetu
maksejõuetusele. Käesolevas süüdistusasjas selliseid asjaolusid tuvastatud ei ole. Kohus leiab,
et menetluskulude tasumiseks võib süüdistatavatele anda mõistliku aja.

Kohus juhindus KrMS § 248 lg 1 p 5; § 2565 lg 1 p 2 ja lg 2; § 249; § 311; 312 ja 313 sätetest.


/digitaalselt allkirjastatud/
Kohtunik
Margot Mikler




                                                                                             4
