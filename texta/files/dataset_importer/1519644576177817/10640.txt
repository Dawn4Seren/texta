                         KOHTUOTSUS
                              EESTI VABARIIGI NIMEL
                                Tagaseljaotsus


Kohus                         Pärnu Maakohus
                              Pärnu kohtumaja
Kohtukoosseis                 Kohtunik Maili Tartu
Otsuse tegemise aeg ja koht   15. juuli 2016.a, Pärnu
Tsiviilasja number            2-16-105448
Tsiviilasi                    OÜ Aktiva Finants hagi A. K. vastu võla ja viivise 194.22
                              euro ning lisanduva viivise nõudes.
                              Määrus hagi menetlusse võtmise kohta ja nõue hagile
                              kirjalikult vastata on kostja A. K.ile kätte toimetatud Õ.V.
                              kaudu 30.06.2016.a.
                              TsMS § 444 lg 3 alusel on tagaseljaotsusest välja jäetud
                              kirjeldav ja põhjendav osa.
Tsiviilasja hind              204.18 eurot.
Menetlusosalised ja nende     Hageja: OÜ Aktiva Finants, registrikood 10746479, asukoht
esindajad                     A. Weizenbergi 20, 10150 Tallinn, esindaja Kadri Timuska, e-
                              post jurist@julianus.ee.
                              Kostja: A. K., isikukood xxxxxxxxxxx, elukoht xxxxxxxx xxx
                              x-x, xxxxx xxxxx.

RESOLUTSIOON                  Juhindudes TsMS § 442 lg 5, 6, § 444 lg 1, 3 § 445 lg 3, § 456
                              lg 3, § 407 lg 1, 3, 5, § 415 lg 1, 2, § 416 lg 1,2, § 420 lg 1, §
                              468 lg 1 p 2, § 455 lg 1, § 367, § 632 lg 1

                              Rahuldada hagi.

                              Välja mõista A. K.ilt 29.01.2014.a kostja ja 4finance OÜ
                              vahel sõlmitud laenulepingust tulenev võlgnevus summas
                              194.22 (ükssada üheksakümmend neli eurot ja
                              kakskümmend kaks senti) eurot (põhivõlg 124 eurot ja
                              viivis 70.22 eurot) OÜ Aktiva Finants kasuks.

                              Välja mõista A. K.ilt viivis arvestatuna võlgnevuse
                              põhiosalt, s.o 124 eurolt, alates 17.06.2016.a kuni
                                                               Tsiviilasi nr 2-16-105448

                           põhinõude täieliku tasumiseni võlaõigusseaduse § 113 lg 1
                           teises lauses sätestatud määras OÜ Aktiva Finants kasuks.

                           Tunnistada tagaseljaotsus tagatiseta viivitamata täidetavaks.

Menetluskulude jaotus ja   Jätta menetluskulud A. K.i kanda.
kindlaksmääramine
                           Rahuldada hageja, OÜ Aktiva Finants, menetluskulude
                           kindlaksmääramise avaldus osaliselt.

                           Määrata kindlaks hageja OÜ Aktiva Finants menetluskulud
                           summas 175 eurot, mis koosneb riigilõivust 75 eurost ja
                           õigusabikuludest 100 eurost.

                           Välja mõista A. K.ilt menetluskuludena 175 eurot OÜ Aktiva
                           Finants kasuks.

                           Hüvitamisele kuuluvatelt menetluskuludelt tuleb tasuda
                           menetluskulude suurust kindlaks tegeva lahendi jõustumisest
                           alates kuni täitmiseni viivist võlaõigusseaduse § 113 lõike 1
                           teises lauses ettenähtud ulatuses.

                           Menetluskulude kindlaksmääramise peale võib esitada kaebuse
                           menetluskulude      kindlaksmääramist     taotlenud      ja
                           menetluskulusid kandma kohustatud isik, kui kaebuse hind
                           ületab 200 eurot.

Kaja esitamine             Kostja võib esitada tagaseljaotsuse peale kaja, kui tema
                           tegevusetus, mis oli tagaseljaotsuse tegemise aluseks, oli
                           tingitud mõjuvast põhjusest. Kaja võib esitada sõltumata
                           mõjuva põhjuse olemasolust, kui hagile vastamata jätmise
                           puhul oli hagi kostjale või tema esindajale kätte toimetatud
                           muul viisil kui isiklikult allkirja vastu üleandmisega või
                           elektrooniliselt, tagaseljaotsust ei võinud seaduse kohaselt
                           teha. Kaja võib esitada tagaseljaotsuse kättetoimetamisest
                           alates 30 päeva jooksul. Kui tagaseljaotsus toimetatakse kätte
                           avalikult, võib kaja esitada 30 päeva jooksul alates päevast, kui
                           kostja sai tagaseljaotsusest või selle täitmiseks algatatud
                           täitemenetlusest teada. Kohtuotsus loetakse avalikult
                           kättetoimetatuks 15 päeva möödumisel otsuse väljavõtte
                           väljaandes Ametlikud Teadaanded ilmumise päevast. Kajalt
                           tasutakse kautsjon. Kautsjonina tasutakse summa, mis vastab
                           riigilõivule poolelt hagihinnalt, kuid mitte vähem kui 100 eurot
                           ja mitte rohkem kui 1500 eurot. Kajale tuleb lisada kõik asja
                           ettevalmistamise lõpuleviimiseks vajalik koos dokumentide ja
                           nende lisade ärakirjadega vastavalt menetlusosaliste arvule.




                                                                                     2(4)
                                                                     Tsiviilasi nr 2-16-105448

Edasikaebamise kord              Hageja võib apellatsioonkaebuse esitada 30 päeva jooksul,
                                 alates otsuse apellandile kättetoimetamisest, kuid mitte hiljem
                                 kui viie kuu möödumisel esimese astme kohtu otsuse avalikult
                                 teatavakstegemisest. Apellatsioonkaebus tuleb esitada Tallinna
                                 Ringkonnakohtule. Kaebus võidakse lahendada kirjalikus
                                 menetluses, kui kaebuses ei taotleta selle lahendamist istungil.
                                 Seaduses sätestatud tähtaja järgimiseks peab menetlusabi
                                 taotleja tegema tähtaja kestel ka menetlustoimingu, mille
                                 tegemiseks ta menetlusabi taotleb, eelkõige esitama kaebuse.
                                 Kaebuse põhjendamiseks või riigilõivu tasumiseks või
                                 kaebuses esineva sellise puuduse kõrvaldamiseks, mis on
                                 seotud menetlusabi taotlemisega, annab kohus mõistliku
                                 tähtaja pärast menetlusabi andmise taotluse lahendamist, kui
                                 nimetatud taotlus ei olnud esitatud põhjendamatult või tähtaja
                                 pikendamise eesmärgil. See ei välista menetlustähtaja
                                 ennistamist.

Menetluse käik ja kohtu seisukohad
1. Pärnu Maakohtu menetluses on OÜ Aktiva Finants hagi A. K. vastu võla ja viivise 194.22
euro ning lisanduva viivise nõudes. Määrus hagi menetlusse võtmise kohta ja nõue hagile
kirjalikult vastata on kostja A. K.ile kätte toimetatud Õ.V. kaudu 30.06.2016.a. Kostja ei ole
kohtule kirjalikku vastust esitanud ega hagile vastu vaielnud.

2. Kohus peab võimalikuks rahuldada hagi tagaseljaotsusega kooskõlas tsiviilkohtumenetluse
seadustiku (TsMS) § 407 lg 1 ja § 444 lg 1, kuivõrd hagi on õiguslikult põhjendatud, hageja
on tagaseljaotsuse tegemist taotlenud. Kostja vastust hagiavaldusele esitanud ei ole. Sellisel
juhul loeb kohus hageja esitatud faktilised väited kostja poolt omaksvõetuks. TsMS § 407 lg 5
loetletud tagaseljaotsuse tegemist välistavaid asjaolusid antud asjas ei esine.

Menetluskulud
3. TsMS § 162 kohaselt hagimenetluse kulud kannab pool, kelle kahjuks otsus tehti.
Kuivõrd otsus on tehtud kostja kahjuks, siis tuleb menetluskulud jätta kostja A. K.i kanda.

TsMS § 177 lg 1 p 1 kohaselt kohus määrab menetluskulude rahalise suuruse kindlaks
kohtuotsuses.

TsMS § 138 lg 1 kohaselt menetluskulud on menetlusosaliste kohtukulud ja kohtuvälised
kulud; lg 2 kohaselt kohtukulud on riigilõiv, kautsjon ning asja läbivaatamise kulud. TsMS §
144 kohaselt kohtuvälised kulud on: 1) menetlusosaliste esindajate ja nõustajate kulud. TsMS
§ 175 lg 1 kohaselt kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud,
mõistab kohus kulud välja põhjendatud ja vajalikus ulatuses. Lepinguline esindaja on
menetlusosalist menetluses esindav advokaat või muu esindaja käesoleva seadustiku §-s 218
sätestatu kohaselt. Vastavalt TsMS § 174 lg 1 menetluskulude rahalise suuruse määrab
menetluskulude jaotuse alusel vajalikus ja põhjendatud ulatuses kindlaks asja menetlev kohus
samas tsiviilasjas, millega seoses kulud tekkisid.

Hageja on kohtule hagiavalduses esitanud menetluskulude kindlaksmääramise avalduse
paludes kostjalt hageja kasuks välja mõista menetluskulud summas 300 eurot. Hageja


                                                                                              3(4)
                                                                    Tsiviilasi nr 2-16-105448

menetluskulud koosnevad riigilõivust summas 75 eurot ning lepingulise esindaja kuludest
summas 225 eurot. Kostja vastuväiteid menetluskulude nimekirjale ei ole esitanud.

Kohus, tutvunud hageja avaldusega menetluskulude kindlaksmääramiseks ja vaadanud läbi
asja materjalid, leiab, et taotlus on osaliselt põhjendatud. Kostjalt kuulub väljamõistmisele
maksekäsu kiirmenetluses tasutud riigilõiv 45 eurot ning täiendav riigilõiv hagiavalduse
esitamisel 30 eurot, kokku 75 eurot, kui vältimatu ja vajalik kulutus nõude esitamisel. Kohus
on seisukohal, et hageja taotlus õigusabikulude väljamõistmiseks tuleb jätta osaliselt
rahuldamata. Hagiavalduses esitatud menetluskulude nimekirja kohaselt lepingulise esindaja
kuludeks on 225 eurot, kuid vastav summa ei ole haginõude suurust ning hagiavaldust silmas
pidades vajalik ega põhjendatud. Mõistlik ja põhjendatud kulutus lepingulisele esindajale,
arvestades siinkohal et, õigusabi oli vajalik üksnes hagiavalduse koostamiseks, samuti ei ole
tegemist keerulise hagiavalduse koostamisega ning asjaolu, et asi lahendati tagaseljaotsusega,
on kohtu hinnangul 100 eurot.

Eeltoodu alusel määrab kohus hageja menetluskulud kindlaks summas 175 eurot ning
menetluskulu 175 eurot kuulub kostjalt väljamõistmisele.

Hageja on taotlenud, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.


/allkirjastatud digitaalselt/
Maili Tartu
kohtunik




                                                                                         4(4)
