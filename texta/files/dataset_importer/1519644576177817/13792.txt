                        KOHTUMÄÄRUS

Kohus                              Pärnu Maakohus
                                   Pärnu kohtumaja
Kohtukoosseis                      Kohtunik Maili Tartu
Määruse tegemise aeg ja koht           01. juuni 2016.a, Pärnu
Tsiviilasja number                 2-15-18739
Tsiviilasi                         OÜ Lavassaare Kommunaal hagi A. D. vastu võla 1
                                   307.75 euro nõudes.
Menetlustoiming                    Avaldus hagist loobumiseks.
Menetlusosalised ja nende          Hageja: OÜ Lavassaare Kommunaal, registrikood
esindajad                          10869696, asukoht Võidu 1, Lavassaare, 87001 Pärnu
                                   maakond,      esindaja      Riina   Padur,    e-post
                                   kommunaal@lavassaare.ee.
                                   Kostja: A. D., isikukood xxxxxxxxxxx, elukoht xxxxx
                                   xxx-xx, xxxxx xxxxx, lepinguline esindaja     Jelena
                                   Smorodina, e-post jelena.smorodina@mail.ru.

RESOLUTSIOON

1. Võtta vastu OÜ Lavassaare Kommunaal hagist loobumine ning lõpetada menetlus OÜ
Lavassaare Kommunaal hagis A. D. vastu võla 1 307.75 euro nõudes.


Menetluskulude jaotus ja menetluskulude rahaline kindlaksmääramine

1. Jätta menetluskulud hageja, OÜ Lavassaare Kommunaal, kanda.

2. Rahuldada kostja, A. D., menetluskulude rahalise kindlaksmääramise avaldus osaliselt.

3. Määrata kindlaks kostja, A. D., menetluskulud summas 200.- eurot, mis koosneb
õigusabikuludest.

4. Välja mõista hagejalt, OÜ-lt Lavassaare Kommunaal, kostja, A. D., kasuks menetluskulud
summas 200.- eurot.
                                                                       Tsiviilasi nr 2-15-18739

   Menetluskulude kindlaksmääramise peale võib esitada kaebuse menetluskulude
kindlaksmääramist taotlenud ja menetluskulusid kandma kohustatud isik, kui kaebuse hind
ületab 200 eurot.

5. Määrus saata menetlusosalistele.


Edasikaebamise kord                   Määrusele on õigus esitada määruskaebus Tallinna
                                      Ringkonnakohtule Pärnu Maakohtu kaudu 15 päeva
                                      jooksul        määruse     määruskaebuse       esitajale
                                      kättetoimetamisest alates. Määruskaebust ei saa esitada
                                      viie kuu möödumisel hagimenetluses või hagita
                                      menetluses määruse tegemisest, kui seaduses ei ole
                                      sätestatud teisiti.

                                      Seaduses sätestatud tähtaja järgimiseks peab menetlusabi
                                      taotleja tegema tähtaja kestel ka menetlustoimingu, mille
                                      tegemiseks ta menetlusabi taotleb, eelkõige esitama
                                      kaebuse. Kaebuse põhjendamiseks või riigilõivu
                                      tasumiseks või kaebuses esineva sellise puuduse
                                      kõrvaldamiseks, mis on seotud menetlusabi taotlemisega,
                                      annab kohus mõistliku tähtaja pärast menetlusabi
                                      andmise taotluse lahendamist, kui nimetatud taotlus ei
                                      olnud esitatud põhjendamatult või tähtaja pikendamise
                                      eesmärgil. See ei välista menetlustähtaja ennistamist.




   1. Menetluse käik ja kohtu seisukoht.
Pärnu Maakohtu menetluses on OÜ Lavassaare Kommunaal hagi A. D. vastu võla 1 307.75
euro nõudes. 09.05.2016.a esitas hageja avalduse hagist loobumiseks. Hageja on teadlik hagist
loobumise menetluslikest tagajärgedest (tl 60). 14.05.2016.a esitas kostja arvamuse hagist
loobumisele ning kostja menetluskulude nimekirja, mille kohaselt kostja menetluskulu
koosneb õigusabi kulust summas 350 eurot. 26.05.2016.a esitas hageja omapoolse arvamuse
kostja menetluskuludele, milles leiab, et menetluskulud tuleks jätta kostja kanda.

Tsiviilkohtumenetluse seadustiku (TsMS) § 429 lg 1 kohaselt hageja võib hagist loobuda kuni
hagi kohta tehtud lahendi jõustumiseni, esitades selleks avalduse. Kohus võtab hagist
loobumise vastu määrusega, millega ühtlasi lõpetab asja menetluse. Kostja vastuväiteid hagist
loobumise avalduse esitanud ei ole. Eeltoodu alusel võtab kohus hagist loobumise vastu, sest
see ei riku avalikku huvi ning lõpetab asjas menetluse.

    2. Menetluskulude jaotus ja menetluskulude rahaline kindlaksmääramine.
 2.1. Hageja 09.05.2016.a avalduses loobus hagist. TsMS § 168 lg 2 kohaselt hageja kannab
menetluskulud, kui hagi jäetakse läbi vaatamata või kui menetlus lõpetatakse määrusega ja
käesoleva paragrahvi lõigetest 3–5 ei tulene teisiti; lg 4 kohaselt kui hageja loobub hagist või
võtab selle tagasi, kannab ta kostja menetluskulud, välja arvatud juhul, kui ta loobub hagist
või võtab selle tagasi seetõttu, et kostja on nõude pärast hagi esitamist rahuldanud.



                                                                                           2 (4)
                                                                      Tsiviilasi nr 2-15-18739

      Kohus on seisukohal, et kuivõrd hageja on loobunud hagist kostjapoolset rahuldust
saamata, siis menetluskulud tuleb jätta hageja, OÜ Lavassaare Kommunaal, kanda.
      TsMS § 173 kohaselt (1) Asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. (4) Menetluskulude
jaotuses näeb kohus ette, millised menetluskulud keegi menetlusosalistest peab kandma, välja
arvatud kulude rahalise suuruse. Vajaduse korral määrab kohus kindlaks menetluskulude
proportsionaalse jaotuse menetlusosaliste vahel. TsMS § 177 lg 1 p 1 kohaselt kohus määrab
menetluskulude rahalise suuruse kindlaks kohtuotsuses või menetlust lõpetavas määruses.
2.2. Kostja esitas 14.05.2016.a. menetluskulude rahalise kindlaksmääramise avalduse. Kostja
palub hagejalt välja mõista kulu õigusabile summas 350 eurot, see on esinduskulu 3,5 tunni
ulatuses tunnihinnaga 100 eurot. Õigusabi kulud koosnevad: hagimaterjalidega tutvumine,
nende õiguslik analüüs, kostja nõustamine ja 03.02.2016.a hagiavalduse kirjaliku vastuse
koostamine kokku 3 tundi ning hageja 09.05.2016.a menetlusdokumendiga tutvumine ja
14.05.2016.a vastuse koostamine kokku 0,5 tundi.
       Hageja oma 26.05.2016.a. vastuses kostja menetluskulude avaldusele on arvamusel, et
kuna A. D. on oma vastutustundetu käitumisega põhjustanud niigi suured kulud OÜ-le
Lavassaare Kommunaal, tarbinud osutatud teenust ja jätnud selle eest tasumata, siis oleks
mõistlik jätta menetluskulud kostja kanda.
2.3.
   Menetluskulude kindlaksmääramise menetlusele kohaldatakse hagita menetluse sätteid.
Hagita menetluses lahendatavas asjas rakendab kohus TsMS § 477 lg 7 kohaselt
uurimispõhimõtet, st kontrollib avalduse vastavust seadusele ja avalduse tõendatust ka juhul,
kui sellele ei ole esitatud vastuväiteid. TsMS § 175 lg 1 kohaselt kui menetlusosaline peab
menetluskulude jaotust kindlaksmäärava kohtulahendi kohaselt kandma teist menetlusosalist
esindanud lepingulise esindaja kulud, mõistab kohus kulud välja põhjendatud ja vajalikus
ulatuses. Lepinguline esindaja on menetlusosalist menetluses esindav advokaat või muu
esindaja käesoleva seadustiku §-s 218 sätestatu kohaselt. Kuivõrd hageja esitas kostja
menetluskuludele vastuväite, kontrollib kohus kostja lepingulise esindaja kulude põhjendatust
ja vajalikkust.
    Kohus on seisukohal, et esindaja kasutamine kostja poolt oli põhjendatud, sest kirjaliku
vastuse koostamisel oli vaja materiaalõiguslikke juriidilisi teadmisi.
    Kohus on seisukohal, et kostja menetluskulud ei ole osaliselt põhjendatud ja vajalikud
TsMS § 175 lg 1 mõttes. Kohus peab lepingulise esindaja menetluskulude hindamisel
arvestama vaidluse asjaolusid, keerukust ning õigusabile kulunud aega. Kohus leiab, et hageja
esindaja poolt märgitud 09.05.2016.a menetlusdokumendiga tutvumise ja 14.05.2016.a
vastuse koostamise ajakulu ei ole põhjendatud ja vajalik kulu. Riigikohus on korduvalt
märkinud, et kuna menetluskulude avalduse ja nimekirja koostamine ei nõua õigusalaseid
eriteadmisi ja need saab kohtule esitada ka menetlusosaline ise ilma lepingulise esindajata, ei
ole tegemist põhjendatud ja vajalike kuludega TsMS § 175 lg 1 mõttes (nt 06.05.2015.a
lahend 3-2-1-4-15 p 13). Lisaks leiab kohus, et hageja esindaja ajakulu hagimaterjalide
tutvumiseks, õigusliku analüüsi koostamiseks, kostja nõustamiseks ja hagi vastuse
koostamiseks ei ole samuti osaliselt põhjendatud. Arvestades, et hagiavaldus on lühike ning
hagiavalduse lisasid oli samuti vähe, ja vastuse koostamine ei olnud õiguslikult keeruline,
peab kohus põhjendatud ja vajalikuks ajakuluks nimetatud toimingutele 2 tundi.
   Seega on põhjendatud ja vajalik kulu esindusele 2 tunni ulatuses summas 200.- €, mis
kuulub hagejalt kostja kasuks väljamõistmisele.
   Eeltoodu alusel tuleb kindlaks määrata kostja menetluskuludena lepingulise esindaja kulud
summas 200.- €. Kostja on kinnitanud, et ta ei ole käibemaksukohuslane ja et menetluskulud
on kantud seonduvalt käesoleva tsiviilasjaga.
   Hagejalt tuleb välja mõista kostja kasuks menetluskuludena 200.- eurot.


                                                                                          3 (4)
                                                                  Tsiviilasi nr 2-15-18739



2.4. Hageja on tasunud riigilõivu 200.- €. TsMS § 150 lg 2 p 2 kohaselt pool menetluses
tasutud riigilõivust tagastatakse, kui hageja loobub hagist. Poole riigilõivu tagastamise
otsustab kohus peale vastava hagejapoolse avalduse esitamist.



/allkirjastatud digitaalselt/
Maili Tartu
kohtunik




                                                                                     4 (4)
