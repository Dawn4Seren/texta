                        KOHTUOTSUS
                             EESTI VABARIIGI NIMEL




Kohus                        Pärnu Maakohus

Kohtukoosseis                Kohtunik Anne Randjärv
                             Istungisekretär Elen Rasmussen


Otsuse kuulutamise aeg ja    07.10. 2016 Raplas kohtukantselei kaudu
koht

Tsiviilasja number           2-16-13109
Hagi ese                     Abielulahutuse nõue

Hagi hind                    3500 eurot

Menetlusosalised             Hageja: S M xxxxxxxxxxx elukoht: xxxxx xxxxxx x-xx
                             e-post: xxx@xxx

                             Kostja: U M xxxxxxxxxxx reg elukoht: xxxxxxx xxxxxxxx
                             xxxxxxxx, tegelik elukoht: xxxxxx xxxx xxxxxx xxxx xxx-
                             xxxxxx talu e-post: xxx@xxx



Kohtuistungi toimumise aeg   06.10.2016


RESOLUTSIOON
Hagi rahuldada.

Lahutada S M (xxxxxxxxxxx) ja U M (xxxxxxxxxxx) abielu, milline oli registreeritud
xx.xx.xxxx xxxxxxxxxxx õpetaja M R pool, abieluakt nr xxx-xx-xxxx.
                                              2

Abielu lõpeb kohtuotsuse jõustumisel.

Taastada S M abielueelne perekonnanimi xxxx.



Menetluskulude jaotus Vastavalt TsMS § 164 lg 1 kannab kumbki pool oma menetluskulud ise.


Edasikaebamise kord Kohtuotsuse peale võib esitada apellatsioonkaebuse Tallinna
Ringkonnakohtule 30 päeva jooksul otsuse kättetoimetamisest alates. Kaebus võidakse
lahendada kirjalikus menetluses, kui ei taotleta selle lahendamist kohtuistungil.


Asjaolud ja hageja nõue
Hagiavalduse ja hageja kohtuistungil antud selgituste kohaselt elavad abikaasad lahus xx.xx.xxxx
alates. Siis anti ära ühine üürikorter xxxxxxxxx ja kumbi asus elama oma ema juurde. Sellest alates
ei ole abikaasad kohtunud, suheldud on sidevahendite kaudu.
Hageja on lahusoldud aja jooksul poolte suhteid põhjalikult kaalunud ja jõudnud järeldusele, et tema
seda abielu enam jätkata ei soovi. Põhjused abielu lahutamiseks on nii majanduslikud kui
emotsionaalsed. Kostja on hageja hinnangul osutunud inimeseks, kes ei suuda pere majandamisega
toime tulla. Kostjal on suur isiklik laenukoormus, mida ta on üritanud lahendada uute kiirlaenude
kaudu. Kostja domineeriv iseloom on viinud selleni, et hageja ei ole saanud abieluaastate jooksul
suhelda oma perekonnaga - emaga, lastega, lapselapsega. Kostjal on olnud palju probleeme, hageja
on kogu aeg teda toetanud, kuid nüüd on ta sellest väsinud. Hageja soovib perekonnaelult eelkõige
turvalisust, kuid on selgusele jõudnud, et kostja juures ta seda ei leia. Hagejal on kahju, et nii on
läinud. Abielluti siiras usus ja tahtmises koos vananeda. Nüüd on kadunud nii usaldus kui tunded.
Hageja ei pea võimalikuks kooselu sellisel kujul jätkata ja palub abielu lahutada.

Kostja seisukoht
Kostja on kohtule kirjalikult teatanud, et oma religioossete veendumuste tõttu ei saa ta
lahutusprotsessis osaleda. Abielu lahutuse vormistamine tähendaks abiellumisel antud sakraalse
tõotuse murdmist, mida kostja usk ja südametunnistus ei luba.

Kohtu seisukoht ja põhjendused
PKS § 67 lg 1 järgi võib kohus abielu lahutada, kui abielusuhted on pöördumatult lõppenud, so kui
abikaasadel abielulist kooselu enam ei ole ja on alust arvata, et abikaasad kooselu ei taasta. PKS §
67 lg 2 sätestab, et abielusuhete lõppemist eeldatakse, kui abikaasad on elanud vähemalt kaks aastat
eraldi.

Kõnesoleval juhul on abikaasad elanud eraldi suhteliselt lühikest aega. Hageja on veendunud, et ta
kooselu enam taastada ei soovi, kuna tema usaldus ja tunded kostja vastu on kadunud. Kostja
kirjalikust seisukohast võib järeldada, et eelkõige usuliste veendumuste tõttu ei soovi ta abielu
lahutada.

Abielu on kahe inimese vabal tahtel põhinev leping. Kui üks lepingupooltest lepingut jätkata ei
soovi, ei ole teisel lepingupoolel ega ka kolmandatel isikutel võimalik teda selleks kohustada.
Hageja on samuti religioosne inimene ning just seetõttu peab kujunenud olukorras ausaks abielu
                                              3

lahutada. Arvestades poolte abielule eelnenud pikaajalist tutvust, on alust arvata, et hageja on hagi
esitades jõudnud veendumusele kooselu jätkamise võimatuses. Kostja kirjalikust seisukohast võib
järeldada, et ta abielu lahutada ei soovi, kuid ta ei ole ka hagejale ja kohtule avaldanud soovi
leppida. Eeltoodust tulenevalt on kohtul alust arvata, et pooled kooselu ei taasta ning S M ja U M
abielu tuleb lahutada.

Juhindudes Nimesseaduse § 11 lg 1 taastab kohus S M taotlusel tema abielueelse perekonnanime
xxxx.




(allkirjastatud digitaalselt)

Anne Randjärv
kohtunik
