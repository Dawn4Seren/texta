                                                                               1-11-10566




                        KOHTUMÄÄRUS

Kohus                             Harju Maakohus

Määruse tegemise aeg ja koht      21.04.2016. a Tallinn, Liivalaia kohtumaja

Kriminaalasja nr                  1-11-10566

Kohtunik                          Tatjana Bogdanova

Kohtuistungi sekretär             Ave Mõistlik

Taotluse sisu                     Riigi Tugiteenuste Keskuse avaldus Toomas Truusile
                                  asenduskaristuse kohaldamiseks

Süüdimõistetu/võlgnik             Toomas Truus (ik: 37406032727; viibib karistuse
                                  kandmisel XXX Vanglas kuni 06.04.2027. a)
Kohtuistungi toimumise aeg,       12.04.2016. a, Tallinn Liivalaia kohtumaja, avalik
                                  kaugkohtuistung
koht

RESOLUTSIOON

   1. Asendada Toomas Truusile Harju Maakohtu 23.02.2012. a kohtuotsusega
      kriminaalasjas nr 1-11-10566 karistuseks mõistetud ja tasumata rahaline
      karistus 300,80 € vangistusega 1 (üks) kuu ja 1 (üks) päev.

   2. Toomas Truusile asenduskaristusena kohaldatud vangistuspäevad kuuluvad
      ärakandmisele koheselt peale temale kriminaalasjas nr 1-15-7679 mõistetud
      vangistuse ärakandmist või peale tema vanglast vabastamist.

   3. KarS § 82 lg 5 kohaselt täitmisele pööratud rahalise karistuse sissenõue aegub,
       kui rahalist karistust ei ole sisse nõutud 7 aasta jooksul kriminaalasjas tehtud
       otsuse jõustumisest. Täitmise aegumine peatub võlgniku vangistuses viibimise
       ajaks.
Määrus saata Riigi Tugiteenuste Keskusele, Toomas Truusile, prokurörile, XXX Vanglale ja
kohtutäitur Mati Kadakule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.
                                              2

Asjaolud ja kohtumääruse põhjendused

Toomas Truus on Harju Maakohtu 23.02.2012. a kohtuotsusega kriminaalasjas nr 1-11-10566
süüdi tunnistatud KarS § 199 lg 2 p 4 - § 25 lg 2 järgi ja karistati teda KrMS § 238 lg 2, KarS
§ 68 lg 1 alusel rahalise karistusega 94 miinimumpäevamäära (miinimumpäevamäär 3,20 €)
summas 300,80 €. Kohtuotsus jõustus 02.03.2012. a.

Riigi Tugiteenuste Keskus esitas 01.02.2016. a Harju Maakohtule avalduse Toomas Truusile
asenduskaristuse kohaldamiseks, kuna kohtu poolt mõistetud ja tasumata rahaline karistus on
300,80 € ulatuses senini tasumata ning kohtutäituri andmetel puudub võlgnikul vara, millele
sissenõue pöörata. Asjas ei ole toimunud mitte ühegi laekumist. Tasumata on ka sama
kriminaalasja raames riigi kasuks väljamõistetud muud rahalised nõuded ning nõuded kuues
teises kriminaalasjas. Täituri andmetel on tegemist varatu isikuga ning ei ole tõenäoline, et
isik tasuks nõuded tähtaegselt.

Toomas Truus taotles kohtuistungil asenduskaristusena vangistuse mitte kohaldamist, ta
peab niigi 12 aastat vanglas olema. Ta on kogu vangistuse jooksul töötanud ning ta ei saa aru,
kuhu tema töötasu läheb, kätte saab ta vaid 30%.

Karistusseadustiku (KarS) § 70 lg 1 kohaselt, kui süüdlane ei tasu talle mõistetud rahalise
karistuse summat, asendab kohus rahalise karistuse vangistusega või süüdlase nõusolekul
üldkasuliku tööga käesoleva seadustiku §-s 69 sätestatud korras või käesoleva seadustiku §-s
692 sätestatud narkomaanide sõltuvusraviga.

KarS § 70 lg 2 kohaselt vastab rahalise karistuse kolmele päevamäärale üks päev vangistust.

Kohus, kohtuistungil ära kuulanud süüdimõistetu seisukoha ning tutvunud esitatud
materjalidega leiab, et Riigi Tugiteenuste Keskuse taotlus Toomas Truusi suhtes
asenduskaristuse kohaldamiseks on põhjendatud ja kuulub rahuldamisele. Kohtu hinnangul
esinevad alused asenduskaristusena vangistuse kohaldamiseks, kuna Toomas Truus ei ole 4
aasta jooksul kohtuotsuse jõustumisest üles näidanud soovi tasuda osaliseltki talle
kohtuotsusega mõistetud rahalist karistust, näidates nii üles ükskõikset suhtumist ja
vastutustundetust talle määratud karistuse täitmisesse. Kuna T. Truusil rahalised vahendid
puuduvad, samuti puudub vara, millele sissenõue pöörata, on põhjendatud kohaldada
kohtuotsuse täitmise tagamiseks tema suhtes asenduskaristust. Toomas Truus kannab
praegusel ajal vanglakaristust kriminaalasjas 1-15-7679 ning viibib seetõttu hetkel Tartu
Vanglas. Kohtul ei ole võimalik määrata Toomas Truusile üldkasuliku töö tundide tegemist,
kuna isik viibib karistuse kandmisel kinnipidamiskohas. Samuti ei ole kohtu hinnangul
põhjendatud võimaldada süüdimõistetul tasuda rahalist karistust ositi, kuna T. Truusi suhtes
on mitmete erinevate kohtutäiturite menetluses praegu palju tasumata rahalisi nõudeid ning T.
Truus ei ole suuteline käesoleval ajal rahalist karistust ositi tasuma. Seega kuna T. Truusile
mõistetud rahaline karistus on 300,80 € ulatuses tasumata ning rahalise karistuse kolmele
päevamäärale vastab üks päev vangistust, on asenduskaristuseks 1 kuu ja 1 päev vangistust.
Arvestades, et Toomas Truus kannab praegu vanglakaristust teises kriminaalasjas, siis
kuuluvad asenduskaristusena kohaldatavad vangistuspäevad ärakandmisele koheselt peale
praegu kantava vangistuse ärakandmist.

Tatjana Bogdanova
 täitmiskohtunik
/allkirjastatud digitaalselt/
