                                KOHTUMÄÄRUS
Kohus                             Viru Maakohus
Määruse tegemise aeg ja koht      19. juulil 2016 Jõhvi kohtumajas
Kohtunik                          Inna Kirsipuu
Määruse teinud ametnik            Siim Avikainen
Kohtuasja number                  1-15-4474
Kohtuasi                          Viru Vangla materjalid Jaanus Söödi tingimisi enne tähtaega
                                  vabastamise otsustamiseks elektroonilise järelevalve alla
Süüdimõistetu                     Jaanus Sööt, isikukood: 39506166520
                                  Juhindudes KrMS § 385 p 3, § 426 lg 1, kohus
RESOLUTSIOON
M Ä Ä R A S:

Saata Viru Vangla materjalid Jaanus Söödi tingimisi enne tähtaega vabastamise otsustamiseks
elektroonilise järelevalve alla kohtualluvuse järgi lahendamiseks Tartu Maakohtule.

Määruse peale ei saa esitada määruskaebust.

Määruse ärakiri saata Jaanus Söödile ja ning Viru Vanglale.

Asjaolud ja põhjendused
Viru Vangla esitas 29.06.2016 Viru Maakohtule materjalid kinnipeetava Jaanus Söödi
tingimisi enne tähtaega vangistusest vabastamiseks elektroonilise järelevalve alla.

18.07.2016 saabus Viru Maakohtule Viru Vanglalt teade, et kinnipeetav Jaanus Sööt
paigutatakse 19.07.2016 täitmisplaani alusel karistuse kandmise jätkamiseks Viru Vanglast
ümber Tartu Vanglasse.

KrMS § 426 lg 1 kohaselt võib karistuse täitmise asukoha järgse maakohtu täitmiskohtunik
pärast süüdimõistetu poolt Karistusseadustiku §-s 76, § 761 lõikes 1 või §-s 77 sätestatud
karistusaja ärakandmist vabastada süüdimõistetu vangistusest tingimisi enne tähtaja lõppu.

Kohus leiab, et kuna Jaanus Sööt on käesolevaks ajaks etapeeritud Tartu Vanglasse, mis
kuulub Tartu Maakohtu tööpiirkonna alla, siis tuleb Viru Vangla taotlus Jaanus Söödi
tingimisi enne tähtaega vangistusest vabastamise otsustamiseks elektroonilise järelevalve alla
saata vastavalt kohtualluvusele Tartu Maakohtule.

/allkirjastatud digitaalselt/
Siim Avikainen
kohtujurist
