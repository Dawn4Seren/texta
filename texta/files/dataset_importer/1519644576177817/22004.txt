                                    KOHTUOTSUS
                                         Eesti Vabariigi nimel
                                             resolutiivosa


                                                                                     1-16-713
07.märtsil 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna juuresolekul,
abiprokuröri Kristina Kivi ja kaitsja vandeadvokaat Kristina Isokoski osavõtul arutas avalikul
kohtuistungil lühimenetluses kuriteoasja

Dmitri Andrijevski, ik 38003050287, EV kodanik, emakeeleks vene keel, valdab eesti keelt vabalt,
keskharidus, elukoht: XXXX (postiaadress XXXX), viibib ravil XXXX, töökoht puudub, 5 kehtivat
kriminaalkaristust, viimati karistatud 01.02.2012 Harju Maakohtu otsusega KarS § 184 lg 2 p 2 järgi
vangistusega 3 aastat ja 5 kuud, vabanes pärast karistuse ärakandmist 29.01.2015, 1 kehtiv
väärteokaristus, tõkend: ei kohaldatud -
- süüdistuses KarS § 424 järgi.

Süüdistus
Dmitri Andrijevski`it süüdistatakse selles, et tema tahtlikult 25.03.2015 kella 16.35 ajal juhtis
Tallinnas Õismäe tee 109 maja juures mootorsõidukit Mazda 626 registreerimismärgiga XXXXolles
joobeseisundis (narkootiline joove fentanüülist, tramadoolist ja klanasepaamist), millega rikkus
liiklusseaduse § 69 lg 1 ja korrakaitseseaduse § 36 lg 1 /Juht ei tohi olla joobeseisundis. Joobeseisund
on alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides/ nõudeid.
Seega pani Dmitri Andrijevski pani toime mootorsõiduki juhtimise joobeseisundis s.o KarS § 424
järgi kvalifitseeritava kuriteo.

Juhindudes KrMS §-dest 175, 179, 180, 238 lg 2, 315 lg 4, 318, 319 kohus
                                           otsustas:

Süüdi tunnistada Dmitri Andrijevski KarS § 424 järgi ja mõista talle karistuseks 6 kuud vangistust.
KrMS § 238 lg.2 alusel vähendada mõistetud karistust 1/3 võrra ning lõplikuks karistuseks mõista 4
kuud vangistust.
KarS § 74 lg.1 kohaselt vangistust täielikult ei pöörata täitmisele, kui Dmitri Andrijevski ei pane 1
(üks) aastase ja 6 (kuus) kuulise katseaja jooksul toime uut kuritegu ja täidab KarS § 75 lg 1 sätestatud
kontrollnõudeid Viru Vangla kriminaalhooldusosakonna juhataja poolt määratud kriminaalhooldaja
järelevalve all.
KarS § 75 lg 2 p 21 ja p 8 alusel kohustada Dmitri Andrijevski’t käitumiskontrolli ajal mitte omama
või tarvitama narkootilisi või psühhotroopseid aineid ja osalema sotsiaalprogrammis.
KarS § 78 p 1 kohaselt on katseaja alguseks 07.03.2016.a.

KarS § 50 lg 1 p 1 alusel lisakaristusena võtta Dmitri Andrijevskilt ära mootorsõiduki juhtimise
õigus 5 (viieks) kuuks.

                                                                                                       1
LS § 127 alusel on Dmitri Andrijevski kohustatud 5 (viie) tööpäeva jooksul otsuse jõustumisest
arvates loovutama juhiloa Maanteeametile.

KrMS § 175 lg 1 p-de 3,4,9 ning § 180 lg 1 alusel välja mõista Dmitri Andrijevskiilt riigieelarve
tuludesse menetluskulud: ekspertiisitasu 131 eurot, sundraha 645 eurot ning kaitsjatasu 100 eurot.
KrMS §§ 180 lg 3, 313 lg 1 p 7, 417, 423 ja 424 alusel menetluskulud on võimalik tasuda 12 kuu
jooksul kohtuotsuse jõustumisest Maksu- ja Tolliameti arveldusarvele EE351010052031000004 SEB
Pank, EE502200221014193355 Swedbank, EE873300333499990003 Danske Bank või
EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina.
Kriminaalmenetluse kulude tasumiseks vajalik makseinfo koos viitenumbri ja selgitusega tehakse
avalikult teatavaks ka kohtu kantselei kaudu ja kättesaadavaks e-toimiku süsteemi kaudu koos
lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohtuotsusele võib esitada apellatsiooni, teatades Harju Maakohtule apellatsiooniõiguse kasutamise
soovist 7 päeva jooksul alates kohtuotsuse kuulutamisest ning esitades Tallinna Ringkonnakohtule
apellatsiooni 15 päeva jooksul alates päevast, mil kohtumenetluse poolel on võimalik kohtus tutvuda
kohtuotsusega ning vahistatud süüdistataval või tema kaitsjal kohtuotsuse koopia kätteandmisele
järgnevast päevast 15 päeva jooksul.

Kohtuotsuse resolutiivosa avaldati 07.03.2016. Kohtuotsus tervikuna koostatakse ja see on
kohtumenetluse pooltele kohtus kättesaadav apellatsiooniteate esitamisest 15 päeva pärast.


Karin Olentšenko
kohtunik
/allkirjastatud digitaalselt/




                                                                                                 2
