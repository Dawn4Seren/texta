                                                                                    4-16-8202




                            KOHTUOTSUS
                                 EESTI VABARIIGI NIMEL


Kohus                              Harju Maakohus
Otsuse tegemise aeg ja koht        21. november 2016, Tallinn
Väärteoasja number                 4-16-8202 (2316,16,011244)
Kohtunik                           Märt Toming
Väärteoasi                         Narkootiliste ja psühhotroopsete ainete ning nende
                                   lähteainete seaduse §-s 151 lg 1 ettenähtud väärtegu
Menetlusalune isik                 Jevgeni Leontjev, ik 38201100265, elukoht: XXXX
Kohtuvälise menetleja esindaja     Andrus Ööbik, Põhja prefektuuri Kesklinna
                                   politseijaoskond
RESOLUTSIOON
1. Jevgeni Leontjev süüdi tunnistada NPALS § 151 lg 1 ettenähtud väärteo toimepanemises
   ja karistada teda arestiga 5 (viis) päeva.
2. KarS § 66 lg 1 ja 3 alusel määrata mõistetud aresti ärakandmine ositi ja järjest kantava
   karistuse kestus peab olema vähemalt kaks päeva.
3. Mõistetud ja ositi kantav arest 6 (kuus) päeva tuleb ära kanda Põhja Prefektuuri
   arestimajas Rahumäe tee 6/1 Tallinnas ning menetlusalusele isikule mõistetud arest peab
   olema ära kantud hiljemalt 31.12.2016. Kui menetlusalusele mõistetud arest jäetakse
   tähtaegselt ära kandmata, kohaldatakse menetlusaluse isiku suhtes sundtoomist ning kogu
   ärakandmata aresti osa pööratakse täitmisele täies ulatuses ning aresti ärakandmist
   arvestatakse alates menetlusaluse isiku karistuse kandmisele toimetamisest.
Edasikaebamise kord
Kohtumenetluse poolel on õigus esitada apellatsioon maakohtu kohtuotsuse peale, mis on
tehtud väärteoasja arutamisel VTMS § 107 lõike 1 kohaselt. Kui kohtumenetluse pool soovib
kasutada apellatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse lõpposa kuulutamisest. Kui üks kohtumenetluse pool on seitsme
päeva jooksul teatanud apellatsiooniõiguse kasutamise soovist ega ole sellest loobunud, on
ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Apellatsioon esitatakse ringkonnakohtule 15
päeva jooksul alates päevast, millal maakohtu otsus on kohtumenetluse pooltele kohtus
tutvumiseks kättesaadav. Kohtuotsus on kohtumenetluse pooltele tutvumiseks kättesaadav
alates selle kuulutamisest, so alates 21.11.2016. VTMS § 199 lg 3 sätete kohaselt kohtuotsus
aresti mõistmise kohta jõustub selle tegemisest.


Väärteoasja kohtulikul arutamisel kohus tuvastas:
                                           1
15.10.2016 koostatud väärteoprotokollist nr AB1513916 nähtuvalt peeti 15.10.2016 kell 12.15
Tallinnas Karjamaa 10 maja juures kinni Jevgeni Leontjev, kelle kontrollimisel
indikaatorvahendiga RapidStat Narkotest saadi positiivne näit opiaatidele, mistõttu koostati
väärteoprotokoll selles, et menetlusalune isik on toime pannud NPALS §-s 151 lg 1 ettenähtud
väärteo, kuivõrd oli eelnevalt tarvitanud narkootilist või psühhotroopset ainet ilma arsti
ettekirjutuseta.
Kohtuistungil menetlusalune isik selgitas, et süüdistus on arusaadav. Tunnistab ennast süüdi.
Töötab ehitajana, mitteametlikult. Rahtrahvid tasumata, ei ole palka saanud, töötab poolteist
kuud. Ehitatakse uut maja, teevad vundamendiauku. Nädalavahetustel ei tööta. Kas ei oleks
võimalik aresti asendada üldkasuliku tööga.
Kohtuvälise menetleja esindaja taotles karistuseks aresti 5 päeva. Ei ole nõus aresti
asendamisega üldkasuliku tööga.
Kohus, kuulanud menetlusaluse isiku selgitusi, kontrollinud indikaatorvahendi kasutamise
protokolli, samuti kiirabikaarti, asub seisukohale, et menetlusaluse isiku poolt NPALS §-s 151 lg
1 ettenähtud väärteo toimepanemine on tõendamist leidnud.
Arvestades süüteo asjaolusid ja menetlusaluse isiku ütlusi, leiab kohus, et süütegu on toime
pandud kavatsetult.
Süüd välistavaid ja õigusvastasust välistavaid asjaolusid kohus ei tuvastanud.
15.10.2016 kell 12.41 kasutatud indikaatorvahendiga Rapid Stat Narkotest tuvastati
menetlusaluse isiku organismis positiivne näit opiaatidele. Sellele indikaatorvahendi
kasutamisele eelnevalt osutas kiirabi menetlusalusele isikule esmaabi ning kiirabibrigaad
tuvastas kiirabikaardile tehtud sissekande kohaselt menetlusalusel isikul opioidide
kuritarvitamise ja menetlusalune isik anti üle politseile. Menetlusalune isik on ise tunnistanud
fentanüüli tarvitamist. Eelmärgitud tõendikogum viitab üheselt sellele, et menetlusalune isik on
tarvitanud narkootilist või psühhotroopset ainet, mis kuulub opiaatide gruppi, millisesse kuulub
ka fentanüül.
Fentanüül kuulub NPALS § 31 lg 1 alusel koostatud sotsiaalministri 18.05.2005 määruse nr 73
lisa 1 II nimekirja. Väärteoasja materjalidest ei nähtu arsti ettekirjutust eelmärgitud aine
kasutamiseks. Vastavalt NPALS § 3 lg 1 sätetele on narkootiliste ja psühhotroopsete ainete
käitlemine, sh tarvitamine keelatud, välja arvatud meditsiinilisel või teaduslikul eesmärgil,
narkootiliste või psühhotroopsete ainetega seotud kuritegude ennetamiseks, avastamiseks ning
tõkestamiseks või samas seaduses ettenähtud õppeotstarbel kasutamise eesmärgil. Väärteoasja
materjalidest ei ilmne asjaolusid, mis viitaks menetlusaluse isiku poolt narkootilise aine
fentanüüli tarvitamisele eelmärgitud lubatavusklausli alusel. Sellest tulenevalt on menetluslune
isik narkootilist või psühhotroopset ainet tarvitades rikkunud NPALS § 3 lg 1 sätestatud keeldu.
Seega on väärteoasja kohtuliku arutamisega tuvastamist leidnud, et menetlusalune isik oli
tarvitanud narkootilist või psühhotroopset ainet arsti ettekirjutuseta ja sellise aine käitlemine, sh
tarvitamine on NPALS § 3 lg 1 ja 11 kohaselt arsti ettekirjutuseta keelatud, mistõttu on
menetlusaluse isiku käitumine õigesti kvalifitseeritud NPALS §-s 151 lg 1 ettenähtud väärteona.
Karistuse liigi valikul lähtub kohus menetlusaluse isiku süü suurusest ja menetlusaluse isiku
isikut iseloomustavatest andmetest, millest nähtuvalt on menetlusalust isikut varem korduvalt
erinevate väärtegude toimepanemise eest karistatud rahatrahvidega ja samalaadsete väärtegude
toimepanemise eest korduvalt nii rahatrahvide kui arestidega. Aastate jooksul määratud
rahatrahvid väärtegude toimepanemise eest on jäetud tasumata. Sellest saab järeldada, et
menetlusalusel isikul puuduvad piisavad rahalised vahendid rahatrahvide tasumiseks. Sellele
vaatamata jätkab menetlusalune isik rahalisi vahendeid nõudvate väärtegude toimepanemist.
Arvestades taolisi karistusandmeid asub kohus seisukohale, et rahatrahv kui karistusliik on end
ammendanud. Sellele viitab ka asjaolu, et menetlusalust isikut on samalaadse väärteo
toimepanemise eest karistatud rahatrahviga nii 06.10.2016 kui ka 29.09.2016. Määratud trahvid
                                                 2
ning ka varasemad arestid ei ole menetlusalusele isikule oodatud mõju avaldanud. Sellest
tulenevalt leiab kohus, et menetlusaluse isiku suhtes tuleb kohaldada aresti. Seetõttu kohus,
juhindudes VTMS §-st 107 lg 1 p 1 asub seisukohale, et menetlusalune isik tuleb süüdi
tunnistada temale inkrimineeritud väärteo toimepanemises ja temale tuleb mõista karistusena
arest. Kuivõrd menetlusalust isikut süüdistatakse ühe väärteo toimepanemises, siis leiab kohus,
et menetlusaluse isiku süü on alla keskmise ja menetlusalusele isikule võib karistuse mõista alla
ettenähtud sanktsiooni keskmist määra. Menetlusalune isik taotles aresti asendamist üldkasuliku
tööga, kuid kohus leiab, et isiku suhtes, keda on varem korduvalt samalaadsete väärtegude
toimepanemise eest karistatud nii rahatrahvide kui arestiga, ei ole üldkasuliku tööga aresti
asendamine põhjendatud. Üldkasuliku tööga saaks asendada sellise aresti, milline on mõistetud
esmakordselt ja seetõttu suhtutaks süüdlasesse säästvalt, vältimaks tema kohest karistamist isiku
vabadust piirava karistusega. Käesoleval juhul on menetlusaluse isiku puhul tegemist isikuga,
keda on korduvalt karistatud samalaadsete ja teiselaadsete süütegude toimepanemise eest
rahatrahvidega, arestiga, vangistusega ning aastaid tagasi on juba vangistus asendatud
üldkasuliku tööga. Menetlusalune isik aga jätkab süütegude toimepanemist. Sellest tulenevalt
leiab kohus, et menetlusalusele isikule asenduskaristus oodatud mõju ei avaldaks ning esitatud
taotlus karistuse asendamiseks tuleb jätta rahuldamata.
Kuivõrd menetlusalune isik taotles alternatiivina ka aresti kandmise määramist ositi, leiab
kohus, et kuivõrd samalaadse väärteo toimepanemise eest on menetlusalusele viimane kord arest
mõistetud peaaegu kaks aastat tagasi ning menetlusalune isik on asunud tööle, siis leiab kohus,
et menetluseluse isiku taotluse võib rahuldada ja määrata aresti ärakandmise pikema aja jooksul
kohtuotsuse jõustumisest.



/allkirjastatud digitaalselt/




                                               3
