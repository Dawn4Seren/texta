                         KOHTUMÄÄRUS
 Kohus                            Viru Maakohus

 Määruse tegemise aeg ja koht 13.07.2016, Rakvere kohtumaja

 Kohtuasja number                 1-14-9332

 Kohtunik                         Tiit Kullerkupp

 Kohtuasi                         Viru Vangla materjalid Aleksandr Parts vangistusest
                                  tingimisi enne tähtaega vabastamiseks
 Süüdimõistetu                    Aleksandr Parts, isikukood 38612273712; viibimiskoht:
                                  Viru Vangla
                                  Karistuse kandmise algus 07.03.2016 ja lõpp 07.08.2016

RESOLUTSIOON

Jätta ALEKSANDR PARTS vangistusest tingimisi enne tähtaega vabastamata.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

Kohtumäärus kätte toimetada Viru Vanglale ja Aleksandr Partsile.


Asjaolud ja kohtumääruse põhjendused

Viru Vangla esitas 04.07.2016 Viru Maakohtule materjalid kinnipeetava Aleksandr Partsi
vangistusest tingimisi enne tähtaega vabastamise küsimuse otsustamiseks.

Aleksandr Parts kannab karistust Viru Maakohtu 07.11.2014 kohtuotsuse järgi, mis pöörati
täitmisele 13.01.2016 kohtumäärusega.

Kriminaalmenetluse seadustiku (KrMS) § 426 lg 1 kohaselt karistuse täitmise asukoha järgse
maakohtu täitmiskohtunik võib pärast süüdimõistetu poolt karistusseadustiku §-s 76, § 761
lõikes 1 või §-s 77 sätestatud karistusaja ärakandmist vabastada süüdimõistetu vangistusest
tingimisi enne tähtaja lõppemist.

Karistusseadustiku (KarS) § 76 sätestab vangistusest tingimisi ennetähtaegse vabastamise
tingimused. KarS § 76 lg 3 kohaselt ei vabastata tingimisi enne tähtaega süüdlast, keda on
karistatud vähemalt kaheaastase vangistusega ja kellel on jäänud mõistetud karistusajast kanda
vähem kui kaks kuud.

                                                                                            1
Käesoleval juhul on Aleksandr Partsile Viru Maakohtu 07.11.2014 otsusega mõistetud küll
väiksem karistus kui 2 aastat vangistust, kuid kuna Aleksandr Parts vabaneb vangistusest
tähtaegselt 07.08.2016, on tal jäänud kanda talle mõistetud karistusajast vähem kui 1 kuu,
mistõttu peab kohus antud juhul otstarbekas jätta kinnipeetav vangistusest tingimisi
ennetähtaega vabastamata.

Kohus märgib täiendavalt, et kinnipeetava vangistusest tingimisi ennetähtaega vabastamise
läbivaatamiseks tuleb määrata kohtuistung, millele järgneb lahendi tegemise aeg. Isegi juhul,
kui ennetähtaegse vabastamise taotlus rahuldatakse, võib juhtuda, et kohtumääruse jõustumise
ajaks võib kinnipeetav olla tähtaegselt juba vabanenud.

Eeltoodust tulenevalt jätab kohus kinnipeetava käesoleval ajal ennetähtaegselt vangistusest
vabastamata.

Maakohus juhindus KarS § 76 ning KrMS § 426, § 432, § 383, § 384 ja § 387 sätteist.


Kohtunik                            /digitaalselt allkirjastatud/            Tiit Kullerkupp




                                                                                           2
