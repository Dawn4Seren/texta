                        KOHTUMÄÄRUS
Kohus                           Harju Maakohus

Määruse tegemise aeg ja koht    20.10.2016.a Tallinn, Liivalaia kohtumaja

Kohtuasja nr                    1-15-4358

Kohtunik                        Eha Popova

Kohtuistungi sekretär           Julia Senkevitš

Tõlk                            Anneli Helmann

Kohtuasi                        Vangla materjalid Viktor Zabalkanski tingimisi enne
                                tähtaega vangistusest vabastamiseks

Süüdimõistetu                   Viktor Zabalkanski (ik 37504290279) viibib Vanglas

Kohtuistungi toimumise aeg,     13.10.2016.a Tallinn,     Liivalaia   kohtumaja,   avalik
                                kaugkohtuistung
koht


RESOLUTSIOON

1. Vabastada Viktor Zabalkanski karistuse kandmisest tingimisi enne tähtaega katseajaga
6 (kuus) kuud.

2. KarS § 76 lg 5 alusel allutada Viktor Zabalkanski katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1-6 sätestatud
kontrollnõudeid:
   1) elama kohtu määratud alalises elukohas Xxxx;
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
                                               2

   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Viktor Zabalkanski suhtes käitumiskontrolli ajal KarS § 75 lg 2 p 2 ja 4
sätestatud kohustusi:
- mitte tarvitada alkoholi;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist.

4. Viktor Zabalkanskile määratud katseaja ja käitumiskontrolli kulgemist arvestada alates
kohtumääruse jõustumisest.

5. Määrata Viktor Zabalkanskile      kriminaalhooldaja Vangla Lääne-Harju
kriminaalhooldusosakonna juhataja määramisel ja saata määrus täitmiseks
kriminaalhooldusosakonnale.

6. Viktor Zabalkanski vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Viktor Zabalkanski tingimisi enne
tähtaega vangistusest vabastamiseks.

Viktor Zabalkanski tunnistati Harju Maakohtu 04.08.2015.a otsusega süüdi KarS § 199 lg 2 p 4
järgi ning karistuseks mõisteti 9 kuud vangistust. KrMS § 238 lg 2 alusel vähendati karistust
vangistuseni 6 kuud. KarS § 65 lg 2 alusel suurendati karistust Harju Maakohtu 18.03.2014.a
otsusega mõistetud ärakandmata karistuse võrra ja liitkaristuseks mõisteti 11 kuud 29 päeva
vangistust. KarS § 68 lg 1 alusel arvati karistusaja hulka eelvangistuses viibitud aeg 2 päeva.
KarS § 69 lg 1 ja § 73 lg 4 alusel asendati karistus 357 üldkasuliku töö tunniga, mille tegemise
tähtajaks määrati 1 aasta 6 kuud. Üldkasuliku töö tegemise ajal kohustati teda järgima KarS § 75
lg-s 1 sätestatud kontrollnõudeid.

Harju Maakohtu 22.03.2016.a määrusega pöörati KarS § 69 lg 6 alusel V. Zabalkanskile Harju
Maakohtu 04.08.2015.a otsusega mõistetud ja osaliselt ärakandmata karistus 11 kuud 27 päeva
vangistust täitmisele. Kohtumäärus jõustus 30.05.2016.a.

Karistuse kandmise algus oli 13.03.2016.a ja lõpp on 12.03.2017.a.
                                                3

Viktor Zabalkanski kohta kinnipidamisasutuses koostatud iseloomustusest nähtub, et
individuaalset täitmiskava talle koostatud ei ole. Kehtivaid distsiplinaarkaristusi ei ole. Vangla
toetab V. Zabalkanski tingimisi ennetähtaegset vabastamist.

Viktor Zabalkanski kohta kriminaalhoolduses koostatud iseloomustusest nähtub, et
vabanemisel soovib ta asuda elama Xxxx asuvasse korterisse. Vabanemisel saab tööd AS-is
Saarmas.

Viktor Zabalkanski taotleb kohtult tingimisi ennetähtaegset vanglast vabastamist. Kannab
karistust varguse eest. On nõus kuue kuulise katseajaga. Vanglas on esimest korda. Elama asub
tädi nõusolekul tädi juurde Xxxx. Töökoht on olemas Saarmas pesumajas. Alkoholiga
probleemid tekkisid 6 aastat tagasi, kuid on aru saanud, et alkohol on tema jaoks kõige suurem
vaenlane. On muutnud oma vaateid elule, lubab alkoholi mitte tarvitada. On                nõus
lisakohustustega.

Abiprokurör Katrin Tron esitas kirjaliku seisukoha, mille kohaselt prokurör, nõustudes vangla
seisukohaga ning arvestades asjaoludega, et V. Zabalkanski kannab karistust vanglas
esimest korda, vabaduses on tal         töökoht, elukoht ja toetav võrgustik,   toetab Viktor
Zabalkanski ennetähtaegset vabastamist. Prokurör leiab, et on otstarbekas allutada V.
Zabalkanski KarS § 75 sätestatud käitumiskontrollile 6 kuuks ning vangla ja kriminaalhooldaja
poolt taotletud lisakohustused on abiks kriminaalhoolduse läbimisel.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu arvamuse, leiab, et Viktor Zabalkanski võib vangistusest tingimisi ennetähtaegselt
vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
süüdimõistetu isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. V. Zabalkanski on vanglas esimest korda, ta on suutnud karistuse kandmise
ajal käituda korrektselt, mida kinnitab distsiplinaarkaristuste puudumine. Vangla ja prokurör
toetavad V. Zabalkanski tingimisi ennetähtaegset vabastamist.

Kohus usub, et praegune vangistus on pannud V. Zabalkanski mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab V. Zabalkanski tingimisi ennetähtaegne vabastamine kohaldada
tema üle käitumiskontrolli ning seeläbi teostada järelevalvet väljaspool kinnipidamisasutust,
kindlustamaks positiivseid muutusi, andes samas talle võimaluse tõestada, et ta on asunud
paranemise teele ning on võimeline edaspidi järgima seaduskuulekat eluviisi. Katseajal on
võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel. Kriminaalhooldusseaduse § 1 lg 1 kohaselt valvatakse kriminaalhoolduse
käigus kriminaalhooldusaluse käitumise ja temale kohtu või prokuröri poolt pandud kohustuste
                                              4

täitmise järele ning soodustatakse kriminaalhooldusaluse sotsiaalset kohanemist eesmärgiga
mõjutada teda hoiduma kuritegude toimepanemisest.

V. Zabalkanski sõnul on tal pärast vabanemist olemas kindel elu- ja töökoht, ta on nõustunud
kriminaalhoolduse ja 6 kuulise katseaja kohaldamisega, saades aru selle vajalikkusest ja
kasulikkusest oma edasise elu korraldamisel. Kõik need asjaolud aitavad kohtu hinnangul kaasa
kinnipeetava edaspidisele õiguskuulekale käitumisele ning ühiskonnas aktsepteeritavate hoiakute
ja tõekspidamiste omaksvõtmisel. Kohus usub, et süüdimõistetu on nüüdseks teinud karistusest
vastavad järeldused ning oskab edaspidises elus käituda normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
