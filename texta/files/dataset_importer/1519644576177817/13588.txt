                                                                              2-16-6921




                     KOHTUMÄÄRUS
Kohus                          Harju Maakohus

Kohtunik                       Helina Luksepp
Kohtujurist                    Annika Timusk
Määruse tegemise aeg ja koht   03.06.2016 Tallinn, Kentmanni kohtumaja

Tsiviilasja number             2-16-6921

Tsiviilasi                     XXXXavaldus osaühingu XXXX (kustutatud)
                               likvideerimismenetluse läbiviimiseks ja likvideerija
                               määramiseks
Menetlustoimingud
                               Likvideerimismenetluse läbiviimise otsustamine
                               likvideerija määramine

Menetlusosalised ja nende      Avaldaja: XXXX(isikukood XXXX, elukoht XXXX);
esindajad                      Avaldaja lepinguline esindajaja: Ulla Helm (isikukood
                               48211070258, elukoht Tedre põik 38/2, 13426 Tallinn, e-
                               post: ulla.helm@glimstedt.ee);


                               Puudutatud isik: osaühing XXXX (registrikood XXXX,
                               äriregistrist kustutatud), juhatuse liikmed enne registrist
                               kustutamist XXXXja XXXX


                               Puudutatud isik: osanik enne registrist kustutamist
                               XXXX(isikukood XXXX), elukoht XXXX
                               e-post XXXX


                               Puudutatud isik: võlausaldaja OÜ XXXX(registrikood
                               XXXX), asukoht XXXX
                               Puudutatud isiku lepinguline esindaja Külliki Tammik
                               (OÜ Julianuse Õigusbüroo, e-post kylliki@julianus.ee)




                                       1
                                                                                 2-16-6921



                                    Kirjalik menetlus hagita asjas

 Menetlus liik
 RESOLUTSIOON

    1. Võtta XXXXavaldus osaühingu XXXX (kustutatud) likvideerimismenetluse
       läbiviimiseks ja likvideerija määramiseks menetlusse.
    2. Rahuldada avaldus.
    3.     Algatada osaühingu XXXX (kustutatud 22.03.2016, registrikood XXXX)
           likvideerimismenetlus.

    4. Määrata osaühingu XXXX (kustutatud) likvideerijaks Ulla Helm (isikukood
         48211070258, elukoht Tedre põik 38/2, 13426 Tallinn, e-post:
         ulla.helm@glimstedt.ee).

    5. Kohustada      likvideerijat Ulla     Helmi     teatama    kohtule kirjalikult
        likvideerimismenetluse lõpetamisest. Juhul kui likvideerimist ei ole lõpetatud
        01.06.2017, tuleb likvideerijal teatada kohtule põhjused, miks likvideerimist ei
        ole lõpule viidud.

    6. Menetluskulud jätta XXXXkanda.

    7. Määrus toimetada kätte XXXX, Ulla Helmile, saata XXXXja OÜ-le XXXXning
       edastada kande tegemiseks Tartu Maakohtu registriosakonnale (e-post:
       registriosakond@kohus.ee).


 Edasikaebamise kord
 Kohtumääruse peale võib esitada määruskaebuse Tallinna Ringkonnakohtule Harju Maakohtu
 Kentmanni kohtumaja kaudu 15 päeva jooksul alates määruse kättetoimetamisest.
 Määruskaebust ei saa esitada viie kuu möödumisel määruse tegemisest.

 Kohus selgitab, et kui menetlusosaline taotleb määruskaebuse esitamisel menetlusabi, peab ta
 seaduses sätestatud tähtaja järgmiseks tegema tähtaja kestel ka menetlustoimingu, mille
 tegemiseks ta menetlusabi taotleb, eelkõige esitama kaebuse.

 Kohus selgitab, et menetlustoimingut, mille tegemiseks on kehtestatud tähtaeg, võib teha
 tähtaja viimasel päeval kuni kella 24.00-ni (TsMS § 62 lg 2).

Asjaolud

1. Tartu Maakohtu registriosakond edastas Harju Maakohtule dokumendid osaühingu XXXX
(kustutatud) likvideerimismenetluse läbiviimiseks. Registriosakonnale on esitanud avalduse
osaühingu XXXX juhatuse liikme XXXX nimel Ulla Helm. Avalduse kohaselt ilmnes, et
osaühingul XXXX (kustutatud) on vara (kinnisasi aadressil XXXX, Tallinn, registriosa nr
XXXX), mistõttu on vajalikud likvideerimise abinõud. Avaldaja märgib, et vajalik on

                                             2
                                                                                       2-16-6921

osaühingu XXXX (kustutatud) likvideerimine ÄS § 60 lg 5 alusel. Avalduses taotletakse, et
osaühingu XXXX likvideerijaks määrataks Ulla Helm.

2. Kohus jättis 30.05.2016 avalduse käiguta.

3. Ulla Helm (avaldaja) selgitas oma 31.05.2016 e-kirjas, et teda on volitanud avaldust esitama
XXXX, kes tegutses osaühingu XXXX juhatuse liikmena ning kes antud juhul on huvitatud
isikuks, kuna kinnistu, mis kuulub osaühingule XXXX vajab pidevat remonti ning kulude
katmist (kommunaalarved jne). Samuti on XXXXpidevas kontaktis osaühingu XXXX osaniku
XXXX, kes elab USA-s ning kes on samuti huvitatud täiendavast likvideerimisest, aga on
andnud asja XXXXorganiseerida. Ulla Helm lisas et on olnud mitmete ettevõtete likvideerimise
juures ja nõustajaks. Ulla Helm likvideerija töö eest tasu ei soovi. E-kirjale oli lisatud mh ka
Ulla Helmi haridust tõendav dokument.

Kohtumääruse põhjendused

4. Tsiviilkohtumenetluse seadustiku (TsMS) § 475 lg 1 p 11 kohaselt on hagita asjaks ka
juriidilise isiku likvideerija määramine. TsMS § 476 lg 1 alusel algatab kohus hagita menetluse
omal algatusel või huvitatud isiku või asutuse avalduse alusel. TsMS § 477 lg 1 kohaselt vaatab
kohus hagita asja läbi hagimenetluse sätete kohaselt, arvestades hagita menetluse kohta
sätestatud erisusi.

5. Kohus, vaadanud läbi esitatud avalduse leiab, et avaldus vastab TsMS-i nõuetele ja ei esine
TsMS § 371 sätestatud menetlusse võtmisest keeldumise aluseid. Kohus võtab avalduse
menetlusse.

6. Äriseadustiku (ÄS) § 60 lg 5 kohaselt, kui pärast äriühingu registrist kustutamist ilmneb, et
äriühingul oli vara ja vajalikud on likvideerimisabinõud, võib registripidaja otsustada
likvideerimise. Äriühingu võlausaldaja nõudel võib likvideerimise pärast äriühingu registrist
kustutamist ette võtta üksnes juhul, kui registripidaja ennistab võlausaldaja jaoks likvideerimise
taotlemise tähtaja tsiviilkohtumenetluse seadustikus sätestatud korras.

7. Äriregistri kohaselt on avaldaja puudutatud isiku endine juhatuse liige. Avaldusest ei selgu,
milline on endise juhatuse liikme huvi likvideerimismenetluse läbiviimiseks – avaldaja ei
märgi, et tal oleks nõudeid äriühingu vastu ja endisel juhatuse liikmel puudub objektiivne
põhjust taotleda likvideerimismenetluse läbiviimisest. See, et äriühingu on vara, ei tohiks
puudutada endist juhatuse liiget.

Küll aga on võimalik seostada juhatuse liikme huvi sellega, et avaldaja on märkinud avalduses
oma elukohaks äriühingule kuuluva kinnistu aadressi: Tallinn XXXX. Avaldusest ei nähtu,
millisel õiguslikul alusel avaldaja äriühingu kinnistut kasutab.

Avaldaja esindaja on kohtule selgitanud, et ka osanik XXXX soovib likvideerimismenetluse
läbiviimist, kuid samas pole esitatud ühtegi dokumenti, mis kinnitaks, et XXXX on kontaktis
oldud. Samuti pole esitatud dokumente selle kohta, et XXXXoleks volitanud avaldajat enda
nimel tegutsema.

8. TsMS § 477 lg 5 kohaselt ei ole kohus hagita asja läbivaatamisel seotud menetlusosaliste
esitatud taotluste ega asjaoludega ega nende hinnanguga asjaoludele. Vajadusel kogub kohus
tõendeid omal algatusel ((TsMS § 477 lg 7).

                                                3
                                                                                        2-16-6921



Kohus on Kohtute Infosüsteemi kaudu on kohus tuvastanud, et avalduse OÜ XXXX
(kustutatud) likvideerimismenetluse läbiviimiseks on esitanud ka võlausaldaja OÜ
XXXX(21.04.2016 avaldus, menetlusse võtmata). Sellest selgub, et osaühingul on Harju
Maakohtu 19.01.2016 määrusest tsiviilasjas nr 2-15-122614 tulenevaid täitmata kohustusi OÜ
XXXXees summas 6 072,15 eurot.

9. Seega on osaühingul nii kohustusi kui ka vara ja likvideerimismenetluse läbiviimine on
põhjendatud. Läbi tuleb viia puudutatud isiku likvideerimismenetlus, milleks määrata
likvideerija.

10. TsMS § 603 lg 1 sätestab, et kohus võib likvideerijaks määrata iga isiku, kes vastab seaduses
nimetatud nõuetele ning on kohtu hinnangul võimeline likvideerimist vajalikul tasemel
korraldama. TsMS § 603 lg 3 kohaselt on isiku määramiseks vajalik tema nõusolek. ÄS § 206
lg 1 järgi on osaühingu likvideerijateks juhatuse liikmed, kui põhikirjas, osanike otsusega või
kohtuotsusega ei ole ette nähtud teisiti. Likvideerijaks ei või olla füüsiline isik, kes ei või olla
juhatuse liikmeks. ÄS § 206 lg 2 tulenevalt peab vähemalt üks likvideerija peab olema isik,
kelle elukoht on Eestis.

Avaldaja on palunud likvideerijaks määrata Ulla Helmi, kes on andnud oma nõusoleku
puudutatud isiku likvideerijaks asumiseks. Likvideerija ei ole oma töö eest tasu nõudnud.

OÜ XXXXavaldusele on lisatud XXXXnõusolek likvideerijaks määramise kohta. Muid
andmeid XXXXkohta esitatud ei ole.

Seega on kohus tuvastanud, et kaks isikut on andnud oma nõusoleku olla OÜ XXXX
(kustutatud) likvideerijaks. Kumbki nendest ei nõua likvideerimise eest tasu.

Kohtu hinnangul on Ulla Helm eelduslikult võimeline likvideerimist vajalikul tasemel
korraldama. Ulla Helm on likvideerijana tegutsenud ka varem. Likvideerija valikut on avaldaja
ka põhjendanud.

TsMS § 604 lg 1 kohaselt ei ole kohus isiku määramisel avaldusega seotud.

Kohus määrab likvideerijaks Ulla Helmi. Likvideerija õigused ja kohustused on sätestatud ÄS
§ 209-220.

11. Vastavalt TsMS § 477² lg-le 1 teostab kohus enda poolt hagita menetluses nimetatud
likvideerija üle järelevalvet. Kohus võib selleks muu hulgas anda isikule ülesannete täitmise
korraldusi ja nõuda temalt aruannet ülesannete täitmise kohta. Isik võib küsida kohtult
ülesannete täitmise kohta selgitusi. Pärast ülesannete täitmist tuleb kohtule esitada selle kohta
aruanne, kui kohus ei määra teisiti.

Eeltoodust lähtudes tuleb likvideerijal teatada kohtule kirjalikult likvideerimismenetluse
lõpetamisest. Juhul kui likvideerimist ei ole lõpetatud hiljemalt 01.06.2017, tuleb likvideerijal
teatada kohtule põhjused, miks likvideerimist ei ole lõpule viidud. Kohus hoiatab, et TsMS §
4772 lg 2 alusel kohtu määratud isikut, kes ei täida oma ülesandeid nõuetekohaselt või ei järgi
kohtu antud korraldusi, võib kohus trahvida ja isiku ametist vabastada.



                                                 4
                                                                                      2-16-6921

12. TsMS § 172 lg 6 kohaselt juriidilise isiku sundlõpetamise menetluse ning juriidilise isiku
juhatuse ja nõukogu asendusliikme, audiitori, erikontrolli läbiviija ja likvideerija määramise ja
sellega seotud menetluse kulud kannab juriidiline isik. Kohus võib kulud jätta täielikult või
osaliselt avaldaja või muu isiku kanda, kui see on asjaolusid arvestades õiglane.

Kohus leiab, et kuna puudutatud isik kustutati registrist seoses majandusaasta aruannete
esitamata jätmisega ajal, mil avaldaja oli puudutatud isiku juhatuse liige, on õiglane jätta
menetluskulud avaldaja kanda.

Tsiviilasja materjalidest ei nähtu välja mõistetavate menetluskulude olemasolu.

13. ÄS § 208 lg 2 sätestab, et kui likvideerija nimetatakse kohtulahendiga, saadab kohus lahendi
äriregistrile kande tegemiseks, mida kohus käesoleval juhul ka teeb.



/allkirjastatud digitaalselt/
Helina Luksepp
kohtunik




                                               5
