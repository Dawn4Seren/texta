                        KOHTUOTSUS
                              EESTI VABARIIGI NIMEL

Kohus                          Harju Maakohus

Otsuse tegemise aeg ja koht    23. juuli 2016. a Tallinn

Kriminaalasja number           1-16-6334 (16230103513)

Kohtunik                       Eha Popova

Kohtuistungi sekretär          Martina Kommel

Kriminaalasi                   Viktor Parhomenko süüdistuses KarS § 25 lg 2 – 199 lg 2 p 9
                               järgi lühimenetluses
Prokurör                       Enge Selge

Süüdistatav                    Viktor Parhomenko
                               eluk XXX, ik 34904100216, Eesti Vabariigi kodanik, kõrgharidus,
                               ei tööta, varem kriminaalkorras korduvalt      karistatud, viimati
                               01.12.2015 Harju Maakohtu poolt KarS § 199 lg 2 p 9- § 25 lg 2
                               järgi vangistusega 5 kuud, KrMS § 238 lg 2 alusel ärakandmisele 3
                               kuud ja 10 päeva vangistust, vabanes 10.03.2016.a. pärast karistuse
                               kandmist, karistus kustumata,

RESOLUTSIOON

 Juhindudes KrMS § 173 lg 1 p 1; 175 lg 1 p 4,9; 237; 238 lg 1 p 3; 238 lg 2 ; 256-4; 256-5;
 311 ja 313

 Tunnistada süüdi Viktor Parhomenko KarS § 25 lg 2 – 199 lg 2 p 9 järgi ja mõista karistuseks
 6 (kuus) kuud vangistust.

 Vähendada KrMS § 238 lg. 2 kohaselt V. Parhomenkole      mõistetavat karistust ühe kolmandiku
 võrra, mõistes ärakandmisele kuuluvaks karistuseks vangistuse 4 (neli) kuud.

 Kohaldada V. Parhomenko suhtes kuni kohtuotsuse jõustumiseni või karistusaja täitumiseni
 tõkendina vahistamist ning karistuse algust arvata alates kinnipidamisest 21.07.2016.a.
Välja mõista V. Parhomenkolt riigituludesse sundraha 322,50 eurot ja menetluskulud 48 eurot.
KrMS § 180 lg 3 alusel määrata, et menetluskulud tuleb tasuda ositi 12 (kaheteistkümne) kuu
jooksul kohtuotsuse jõustumisest arvates. Osamaksete suurus, tasumise graafik ja makserekvisiidid
on märgitud kohtuotsuse lahutamatuks lisaks olevas makseinfos, mis               edastatakse koos
maksegraafiku ja viitenumbriga kohtuistungi järgselt kätteandmise võimatusel isiku poolt avaldatud
posti- või e-postiaadressile või isiku kinnipidamiskohta. Menetluskulude graafikus osamakse
tähtajaks tasumata jätmise korral maksegraafik tühistada. Kui rahalised nõuded ei ole täies ulatuses
tähtaegselt tasutud, suunatakse nõuded täitemenetluse läbiviimiseks kohtutäiturile täitemenetluse
seadustikus sätestatud korras ning süüdimõistetul tuleb kanda ka kohtuotsuse täitmisega seonduvad
kulud.

Edasikaebamise kord


Kohtuotsusele võib edasi kaevata Tallinna Ringkonnakohtule 15 päeva jooksul            alates otsuse
avalikult teatavakstegemisest, teatades apellatsiooniõiguse kasutamise soovist Harju Maakohtule
kirjalikult 7 päeva jooksul alates kohtuotsuse resolutiivosa kuulutamisest. Kui üks kohtumenetluse
pool on nimetatud tähtaja jooksul teatanud apellatsiooniõiguse kasutamise soovist ega ole sellest
loobunud, on ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Vahistatud süüdistatav või tema kaitsja võib esitada
apellatsiooni 15 päeva jooksul alates süüdistatavale kohtuotsuse koopia kätteandmisele järgnevast
päevast.




Eha Popova
Kohtunik
