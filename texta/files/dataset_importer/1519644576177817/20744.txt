                               KOHTUMÄÄRUS
Kohus                                 Viru Maakohus
Määruse tegemise aeg ja koht          21. märts 2016, Jõhvi kohtumajas
Kohtunik                              Deniss Minzatov
Kohtuistungi sekretär                 Piret Juuse
Asja number                           1-11-974
Kriminaalasi                          Riigi Tugiteenuste Keskuse avaldus Einar Vilumets´ale
                                      asenduskaristuse määramiseks
Süüdimõistetu                         Einar Vilumets, isikukood 39104292232;
                                      viimane teadaolev elukoht xxx
                                      02.03.2016, 16.03.2016, 18.03.2016, 21.03.2016
Kohtuistungi aeg
RESOLUTSIOON:                         Juhindudes KarS § 70, KrMS § 417 lg 3 ja § 432, kohus

                                      MÄÄRAS:

Jätta Riigi Tugiteenuste Keskuse avaldus rahuldamata.

Määruse ärakiri edastada Riigi Tugiteenuste Keskusele ja kohtutäiturile.

Edasikaebamise kord
KrMS § 383 lg 1, § 384 lg 1 ja § 387 lg 1 määruse peale võib esitada määruskaebus 15 päeva
jooksul alates päevast, mil isik sai vaidlustatavast kohtumäärusest teada või pidi teada saama.
Määruskaebus esitatakse Viru Maakohtule.


ASJAOLUD JA MENETLUSE KÄIK

Riigi Tugiteenuste Keskus esitas kohtule avalduse Einar Vilumetsale Viru Maakohtu 10.05.2011
kohtuotsusega nr 1-11-974 mõistetud tasumata rahalise karistuse 75 päevamäära s.o 3750 krooni
ehk 239,67 EUR asendamiseks.

Einar Vilumets on süüdi tunnistatud Viru Maakohtu 10.05.2011 kohtuotsusega KarS § 424 järgi
ning KrMS § 238 lg 2 kohaldamisega karistatud 20 päevase vangistusega. KarS § 65 lg 2 alusel
mõistetud karistusele liideti Viru Maakohutu 20.04.2010 otsusega mõistetud rahaline karistus 75
päevamäära. Kohtuotsus jõustus 18.05.2011.

18.10.2011 oli võlgnikule saadetud täitmisteade, mida ei õnnestunud võlgnikule kätte toimetada.
Vastavalt TMS § 24 lg 5 avalikult kättetoimetatava täitmisteate puhul loetakse täitmisteade
võlgnikule kättetoimetatuks kümne päeva möödumisel väljaandes Ametlikud Teadaanded
avaldamisest. Täitmisteade oli avaldatud 16.11.2011.

Kohtutäitur on kontrollinud võlgniku vara olemasolu ning talle teadaolevatel andmetel puudub
võlgnikul vara või ei ole selle väärtus küllaldane, et katta vara realiseerimisega tekkivaid kulusid.
Võlgnikule kuuluvad pangaarved on arestitud, kuid neil puuduvad rahalised vahendid.

                                                                                                   1
Kohtutäituri teadaolevatel andmetel puudub võlgnikul sissetulek, millele oleks võimalik
sissenõuet pöörata. Rahalise karistuse suurus on 239.67 eurot ja nõude jääk on 239.67 eurot.

Einar Vilumets 16.03.2016 kohtuistungile ei ilmunud, kuigi kutse oli isiklikult kätte antud.
15.03.2016 saatis ta kohtusse e-kirja, milles teatas, et ei saa ilmuda kohtuistungile, kuna ei viibi
xxx. Kohus kohaldas isiku suhtes sundtoomist 18.03.2016 ja 21.03.2016 istungiletele, kuid
sundtoomised on täitmata, kuna isik ei viibinud oma elukohas.

KOHTU SEISUKOHT

Kohus, vaadanud läbi esitatud avalduse, asjas kogutud kirjalikud materjalid leidis, et avaldus ei
kuulu rahuldamisele.

Kuriteo eest karistusena kohaldatud rahalise karistuse asendamisel vangistusega lähtub kohus
Kriminaalmenetluse seadustiku §-st 417, mille lg 3 sätestab:
 Kui süüdimõistetu ei ole tasunud rahalist või varalist karistust määratud tähtpäevaks või
osastatud rahalise karistuse tähtaegu ei ole järgitud ja rahalise või varalise karistuse tasumise
tähtaega ei ole käesoleva seadustiku §-s 424 sätestatud korras pikendatud ega ajatatud ning
süüdimõistetul ei ole vara, millele sissenõuet pöörata, teatab kohtutäitur hiljemalt kolme aasta
möödumisel rahalise või varalise karistuse kohtutäituri menetlusse võtmisest, kuid hiljemalt
seitsme aasta möödumisel kohtuotsuse jõustumisest maakohtule täitmise võimatusest. Kui
puuduvad karistuse asendamist välistavad asjaolud, otsustab täitmiskohtunik rahalise või
varalise karistuse asendamise karistusseadustiku §-des 70 ja 71 sätestatud korras. Rahalise või
varalise karistuse asendamisest teavitab kohus süüdimõistetut ja kohtutäiturit.

Karistusseadustiku § 70 lg.1 sätestab: Kui süüdlane ei tasu talle mõistetud rahalise karistuse
summat, asendab kohus rahalise karistuse vangistusega või süüdlase nõusolekul üldkasuliku
tööga käesoleva seadustiku §-s 69 sätestatud korras.

KrMS § 432 lg 3 alusel lahendab täitmiskohtunik vabaduse võtmisega seotud küsimused
süüdimõistetu osavõtul.

Süüdimõistetule oli kätte antud kohtukutse 16.03.2016 kohtuistungile, kuid isik teatas e-posti
teel, et ei saa ilmuda kohtusse. Kohus tegi kahel korral sundtoomist, mis aga ei andnud tulemust,
kuna isik ei viibinud oma elukohas.

Viru Maakohus rakendas kõiki võimalikke meetmeid Einar Vilumetsa kohtuistungist osavõtu
tagamiseks ja tema asukoha kindlakstegemiseks. Sellegipoolest on Einar Vilumetsa asukoht kuni
käesoleva ajani kohtule teadmata. Ilma tema osavõtuta aga ei ole rahalise karistuse asendamise
sisuline arutamine võimalik. Muid andmeid kohtule teada ei ole. Kohus ei tegele võlgnike
otsimisega ja saadab kutseid vaid aadressitele, mille puhul võib järeldada, et tegemist on isiku
viibimiskohaga.

Sellest tulenevalt jätab kohus avalduse rahuldamata.

(allkirjastatud digitaalselt)
Deniss Minzatov
Kohtunik




                                                                                                  2
