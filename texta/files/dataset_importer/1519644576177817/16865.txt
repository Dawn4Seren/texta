                              KOHTUOTSUS
                                EESTI VABARIIGI NIMEL
                                       Tagaseljaotsus


Kohus                           Harju Maakohus, Tartu mnt kohtumaja
Kohtunik                        Merit Helm
Otsuse tegemise aeg ja koht     29. aprill 2016.a, Tallinn
Tsiviilasja number              2-15-117481
Tsiviilasi                      AS LHV Pank hagi XXXvastu võla nõudes
Tsiviilasja hind                533,95 eurot
Menetlusosalised ja esindajad   Hageja: AS LHV Pank (registrikood 10539549), asukoht Tartu
                                mnt 2, 10145 Tallinn.
                                Hageja lepinguline           esindaja:   Simo    XXX,   e-post
                                simo.XXX@lhv.ee
                                Kostja: XXX(isikukood XXX), elukoht ja kontaktandmed
                                teadmata
RESOLUTSIOON
  1. Rahuldada hagi tagaseljaotsusega.
   2. Välja mõista kostjalt XXX hageja AS LHV Pank kasuks võlgnevus summas 456,54
      eurot, millest põhivõlgnevus moodustab on 392,61 eurot, intressid 16,83 eurot,
      22.02.2016.a seisuga sissenõutavaks muutunud viivis summas 37,10 eurot ning
      võlamenetlustasu summas 10 eurot.
   3. Välja mõista kostjalt XXX hageja AS LHV Pank kasuks viivis alates 23.02.2016.a kuni
      põhinõude 392,61 euro täitmiseni 0,05% päevas tasumata summalt.
   4. Tagaseljaotsus on tagatiseta viivitamata täidetav (TsMS § 468 lg 1 p 2).
   5. Toimetada tagaseljaotsus kätte menetlusosalistele.
   6. Toimetada kostjale tagaseljaotsus kätte väljaandes Ametlikud Teadaanded avaldamise
      kaudu.


 Menetluskulude jaotus
     1. Jätta menetluskulud kostja XXX kanda.
     2. Rahuldada hageja AS LHV Pank menetluskulude kindlaksmääramise avaldus.
      3. Välja mõista kostjalt XXX hageja AS LHV Pank kasuks menetluskuludena
         hagiavalduselt tasutud riigilõiv summas 125 eurot.


Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest. Kaebus võidakse lahendada kirjalikus menetluses,
kui kaebuses ei taotleta selle lahendamist istungil.
Kostja võib esitada Harju Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kaja võib esitada tagaseljaotsuse kättetoimetamisest
alates 30 päeva jooksul. Kui tagaseljaotsus toimetatakse kätte avalikult, võib kaja esitada 30 päeva
jooksul alates päevast, kui kostja sai tagaseljaotsusest või selle täitmiseks algatatud täitemenetlusest
teada. Koos kajaga tuleb kohtule esitada kõik asja ettevalmistamise lõpuleviimiseks vajalik ning
tasuda kajalt kautsjon Rahandusministeeriumi arvelduskontole nr EE571010220229377229 AS-is
SEB Pank või arvelduskontole nr EE062200221059223099 Swedbank AS-is või arvelduskontole
nr EE513300333522160001 Danske Bank A/S Eesti filiaalis või arvelduskontole
nr EE221700017003510302 Nordea Bank Finland Plc Eesti filiaalis. Isik ei pea kasutama
viitenumbrit, kui ta tasub riigilõivu enne toimingu tegemise taotlemist. Maksete tegemisel tuleb
märkida selgituse lahtrisse täpne toimingu nimetus, mille eest riigilõivu tasutakse. Kautsjonina
tasutakse summa, mis vastab riigilõivule poolelt hagihinnalt, kuid mitte vähem kui 100 eurot ja mitte
rohkem kui 1500 eurot.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab menetlusabi
taotlemise korral menetlusabi taotleja seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.


Kohtu selgitused
TsMS § 407 lg-s 1 on sätestatud, et kohus võib hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele kohus on
määranud vastamise tähtaja, ei ole tähtaegselt vastanud, isegi kui hagi toimetati kostjale kätte
välisriigis või kui see toimetati kätte avalikult. Sel juhul loetakse hageja esitatud faktilised väited
kostja poolt omaksvõetuks. Kohus toimetas hagi menetlusse võtmise määruse (milles kohus kohustas
kostjat vastama hagile 20 päeva jooksul selle kättesaamisest) koos hagi materjalidega kostjale kätte
kohtumääruse väljavõtte avaldamisega väljaandes Ametlikud Teadaanded. 22.02.2016.a määruse
resolutsiooni p. 3 kohaselt loetakse hagi kättetoimetatuks 15 päeva möödumisel väljavõtte Ametlikud
Teadaanded ilmumise päevast ja anti kostjale vastamiseks 20 päeva alates hagi kättetoimetatuks
lugemisest. Kostja ei ole hagile tähtaegselt (s.o hiljemalt 27.04.2016.a) vastanud. Seega on kohtul
õigus teha TsMS § 407 lg 1 alusel käesolevas asjas tagaseljaotsus.
Kohus selgitab, et tulenevalt TsMS § 444 lg-st 3 võib kohus tagaseljaotsuse teha kirjeldava ja
põhjendava osata. Kui menetlusosaline teatab kümne päeva jooksul alates otsuse kuulutamisest, et ta
                                                                                                    2/3
soovib esitada kohtuotsusele apellatsioonkaebuse, täiendab kohus kirjeldava ja põhjendava osata
tehtud otsust puuduva osaga juhindudes TsMS § 448 lg-st 41.
TsMS § 174 lg-st 2 kohaselt määrab maakohus menetluskulude rahalise suuruse kindlaks kohtuotsuses
või menetlust lõpetavas määruses, kui menetluskulude kindlaksmääramine ei takista kohtuotsuse või
menetlust lõpetava määruse tegemist. Hageja on kohtule esitanud menetluskulude nimekirja ja neid
kulusid tõendavad dokumendid, milledest nähtuvalt on hageja menetluskuludeks hagimenetluses
tasutud riigilõiv kogusummas 125 eurot.
TsMS § 162 lg 1 sätestab, et hagimenetluse kulud kannab pool, kelle kahjuks otsus tehti. Juhindudes
TsMS § 162 lg 1 sätestatust, on kohus seisukohal, et menetluskuludena hagiavalduselt tasutud
riigilõivu summas 125 eurot väljamõistmine kostjalt on põhjendatud.
TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi peale
edasi kaevates, millega menetluskulude jaotus kindlaks määrati. Hüvitatavate menetluskulude suurust
saab vaidlustada selle kohtulahendi peale edasi kaevates, millega menetluskulude rahaline suurus
kindlaks määrati.


/allkirjastatud digitaalselt/
Merit Helm
kohtunik




                                                                                                 3/3
