                                                                             2-16-1310




                   KOHTUMÄÄRUS
Kohus                               Viru Maakohus
Kohtunik                            Tarmo Tina
Määruse tegemise aeg ja koht        17. veebruar 2016, Jõhvi
Tsiviilasja number                  2-16-1310
Tsiviilasi                          OÜ-le Trans Ida-Viru (likvideerimisel) uue
                                    likvideerija määramine
Asja läbivaatamine                  Kirjalik menetlus
Menetlusosalised     ja     nende Puudutatud        isik:   OÜ     Trans   Ida-Viru
esindajad                         (likvideerimisel) (RK xxx, asukoht Outokumpu 23-
                                  8, 30327 Kohtla-Järve)
                                  Puudutatud isik: pankrotihaldur Martin Krupp (IK
                                  xxx,     Cavere       Õigusbüroo    OÜ,    e-post
                                  martin@cavere.ee )
RESOLUTSIOON

   1. Määrata OÜ Trans Ida-Viru (RK xxx) (likvideerimisel) likvideerijaks
      pankrotihaldur Martin Krupp (IK xxx).

   2. Saata kohtumäärus teadmiseks pankrotihaldurile Martin Krupp ning kande
      tegemiseks Tartu Maakohtu Registriosakonnale.

   3. Kohtumäärus kehtib ja kuulub täitmisele alates edastamisest juriidilisele
      isikule.

   Menetluskulude jaotus
   4. Jätta menetluskulud OÜ Trans Ida-Viru (likvideerimisel) kanda.

EDASIKAEBAMISE KORD

Käesoleva kohtumääruse peale võivad avaldaja või juriidiline isik esitada määruskaebuse
Tartu Ringkonnakohtule Viru Maakohtu Jõhvi kohtumaja kaudu 15 päeva jooksul alates
määruse kättetoimetamisest, kuid mitte hiljem kui viie kuu jooksul alates määruse
tegemisest.




                                                                                   1(3)
                                                                                   2-16-1310


ASJAOLUD

Maksu-ja Tolliamet esitas 25.01.2016 registriosakonnale taotluse äriseadustikus
nimetatud meetmete tarvitusele võtmiseks. Tartu Maakohtu registriosakond esitas
26.01.2016 Viru Maakohtule taotluse OÜ Trans Ida-Viru (RK xxx) uue likvideerija
määramiseks. Taotluse kohaselt kustutas registripidaja 25.01.2016 kandemäärusega
endise likvideerija A.T., kuna isik on surnud 28.07.2005.

Pankrotihaldur Martin Krupp esitas 16.02.2016 kohtule kirjaliku nõusoleku asuda OÜ
Trans Ida-Viru likvideerijaks.

KOHTUMÄÄRUSE PÕHJENDUSED

Kohus, tutvunud toimiku materjalidega, leiab et OÜ Trans Ida-Viru tuleb määrata uus
likvideerija.

Tsiviilkohtumenetluse seadustiku (TsMS) § 475 lg 1 p 11 kohaselt on hagita asjaks
juriidilise isiku juhatuse likvideerija määramine. Hagita menetluse algatab kohus omal
algatusel või huvitatud isiku või asutuse avalduse alusel (TsMS § 476 lg 1). Hagita asja
vaatab kohus läbi hagimenetluse sätete kohaselt, arvestades hagita menetluse kohta
sätestatud erisusi. Kohus võib hagita asja läbi vaadata ja lahendada kohtuistungit
pidamata (TsMS § 477 lg 1, 2). Kohus määrab omal algatusel, muu hulgas juriidilise isiku
sundlõpetamise korral likvideerija (TsMS § 602 teine lause). Likvideerijaks võib määrata
iga isiku, kes vastab seaduses nimetatud nõuetele ning on kohtu hinnangul võimeline oma
ülesandeid vajalikul tasemel täitma. Likvideerijaks võib kohus nimetada muu hulgas
pankrotihalduri. Isiku määramiseks on vajalik tema nõusolek (TsMS § 603).
Äriseadustiku (ÄS) § 206 lg 1 kohaselt on osaühingu likvideerijateks juhatuse liikmed,
kui põhikirjas, osanike otsusega või kohtumäärusega ei ole ette nähtud teisiti.
Likvideerijaks ei või olla füüsiline isik, kes ei või olla juhatuse liikmeks. Kui likvideerija
nimetatakse kohtulahendiga, saadab kohus lahendi äriregistrile kande tegemiseks.
Äriregistrisse kantakse likvideerijate nimed ja isikukoodid (ÄS § 208 lg 2 ja 3).

Kohus tuvastas, et Lääne-Viru Maakohtu 22.10.2004 otsusega tsiviilasjas nr 2-872/04
sundlõpetati OÜ Trans Ida-Viru ja määrati likvideerijaks juhatuse liige A. T. (tl 15-16).
Maksu-ja Tolliamet teatas 25.01.2016 äriregistrile, et OÜ-le Trans Ida-Viru määratud
likvideerija A. T. (IK xxx) on surnud xxx (tl 3). Registripidaja kustutas 25.01.2016
kandemäärusega endise likvideerija A. T. (tl 5). Pankrotihaldur Martin Krupp on andnud
kohtule kirjaliku nõusoleku asuda OÜ Trans Ida-Viru likvideerijaks (tl 20). Käesoleva
ajani on osaühing äriregistrist kustutamata (tl 22).

Kohtu hinnangul on pankrotihaldur Martin Krupp võimeline likvideerija ülesandeid
vajalikul tasemel täitma. Kuna osaühing on äriregistrist kustutamata ja kanne endise
likvideerija kohta on kustutatud, tuleb määrata osaühingule uus likvideerija, kes viib
äriühingu likvideerimise lõpuni. Tulenevalt eeltoodust määrab kohus OÜ Trans Ida-Viru
(RK 10604035) (likvideerimisel) likvideerijaks pankrotihalduri Martin Krupp.

Kohus selgitab, et likvideerijatel on juhatuse õigused ja kohustused, mis ei ole vastuolus
likvideerimise olemusega. Likvideerijad lõpetavad osaühingu tegevuse, nõuavad sisse
võlad, müüvad vara ja rahuldavad võlausaldajate nõuded. Likvideerijad võivad teha ainult
neid tehinguid, mis on vajalikud osaühingu likvideerimiseks. Kui likvideeritava


                                                                                         2(3)
                                                                                    2-16-1310


osaühingu varast ei jätku võlausaldajate kõigi nõuete rahuldamiseks, peavad likvideerijad
esitama pankrotiavalduse (ÄS § 209, 210).

TsMS § 606 lg 1 kohaselt TsMS 59. peatükis nimetatud määrused kehtivad ja kuuluvad
täitmisele alates edastamisest juriidilisele isikule. ÄS § 33 lg 1 kohaselt tehakse äriregistri
kanne kohtulahendi alusel või muul seaduses sätestatud alusel.

Isiku määramise avalduse rahuldamise või rahuldamata jätmise või menetluse lõpetamise
määruse peale võivad avaldaja ja juriidiline isik esitada määruskaebuse (TsMS § 606 lg
2).

Menetluskulude jaotus

Asja menetlenud kohus märgib menetluskulude jaotuse menetlusosaliste vahel muu
hulgas määruses, millega hagita menetluse avaldus lahendatakse. Menetluskulude jaotus
tuleb kohtulahendis märkida ka siis, kui menetlusosalised seda ei taotle. (TsMS § 173 lg 1
ja 2).

TsMS § 172 lg 6 esimese lause kohaselt kannab juriidilise isiku likvideerija määramise ja
sellega seotud menetluse kulud juriidiline isik.

Tulenevalt eeltoodust       jäävad   menetluskulud     OÜ     Trans    Ida-Viru   (RK     xxx)
(likvideerimisel) kanda.



Tarmo Tina
Kohtunik
/allkirjastatud digitaalselt /




                                                                                          3(3)
