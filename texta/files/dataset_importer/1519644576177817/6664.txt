                          KOHTUMÄÄRUS
 Kohus                               Tartu Maakohus
 Kohtunik                            Heiki Kolk
 Määruse tegemise aeg ja koht        21.septembril 2016 Võru kohtumaja
 Tsiviilasja number                  2-16-2225
 Menetluse ese                       A. J. `i kaebus Viljandi kohtutäitur Janek
                                     Pool`i tegevusele täiteasjas 171/2012/1284

 Menetlustoiming                     Määruskaebuse menetlusse võtmisest keeldumine
 Pooled ja nende esindajad           Määruskaebuse esitaja A. J. , isikukood: xxxxxxxxxxx,
                                     elukoht xxxxxxxxxxxxxxxxxxxxxxxx, Jõgeva maakond
                                     49603, e-post:xxxxxxxx@mail.ee.
 RESOLUTSIOON
 1. Keelduda menetlusse võtmast A. J. `i määruskaebust Tartu Maakohtu 04.07.2016
 määrusele.
 2. Menetluskulud jätta A. J. `i kanda.

 Edasikaebamise kord
 Määruse peale võib esitada määruskaebuse Tartu Ringkonnakohtule 15 päeva jooksul, arvates
 määruse määruskaebuse esitajale kättetoimetamisele järgnevast päevast, Tartu Maakohtu
 Võru kohtumaja kaudu.

KOHTU PÕHJENDUSED JA JÄRELDUSED
1. A. J. esitas 26.07.2016 määruskaebuse Tartu Maakohtu 04.07.2016 määrusele, millega
kohus lahendas A. J. `i kaebuse Viljandi kohtutäitur J. P. `i tegevusele täiteasjas 171/2012/1284.
Esitatud määruskaebuses on kaebuse esitaja taotlenud riigi õigusabi advokaadi õigusabi eest
tasumisel.

2. Riigi õigusabi taotleja ei ole oma taotlust põhjendanud. Kohus tegi 10.08. 2016 riigi õigusabi
taotlejale ettepaneku esitada kohtule 17.08.2016 ettenähtud vormis riigi õigusabi taotlus ja
allkirjastatud teatis enda majandusliku seisundi kohta ning võimalusel ka muud tõendid, mis
kinnitavad majanduslikku seisundit. Riigi õigusabi taotleja ei ole kohtu määratud tähtajaks
põhjendanud oma taotlust riigi õigusabi saamiseks. Kohtule ei ole esitatud nõuetekohast taotlust
ega teatist majandusliku seisundi kohta. Tartu Maakohtu 30.08.2016 määrusega jäeti
rahuldamata A. J. `i taotlus riigi õigusabi korras advokaadi õigusabi eest tasumisel. Määrus
jõustus nimetatud osas 20.09.2016.
3. TsMS § 663 lg 1 kohaselt otsustab maakohus määruskaebuse menetlusse võtmise viivitamata
pärast määruskaebuse saamist. Kohus kontrollib, kas määruskaebuse esitamine on seaduse
kohaselt lubatud ja kas määruskaebus on esitatud seadusega ettenähtud nõuete kohaselt ja
tähtajast kinni pidades. Määruskaebuse menetlusse võtmisel kohaldatakse apellatsioonkaebuse
ringkonnakohtumenetlusse võtmise kohta sätestatut, kui seadusest ei tulene teisiti.

TsMS § 637 lg 1 p 3; lg 2 kohaselt ei võta kohus apellatsioonkaebust menetlusse, kui
apellatsioonkaebuselt ei ole tasutud riigilõiv; kui asja läbivaatamist takistab
apellatsioonkaebusele seaduses sätestatud vormi ja sisu nõuete rikkumine, muu hulgas pädeva
isiku allkirja puudumine kaebusel.

4. A. J. on esitatud määruskaebuses üksnes märkinud, et taotleb kohtumääruse tühistamist,
kuna see on tervikuna õigusvastane. Kohus leidis, et määruskaebus ei vasta TsMS § 662 lg 1
p-de 3, 4; lg 2 sätestatud nõuetele. Samuti on tasumata riigilõiv määruskaebuse esitamisel.
Tartu Maakohtu 30.08.2016 määrusega anti A. J. `ile tähtaeg määruskaebuse puuduste
kõrvaldamiseks, määruskaebuse põhjenduste esitamiseks ja riigilõivu 15 euro tasumiseks
hiljemalt 14 päeva jooksul käesoleva määruse määruskaebuse esitajale kättetoimetamisest.

Kohus on menetlusdokumendi saatnud 30.08.2016 A. J. `i enda poolt nii varasemates
menetlustes (KIS andmebaasist nähtuvalt) kui ka käesolevas menetluses kohtule avaldatud e-
posti aadressil xxxxxxxx@mail.ee ning kohus loeb kirja TsMS § 3141 lg 1 alusel A. J. ile
kättetoimetatuks dokumendi saatmisest kolme tööpäeva möödumisel, so 03.09. 2016 .

Määrusekaebuse esitaja ei ole kohtule esitanud riigilõivu tasumist tõendavat dokumenti ega
esitanud andmeid, mis võimaldaksid kontrollida riigilõivu laekumist. Samuti ei nähtu nõuete
arvestamise programmist (NAP) riigilõivu tasumist. Seega puuduvad kohtul andmed
A.Junholzi poolt määruskaebuse esitamisel riigilõivu 15 euro tasumise kohta. Samuti ei ole A.
J. põhjendanud esitatud määruskaebust.

5. Vastavalt TsMS § 3401 lg-le 2, kui kohtu määratud tähtpäevaks puudusi ei kõrvaldata,
jäetakse avaldus, taotlus või kaebus menetlusse võtmata ja tagastatakse. Neil asjaoludel leiab
kohus, et kuna kohus on andnud A. J. `ile tähtaja määruskaebuste puuduste kõrvaldamiseks,
kuid määruskaebuse esitaja ei ole määratud tähtajaks kohtu nõudmist täitnud, tuleb TsMS §-de
3401 lg 2 alusel keelduda määruskaebuse menetlusse võtmisest.


/allkirjastatud digitaalselt/

Heiki Kolk
kohtunik
