                        KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    30. märts 2016.a, Võru kohtumaja

Kriminaalasja nr                  1-16-954 (15286000492)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Laury Leheste süüdistuses        KarS   §   424    järgi
                                  kokkuleppemenetluses

Prokurör                          Meelis Juursoo

Süüdistatav                       Laury Leheste, isikukood:xxxxxxxxxxxx, Eesti
                                  Vabariigi kodanik; emakeel: eesti keel; elukoht:
                                  xxxxxxxxxx-xxxxxxxxxxxxxxxxxxxxxxxxxxx;
                                  põhiharidus; ei tööta; varem kriminaalkorras karistatud,
                                  viimati:
                                  - Harju Maakohtu 11.03.2009.a otsusega KarS § 424 järgi
                                  3-kuulise vangistusega KarS § 74 alusel tingimisi 18-
                                  kuulise katseajaga, lisakaristusena võetud ära
                                  mootorsõiduki juhtimise õiguse 3 kuuks.
                                  Tõkend – ei ole kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Laury Leheste KarS § 424 järgi ning karistuseks mõista 6 (kuus)
    kuud vangistust.

    KarS § 73 lg 1 ja 3 alusel jätta 6 (kuus) kuud vangistust Laury Leheste suhtes
    tingimisi kohaldamata ja täielikult täitmisele pööramata, kui Laury Leheste ei pane
    1 (ühe) aasta pikkuse katseaja kestel toime uut tahtlikku kuritegu.

    KarS § 78 p 1 alusel hakkab katseaeg kulgema kohtuotsuse kuulutamisest.

    KarS § 50 lg 1 p 1 alusel võtta lisakaristusena Laury Lehestelt ära mootorsõiduki
    juhtimise õigus 4 (neljaks) kuuks.
   Lisakaristuse kandmise aeg hakkab kulgema alates kohtuotsuse jõustumisest. Juhul, kui
   kohtumenetluse pooled ei kasuta apellatsiooniõigust, jõustub kohtuotsus 15. aprillil
   2016.a.

   Liiklusseaduse § 127 kohaselt on isik, kelle suhtes on jõustunud juhtimisõiguse
   äravõtmise otsus, kohustatud 5 (viie) tööpäeva jooksul otsuse jõustumisest arvates
   loovutama oma juhiloa Maanteeameti liiklusregistri büroosse.

2. Menetluskulud:

KrMS §-de 175 lg 1 p 3, 4, 9; 179 lg 1 p 2; 180 lg 1, 189 lg 2 alusel mõista Laury Lehestelt
välja menetluskulu järgmiselt:

        sundraha 645 eurot;
        joobe tuvastamise maksumus 14 eurot;
        kaitsjatasu 24 eurot.

KrMS § 180 lg 3, § 313 lg 1 p 7, 12 alusel määrata, et Laury Lehestel on õigus tasumisele
kuuluv menetluskulu kokku 683 (kuussada kaheksakümmend kolm) eurot tasuda
vabatahtlikult 12-ne kuu jooksul alates kohtuotsuse jõustumisest järgmiselt: 11-ne kuu
jooksul pärast kohtuotsuse jõustumist tasuda igakuiselt vähemalt 56,92 eurot ning 12-
ndal kuul tasuda 56,88 eurot.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700023291 ning selgituse
“Laury Leheste, otsus nr 1-16-954, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.


                                              2 (4)
KOHTUOTSUSE PÕHIOSA

Süüdistus

Laury Lehestet süüdistatakse selles, et tema 29.11.2015.a. kella 01:45 ajal juhtis Võru
maakonnas Võru vallas Tallinn-Tartu-Võru-Luhamaa maantee 255.kilomeetril mootor-
sõidukit xxxxxxxxxxxxxxxxxxx xxxxxxxx alkoholijoobes so joobe-seisundi meditsiinilisel
tuvastamisel Eesti Kohtuekspertiisi Instituudi uuringuaktist nr xxx-xx, et L.Leheste verest leiti
etanooli 2,49 (+/- 0,07) mg/g. Antud teoga rikkus Laury Leheste Liiklusseaduse § 33 lg 11 p
2; § 69 lg 1 nõudeid, mille kohaselt juht ei tohi olla alkoholijoobes.

Seega pani Laury Leheste toime KarS § 424 järgi kvalifitseeritava kuriteo –
mootorsõiduki juhtimise joobeseisundis.

Kokkuleppe sisu

Prokurör taotleb kohtus Laury Leheste süüditunnistamist KarS § 424 järgi ja karistamist 6-
kuulise vangistusega. KarS § 73 alusel jätta vangistuskaristus Laury Leheste suhtes tingimisi
kohaldamata ja seda ei pöörata täielikult täitmisele, kui Laury Leheste ei pane 1-aastasel
katseajal tahtlikult toime uut kuritegu.

KarS § 50 lg 1 alusel lisakaristusena võtta Laury Lehestelt ära mootorsõiduki juhtimise õigus
4 kuuks.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Laury Leheste aru kokkuleppe sisust ja nõustus sellega. Kohtuistungil kinnitas
süüdistatav Laury Leheste, et kokkuleppe sõlmimine oli tema vaba tahe. Süüdistatav nõustus
nii toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Laury Leheste süüdi tunnistada
KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Laury Leheste menetluskuluks on määratud kaitsjale kohtueelses menetluses makstud tasu 24
eurot (tl 23-26) ning joobe tuvastamise maksumus 14 eurot (tl 7). Samuti on menetluskuluks
süüdimõistva kohtuotsusega kaasnev sundraha, milleks on teise astme kuriteo toimepanemises

                                              3 (4)
süüdimõistmise korral 1,5 kuupalga alammäära, s.o 645 eurot (alates 1. jaanuarist 2016.a on
kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Laury Leheste on teadlik menetluskulude tasumise kohustusest ning taotles menetluskulude
tasumise ajatamist üheks aastaks. Kohus leiab, et kõigi menetluskulude hüvitamine korraga,
arvestades et süüdistatav ei tööta, käib Laury Lehestele ilmselgelt üle jõu.

Kohus on seisukohal, et arvestades Laury Leheste varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 683 eurot 12 kuu jooksul alates
kohtuotsuse jõustumisest.



/allkirjastatud digitaalselt/
Marju Persidskaja
kohtunik




                                           4 (4)
