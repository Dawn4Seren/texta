                              KOHTUMÄÄRUS

Kohus                               Viru Maakohus

Määruse tegemise aeg ja koht        06.10.2016, Rakvere kohtumaja, kirjalik menetlus

Kriminaalasja number                1-15-6659

Kohtunik                            Kristel Vedro

Kohtuasi                            Harri Koslov süüdistatuna KarS § 424 järgi / Erakorraline
                                    ettekanne Harri Koslovi kohta

Süüdimõistetu                       HARRI KOSLOV, isikukood 37107105220, elukoht xxxx

RESOLUTSIOON

Viru Vangla kriminaalhooldusosakonna Rakvere esinduse kriminaalhooldusametniku
Natalja Zinovjeva erakorraline ettekanne rahuldada.

Määrata Harri Koslovile KarS § 75 lg 2 p 5 alusel täiendav lisakohustus alluda
alkoholivastasele sõltuvusravile tähtajaga 30.11.2016.

Määruse peale võib esitada määruskaebuse Viru Maakohtule 15 päeva jooksul arvates
kohtumääruse kättesaamisele järgnevast päevast.

Kohtumäärus saata kriminaalhooldusametnikule ja Harri Koslovile.


Kohtumääruse asjaolud ja põhjendused

Viru Maakohtu 18.08.2015 otsusega tunnistati Harri Koslov süüdi KarS § 424 järgi ja
karistuseks mõisteti talle 1 aasta 6 kuud vangistust. KarS § 74 lg 1 ja 3 alusel jäeti vangistus
tingimisi kohaldamata 2-aastase katseajaga. Katseajaks allutati Harri Koslov kriminaalhooldaja
käitumiskontrollile ning teda kohustati täitma KarS § 75 lg-s 1 toodud kontrollnõudeid ja KarS
§ 75 lg 2 p 2 alusel mitte tarvitama alkoholi. Kohtuotsus jõustus 03.09.2015.

27.09.2016 esitas Viru Vangla kriminaalhooldusosakonna Rakvere esinduse kriminaalhooldaja
Natalja Zinovjeva Viru Maakohtule erakorralise ettekande Harri Koslovi suhtes, kuna
hooldusalune on rikkunud kohtu määratud lisakohustust mitte tarvitada alkoholi.

Nooremametnik     Marge      Ruutupõld    mõõtis    10.09.2016     alkoreidi    käigus
kriminaalhooldusametniku Eret Enn juuresolekul hooldusalusel alkoholijoobe 0,769 mg/l
kohta. Hooldusalune kirjutas 19.09.2016 kirjalikus seletuses, et 09.09.2016 käis töökaaslase
juubelil ning tarvitas viina ja õlut.

Esmakohtumine hooldusalusega toimus 14.09.2015. Kokku on hooldusalusega kohtutud 21-l
korral. Hooldusalusele selgitati kontrollnõudeid ja lisakohustust mitte tarvitada katseajal
alkoholi. Harri Koslov väitis, et hakkab kontrollnõudeid korrektselt täitma ning alkoholi ta ei
tarvita. Samuti on Harri Koslov katseajal läbinud sotsiaalprogrammi Eluviisitreening ning tal
on ametlik töökoht.

Lähtuvalt eeltoodust teeb kriminaalhooldusametnik ettepaneku määrata isikule täiendav
kohustus KarS § 75 lg 2 p 5 alusel läbida alkoholivastane ravi tähtajaga 30.11.2016. Ettepanekut
tehes lähtus ametnik isiku soovist kanda karistus vabaduses. Harri Koslov on andnud nõusoleku
minna alkoholiravile.

KrMS § 427 lg 1 sätestab, et KarS § 74 lõike 4 kohaselt süüdimõistetule täiendavate kohustuste
määramise või kohustuste kergendamise või tühistamise otsustab süüdimõistetu elukoha järgse
maakohtu täitmiskohtunik oma määrusega. KrMS § 432 lg 1 kohaselt lahendab kohtulahendi
täitmisega seonduvad küsimused täitmiskohtunik määrusega kirjalikus menetluses
kohtumenetluse pooli kohtusse kutsumata, kui käesoleva paragrahvi lõikest 3 ei tulene teisiti.

KarS § 74 lg 4 sätestab, et kui süüdlane ei järgi katseajal kontrollnõudeid või ei täida talle
pandud kohustusi, võib kohus määrata talle täiendavaid kohustusi vastavalt KarS § 75 lõikes 2
sätestatule, pikendada katseaega kuni ühe aasta võrra või pöörata karistuse täitmisele.

KarS § 75 lg 2 p 5 kohaselt, arvestades kuriteo toimepanemise asjaolusid ning süüdlase isikut,
võib kohus määrata, et süüdlane on käitumiskontrolli ajal kohustatud alluma ettenähtud ravile,
kui ta on selleks eelnevalt nõusoleku andnud.

Kohus on seisukohal, et kriminaalhooldusametniku taotlus on põhjendatud ja kuulub
rahuldamisele. Kohtu hinnangul saab nimetatud asjaoludel käesoleval ajal ettenähtud ravile
allumist kui täiendava lisakohustuse määramist pidada piisavalt mõjusaks abinõuks
hooldusaluse mõjutamisel edaspidi alkoholi tarvitamisest hoidumiseks.

Kohus lähtus eeltoodust ning juhindus KarS § 74 lg 4; KrMS § 387, 427, 432 sätteist.


(allkirjastatud digitaalselt)

Kristel Vedro
Kohtunik
