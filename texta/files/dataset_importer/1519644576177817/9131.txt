                           KOHTUOTSUS
                             RESOLUTIIVOSA
                               EESTI VABARIIGI NIMEL

Kohus                      Harju Maakohus (Liivalaia kohtumaja)

Otsuse tegemise aeg ja     18.08.2016 Tallinn

koht

Kriminaalasja number       1-16-7050 (16230200713)

Kohtukoosseis              kohtunik Janika Kallin

Kohtuistungi sekretär      Martin Kalamees

Kohtuistungi tõlk          Mariana Sidorok

Kriminaalasi               Anastassia Ploštšadnaja süüdistuses Karistusseadustiku (KarS) § 424
                           järgi lühimenetluses (kiirmenetluse korras)

Prokurör                   Helen Kiviloo


Süüdistatav                Anastassia Ploštšadnaja
                           isikukood: 49009070224; Eesti Vabariigi kodanik; emakeel: vene keel;
                           elukoht: xxx; keskharidus; töökoht: ei tööta; varem väärteo- ja
                           kriminaalkorras karistamata.

                           Kahtlustatavana kinni peetud 17.08.2016 kella 03.29

Kaitsja                    Eva Rivis

RESOLUTSIOON
Juhindudes Kriminaalmenetluse seadustiku (KrMS) § 256-1, § 256-5 lg 1 p 2, lg 2, § 233 – 238, §
175 lg 1 p 4, 9 § 179 lg 1 p 2, § 180 lg 1, 3, § 306, § 313 kohus o t s u s t a s:

   1. Süüdi mõista Anastassia Ploštšadnaja KarS § 424 järgi ja karistada vangistusega 3 (kolm)
      kuud.
   2. Vähendada Anastassia Ploštšadnajale mõistetud karistust 1/3 võrra. Anastassia
      Ploštšadnaja peab ära kandma 2 (kahe) kuu pikkuse vangistuse.
                                                   2

     3. KarS § 68 lg 1 järgi arvestada Anastassia Ploštšadnaja eelvangistus 1 (üks) päev (s.o
        17.08.2016) karistusaja hulka. Anastassia Ploštšadnajal tuleb ära kanda 1 (ühe) kuu ja 29
        (kahekümne üheksa) päeva pikkune vangistus.

     4. KarS § 73 lg 1 ja lg 3 alusel jätta Anastassia Ploštšadnajale mõistetud ja ärakandmisele
        kuuluv karistus täielikult tingimisi kohaldamata, kui Anastassia Ploštšadnaja ei pane 1
        (ühe) aasta pikkuse katseaja kestel toime uut, tahtlikku kuritegu.

     5. KarS § 78 p 1 alusel arvestada Anastassia Ploštšadnajale määratud 1 (ühe) aasta pikkuse
        katseaja kulgemist alates kohtuotsuse kuulutamisest, s.o alates 18.08.2016.a.

     6. Kohaldada lisakaristust KarS § 50 lg 1 p 1 järgi ja võtta Anastassia Ploštšadnajalt ära
        mootorsõiduki juhtimise õigus 2 (kaheks) kuuks.

     7. KrMS § 175 lg 1 p-de 4, 9 ning § 180 lg 1 alusel välja mõista Anastassia Ploštšadnajalt
        riigieelarve tuludesse menetluskulud: sundraha 322,50 eurot ja kaitsjatasu 120,00 eurot.
        Kriminaalmenetluse kulud kokku 442,50 eurot tuleb tasuda kohtuotsuse jõustumisest
        arvates 12 (kaheteistkümne) kuu jooksul. Väljamõistetud menetluskulud tasuda Maksu-
        ja      Tolliameti     arveldusarvele    EE351010052031000004          SEB      pangas,
        EE502200221014193355 Swedbankis, EE873300333499990003 Danske Bankis või
        EE401700017002872300 Nordea pangas, märkides selgitusena „Anastassia Ploštšadnaja,
        1-16-7050, menetluskulud“. Menetluskulude tasumiseks vajaminev viitenumber
        edastatakse makseinfona süüdimõistetu postiaadressile. Samuti on makseinfo koos
        kohtuotsusega kättesaadav e-toimiku süsteemi kaudu. Kui rahalised nõuded ei ole täies
        ulatuses tähtaegselt tasutud, suunatakse nõuded täitemenetluse läbiviimiseks
        kohtutäiturile täitemenetluse seadustikus sätestatud korras ning süüdimõistetul tuleb
        kanda ka kohtuotsuse täitmisega seonduvad kulud.


 Edasikaebamise kord
Kohtuotsuse peale saab kaevata.
Kohtuotsuse peale võivad süüdistatav, kaitsja ja kannatanu esitada apellatsiooni.
Apellatsiooniõiguse kasutamise soovist tuleb kohtule teatada kirjalikult Harju Maakohtu
Liivalaia kohtumajale 7 (seitsme) päeva jooksul, alates kohtuotsuse resolutiivosa
kuulutamisest. Apellatsioon esitatakse otsuse teinud kohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda
kohtuotsusega. Kohtuotsuse terviktekst on apellatsiooniõiguse kasutamise soovist teatamise
korral kättesaadav Harju Maakohtu Liivalaia kohtumaja kriminaalkantseleis 20.09.2016
alates kella 15.00.

Kohtu selgitus:
Selgitada, et kaebetähtaja mööda laskmise korral jäetakse apellatsioon läbi vaatamata ja
tagastatakse.

Esitatud süüdistus:
Anastassia Ploštšadnaja´t süüdistatakse selles, et tema juhtis tahtlikult 17.08.2016 kella 03.29 ajal
Tallinnas Kalasadama tänava juurest suunaga Kalaranna tänava poole mootorsõidukit Citroen C4
registreerimismärgiga xxx, olles joobeseisundis (alkoholijoove 0,78 mg/l), millega rikkus
liiklusseaduse § 69 lg 1 ja korrakaitseseaduse § 36 lg 1 /Juht ei tohi olla joobeseisundis. Joobeseisund
on alkoholi, narkootilise või psühhotroopse aine või muu joovastava aine tarvitamisest põhjustatud
                                                 3

terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides/ ning liiklusseaduse § 69 lg 2 p 1/ alkoholijoobes olevaks loetakse
mootorsõidukijuht, trammijuht ja maastikusõidukijuht kui juhi ühes grammis veres on vähemalt 1,50
milligrammi alkoholi või tema väljahingatavas õhus on alkoholi 0,75 milligrammi ühe liitri kohta või
rohkem/ nõudeid.
Seega Anastassia Ploštšadnaja pani toime mootorsõiduki juhtimise joobeseisundis s.o. KarS §
424 järgi kvalifitseeritava kuriteo.

Kohtu seisukoht:
KrMS § 315 lg 4 kohaselt võib kohus kohtuotsuse kuulutamisel kuulutada üksnes selle resolutiivosa,
selgitades selle kuulutamisel suuliselt kohtuotsuse olulisemaid põhjendusi.


/allkirjastatud digitaalselt/
