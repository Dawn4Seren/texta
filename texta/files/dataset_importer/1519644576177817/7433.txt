                                                                          Tsiviilasi nr 2-16-11441




                               KOHTUOTSUS
                                    EESTI VABARIIGI NIMEL
                                   Hagi õigeksvõtul põhinev otsus

Kohus                              Tartu Maakohus
Kohtunik                           Hiie Lindmets
Otsuse avalikult teatavaks- 12. september 2016, Tartu kohtumaja
tegemise aeg ja koht
Tsiviilasja number                 2-16-11441
Tsiviilasi                         Boris Chistyakovi hagi Ave Kooli vastu 6806,77 euro
                                   nõudes
Tsiviilasja hind                   6806,77 eurot
Menetlusosalised     ja    nende hageja Boris Chistyakov (ik XXX; elukoht XXX), lepinguline
esindajad                        esindaja Maia Ploom, e-post maiapl@hot.ee;
                                 kostja Ave Kool (ik XXX; elukoht XXX)
Kohtuistungi toimumise aeg         kirjalik menetlus
RESOLUTSIOON
   1. Rahuldada Boris Chistyakovi hagi Ave Kooli vastu 6806,77 euro nõudes.
   2. Välja mõista Ave Koolilt Boris Chistyakovi kasuks 6806,77 eurot.
   3. Tunnistada otsus tagatiseta viivitamata täidetavaks.
Toimetada otsus kätte menetlusosalistele.
Menetluskulude jaotus ja kindlaksmääramine
  4. Menetluskulud jätta Ave Kooli kanda.
  5. Määrata tsiviilasjas nr 2-16-11441 Boris Chistyakovi menetluskulude rahaliseks suuruseks
      600 eurot, millest 450 eurot on riigilõiv ja 150 eurot lepingulise esindaja kulud.
  6. Välja mõista Ave Koolilt Boris Chistyakovi kasuks menetluskulud 600 eurot.
Edasikaebamise kord
Pooled võivad esitada Tartu Ringkonnakohtule otsuse peale apellatsioonkaebuse 30 päeva jooksul
alates otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses. Menetlusabi taotlemisel peab menetlusabi taotleja seaduses sätestatud tähtaja
järgimiseks tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama apellatsioonkaebuse.
ASJAOLUD JA KOHTU PÕHJENDUSED
1. Tartu Maakohtu menetluses on Boris Chistyakovi (hageja) hagi Ave Kooli (kostja) vastu
6806,77 euro nõudes.
Hageja palub, et kohus mõistaks kostjalt hageja kasuks välja 6806,77 eurot, kuna hageja käendajana
on täitnud kostja kui põhivõlgniku kohustuse.
2. Kostja vastas hagile 06.09.2016. Vastusest nähtuvalt võtab kostja hagi õigeks ja tunnistab hagis
tema vastu suunatud nõudeid. Muu hulgas märgib kostja, et on nõus kirjaliku menetlusega. Kostja on
majanduslikult võimetu kandma hageja menetluskulusid. Ka 6806,77 eurot ei ole kostjal võimalik
korraga tasuda. Ainukeseks võimaluseks on võla tasumine maksegraafiku alusel, tasudes igakuiselt
maksimaalselt 100 eurot.
3. 08.09.2016 esitas hageja kohtule taotluse menetluskulude väljamõistmiseks 650 eurot – riigilõiv
450 eurot ja lepingulise esindaja kulud 200 eurot. Muu hulgas märgib hageja, et ei ole nõus kokku
leppima võla tasumises maksegraafiku alusel.
4. Tsiviilkohtumenetluse seadustiku (TsMS) § 440 lg 1 kohaselt, kui kostja võtab kohtuistungil või
kohtule esitatud avalduses hageja nõude õigeks, rahuldab kohus hagi. Kuna kostja on 06.09.2016
vastuses hagi õigeks võtnud, rahuldab kohus Boris Chistyakovi hagi.
5. TsMS § 440 lg 3 sätestab, et kui hagi õigeksvõtmine on esitatud kohtule avalduses, võetakse
avaldus toimikusse. Kui kostja avaldab hagi õigeksvõtmise kohtule eelmenetluses, lahendab kohus
asja kohtuistungit pidamata. Kuivõrd kostja on võtnud hagi õigeks eelmenetluses, lahendab kohus
asja kirjalikus menetluses.
6. TsMS § 444 lg 3 kohaselt võib kohus hagi õigeksvõtul põhineva otsuse teha kirjeldava ja
põhjendava osata. Viidatud sättele tuginedes jätab kohus käesolevast otsusest välja põhjendava osa.
7. Eeltoodust tulenevalt kohus rahuldab Boris Chistyakovi hagi Ave Kooli vastu ja mõistab kostjalt
hageja kasuks välja 6806,77 eurot.
8. TsMS § 468 lg 1 p 1 alusel tunnistab kohus omal algatusel hagi õigeksvõtul põhineva otsuse
tagatiseta viivitamata täidetavaks.
9. TsMS § 173 lg 1 kohaselt märgib asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 173 lg 4 sätestab, et menetluskulude
jaotuses näeb kohus ette, millised menetluskulud keegi menetlusosalistest peab kandma, välja
arvatud kulude rahalise suuruse.
TsMS § 168 lg 6 alusel jätab kohus menetluskulud kostja kanda.
10. TsMS § 174 lg 1 näeb ette, et menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. TsMS § 177 lg 1 p 1 kohaselt määrab kohus menetluskulude rahalise suuruse
kindlaks kohtuotsuses või menetlust lõpetavas määruses.
TsMS § 138 lg 1 kohaselt menetluskulud on menetlusosaliste kohtukulud (riigilõiv) ja kohtuvälised
kulud (lepingulise esindaja kulud).
Kohus määrab hageja menetluskulude rahaliseks suuruseks 600 eurot, millest 450 eurot on riigilõiv
ja 150 eurot lepingulise esindaja kulud põhjendatud ja vajalikus ulatuses TsMS § 175 lg 1 mõttes.
Kohus arvestab lepingulise esindaja kulude suurust kindlaks määrates hageja nõude olemust
(käendaja regressinõue põhivõlgniku vastu), tsiviilasja keerukust ja mahtu (vähekeerukas ja
vähemahukas, hagi õigeksvõtmine eelmenetluses) ning hagiavalduses esitatud õiguslikke
põhjendusi. Nimetatud summa kuulub kostjalt hageja kasuks väljamõistmisele.

/allkirjastatud digitaalselt/
kohtunik




                                                2(2)
