                                                              Kriminaalasi nr. 1-16-1014




                        KOHTUOTSUS
                               EESTI VABARIIGI NIMEL


Kohus                              Harju Maakohus

Otsuse tegemise aeg ja koht        09.02.2016.a. Tallinnas (Liivalaia kohtumaja)

Kriminaalasja number               1-16-1014 (16230200122)

Kohtunik                           Merle Parts

Sekretär                           Liis Landsmann

Tõlk                               Eevi Pant

Prokurör                           Enge Selge

Kaitsja                            Toomas Pilt

Menetluse liik                     lühimenetlus (kiirmenetluse korras)

Süüdistatav:

SERGEI RÕNDIN, ik: 38310070288; elukoht: XXX; kodakondsus: määratlemata; emakeel:
vene keel; haridus: keskharidus; töökoht või õppeasutus: XXXOÜ; karistatus: kriminaalkorras
karistamata, väärteokorras karistatud 1-l korral:
28.10.2015.a. PPA Põhja prefektuuri otsusega LS § 227 lg 2 alusel rahatrahviga 132 eurot, karistus
täidetud 06.11.2015.a.
Tõkend: ei ole kohaldatud; kahtlustatavana kinnipidamine 07.02.2016.a. kell 16.30

süüdistuses KarS § 424 järgi


RESOLUTSIOON

Juhindudes KrMS § 126, § 2561, § 2564 lg 4, § 2565 lg 1 p 2, lg 2, § 179 lg 1 p 2, § 180 lg 1, 3, §
306, § 313, § 238 lg 1 p 4 ja lg 2, kohus otsustas:


Süüdi tunnistada Sergei Rõndin KarS § 424 alusel ja karistada teda vangistusega 3 (kolm) kuud.
KrMS § 238 lg 2 kohaselt vähendada karistust 1/3 võrra ja mõista karistuseks 2 (kaks) kuud
vangistust.
KarS § 68 lg 1 alusel lugeda eelvangistuses viibitud aeg kinnipidamine 07.02.2016.a. kuni
09.02.2016.a. s.o 3 (kolm) päeva vangistust karistusaja hulka ja lõplikuks kandmisele kuuluvaks
karistuseks mõista 1 (üks) kuu 27 (kakskümmend seitse) päeva vangistust.

KarS § 73 lg 1, 3 alusel määrata, et mõistetud karistust, 1 kuu 27 päeva vangistust, ei pöörata
täielikult täitmisele, kui süüdimõistetu ei pane 1 (ühe) aasta pikkuse katseaja kestel toime uut
tahtlikku kuritegu. Katseaja alguseks lugeda kohtuotsuse kuulutamise päev, s.o 09.02.2016.a.


KarS § 50 lg 1 p 1 alusel lisakaristusena võtta Sergei Rõndin’ilt mootorsõiduki juhtimise õigus 3
(kolmeks) kuuks.

Tulenevalt liiklusseaduse §-st 127, kui isiku suhtes on jõustunud mootorsõiduki juhtimisõiguse
peatamise, äravõtmise või kehtetuks tunnistamise otsus, on isik kohustatud viie tööpäeva jooksul
otsuse jõustumisest arvates loovutama oma juhiloa Maanteeametile.


KrMS § 175, § 179, § 180 alusel välja mõista Sergei Rõndin’ilt riigituludesse:
   - sundraha summas – 322,50 eurot;
   - kaitsjatasu kogusummas 120 eurot.

Kriminaalmenetluse kulud tasuda 12 (kaheteistkümne) kuu jooksul käesoleva kohtuotsuse
jõustumisest arvates Maksu- ja Tolliameti kontole nr EE351010052031000004 SEB Pank, kontole
nr EE502200221014193355 Swedbank, kontole nr EE401700017002872300 Nordea Pank või
kontole nr EE873300333499990003 Danske Bank, maksekorraldusse märkida viitenumber
99916700010217 ning selgitusse kriminaalasja kohtunumber 1-16-1014, Sergei Rõndin ja tekst
„kriminaalmenetluse kulud“ või “sundraha”. Menetluskulude tasumist tõendav kviitung esitada
Harju Maakohtu Liivalaia kohtumaja kriminaalkantseleile. Kui rahalised nõuded pole täies
ulatuses tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

EDASIKAEBE KORD

Kohtuotsuse peale võivad süüdistatav, kaitsja ja kannatanu esitada apellatsiooni.
Apellatsiooniõiguse kasutamise soovist tuleb kohtule teatada kirjalikult Harju Maakohtu Liivalaia
kohtumajale 7 (seitsme) päeva jooksul, alates kohtuotsuse resolutiivosa kuulutamisest s.o alates
09.02.2016.a.
Apellatsioon esitatakse Tallinna Ringkonnakohtule kirjalikult 15 (viieteistkümne) päeva jooksul
alates päevast, mil kohtumenetluse poolel on võimalik kohtus tutvuda kohtuotsusega, vahistatud
süüdistataval ja tema kaitsjal alates kohtuotsuse koopia süüdistatavale kätteandmisele järgnevast
päevast. Kohtuotsuse terviktekst on kättesaadav 15 päeva pärast apellatsiooniõiguse kasutamise
soovist Harju Maakohtule teatamist.


SÜÜDISTUS

Sergei Rõndinit süüdistatakse selles, et tema juhtis tahtlikult 07.02.2016 kella 16.30 paiku
Tallinnas Õismäe tee 155A juures mootorsõidukit BMW registreerimismärgiga XXX, olles
joobeseisundis (alkoholijoove 0,97 mg/l laiendmääramatusega ± 0,09 mg/l, lõplik tulemus 0,88
mg/l).

                                                                                               2
Sellise käitumisega rikkus Sergei Rõndin liiklusseaduse § 69 lg 1/ Juht ei tohi olla joobeseisundis.
Joobeseisundi või käesoleva paragrahvi lõikes 3 nimetatud piirmäära ületamine tuvastatakse
korrakaitseseaduses sätestatud korras/ ja § 69 lg 2 p 1 / Alkoholijoobes olevaks loetakse
mootorsõidukijuht, trammijuht ja maastikusõidukijuht järgmistel juhtudel: juhi ühes grammis
veres on vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem/ ning korrakaitseseaduse § 36 lg 1 /Joobeseisund on
alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes ja psüühilistes
funktsioonides ja reaktsioonides/ ning § 36 lg 4 p 1 /Joobeseisundi liigid on: alkoholijoove; /
nõudeid.

Seega pani Sergei Rõndin toime mootorsõiduki juhtimise joobeseisundis s.o. KarS § 424 järgi
kvalifitseeritava kuriteo.



Merle Parts
Kohtunik




                                                                                                  3
