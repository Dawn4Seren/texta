                         KOHTUOTSUS
                              EESTI VABARIIGI NIMEL
                                 RESOLUTIIVOSA



Kohus                            Harju Maakohus

Otsuse tegemise aeg ja koht      22. septembril 2016.a, Tallinn (Liivalaia kohtumaja)

Kriminaalasja number             1-16-8084 (16231501233)

Kohtunik                         Leili Raedla

Sekretär                         Jane Põldoja

Tõlk                             Oleg Zolotarjov

Kriminaalasi                     Viktor Kozjavkini süüdistuses KarS § 199 lg 2 p 9 - § 25
                                 lg 2 järgi lühimenetluses (kiirmenetluse korras)

Prokurör                         Algis Sepp

Süüdistatav                      Viktor Kozjavkin, isikukood 35404190299; elukoht:
                                 XXXX;       kodakondsus        määratlemata;     haridus:
                                 keskeriharidus, emakeel: vene keel; töökoht: puudub;
                                 kriminaalkorras karistatud: - 10.06.2016 Harju Maakohtu
                                 otsusega mõistetud KarS § 199 lg 2 p 9 alusel vangistus 3
                                 kuud. KarS § 68 alusel vangistus 2 kuud 26 päeva ei
                                 pööratud KarS § 74 alusel täitmisele 1 aasta pikkuse
                                 katseajaga.

                                 Kahtlustatavana kinnipidamine alates 20.09.2016.a

Kaitsja                          Riine Lumiste


RESOLUTSIOON

Süüdi tunnistada Viktor Kozjavkin KarS § 199 lg 2 p 9 - § 25 lg 2 järgi ja mõista talle
karistuseks 2 (kaks) kuud vangistust.
KrMS § 238 lg 2 alusel vähendada Viktor Kozjavkinile mõistetavat põhikaristust 1/3 võrra.
Lõplikuks karistuseks mõista Viktor Kozjavkinile 1(üks) kuu ja 10(kümme) päeva vangistust.
KarS § 68 lg.1 alusel lugeda eelvangistuses viibitud aeg 20-22.09.2016.a. s.o. 3(kolm) päeva
karistusaja hulka ja kandmisele kuulub 1(üks) kuu ja 7(seitse) päeva vangistust.
§ 65 lg 2 alusel suurendada mõistetud karistust Viktor Kozjavkinile Harju Maakohtu
10.06.2016.a otsusega mõistetud karistuse ärakandmata osa – 2 kuud ja 26 päeva vangistust –
võrra ja mõista lõplikuks ärakandmisele kuuluvaks karistuseks 4 (neli) kuud ja 3 (kolm) päeva
vangistust.
KarS § 69 lg 1 alusel asendada mõistetud vangistus 4 kuud ja 3 päeva , see on 123 päeva
vangistust, üldkasuliku tööga, seega on mõistetavaks karistuseks 123 tundi üldkasulikku tööd.
KarS § 69 lg 4 alusel on Viktor Kozjavkin kohustatud täitma üldkasuliku töö tegemise ajal
KarS § 75 lg 1 nimetatud kontrollnõudeid:
-    elama alalises elukohas ;
-    ilmuma kriminaalhooldaja määratud ajavahemike järel kriminaalhooldusosakonda
     registreerimisele;
-    alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;
-    saama kriminaalhooldusametnikult eelneva loa elukohast lahkumiseks Eesti territooriumi
     piires kauemaks kui 15 (viieteistkümneks) päevaks;
-    saama kriminaalhooldusametnikult eelneva loa elu-, töö- või õppimiskoha vahetamiseks;
-    saama kriminaalhooldusametnikult eelneva loa Eesti territooriumilt lahkumiseks ja
     väljaspool Eesti territooriumi viibimiseks

KarS § 75 lg.2 p.2 alusel panna Viktor Kozjavkinile lisakohustuseks mitte tarvitada katseajal
alkoholi.
Üldkasuliku töö tegemise tähtajaks määrata 1(üks) aasta ning allutada Viktor Kozjavkin
üldkasuliku töö tegemise ajaks elukohajärgse kriminaalhooldusosakonna juhataja poolt
määratud kriminaalhooldusametniku järelevalve alla.
Vabastada Viktor Kozjavkin vahi alt kohtusaalis.
Menetluskulud
Viktor Kozjavkinilt välja mõista KrMS § 173 lg 1 p 1 ja lg 2; § 175 lg 1 p 9; § 179 lg 1 p 2; §
180 lg 1 ja § 2565 lg 2 alusel:
•      sundraha 322.50 eurot

Viktor Kozjavkinilt välja mõista KrMS § 173 lg 1 p 1 ja lg 2; § 175 lg 1 p 4 ja § 180 lg 1 alusel
•      määratud kaitsjale makstud tasu 120.00 eurot

KrMS § 180 lg 3 alusel määrata, et väljamõistetud kriminaalmenetluse kulud kogusummas
442,50 eurot tuleb tasuda 12 kuu jooksul igakuiste maksetena, ühes kuus kuulub tasumisele
mitte vähem kui 36.87 eurot, kohtuotsuse jõustumisest arvates, Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
Menetluskulude tasumiseks vajaminev viitenumber edastatakse makseinfona süüdimõistetule
vanglasse. Samuti on makseinfo koos kohtuotsusega kättesaadav e-toimiku süsteemi kaudu.


                                                                                               2
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul
tuleb kanda ka kohtuotsuse täitmisega seonduvad kulud.


Edasikaebamise kord
Kohtuotsuse peale on õigus esitada apellatsioon Tallinna Ringkonnakohtule, teatades kirjalikult
apellatsiooniõiguse kasutamise soovist Harju Maakohtu Liivalaia Kohtumajale 7 päeva jooksul
alates kohtuotsuse resolutiivosa kuulutamisest ning esitades apellatsiooni 15 päeva jooksul,
alates päevast, mil kohtuotsus on kohtumenetluse pooltele kohtus tutvumiseks kättesaadav.
Kohtuotsus tervikuna koostatakse ja see on kohtumenetluse pooltele kohtus kättesaadav
apellatsiooniteate esitamisest 15 päeva pärast.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia Kohtumajale.


Süüdistus
Viktor Kozjavkinit süüdistatakse selles, et tema, isikuna, kes paneb süstemaatiliselt toime
vargusi (viimati 10.06.2016 Harju Maakohtu otsusega mõistetud süüdi KarS § 199 lg 2 p 9
alusel 07.04.2016, 09.04.2016, 10.04.2016 ja 09.04.2016 toime pandud varguste eest) taas
20.09.2016 kella 20.41 ajal Tallinnas Ümera 3 Maxima kaupluses kaubasaalis viibides asetas
kaasasolnud kotti 2 pdl 2-liitrist õlut kapteni kange maksumusega 2,79 eurot pdl, s.o kaupa
kogusummas 5,58 eurot. Ta läks kassast läbi kauba eest tasumata. Viktor Kozjavkin peeti kinni
pärast kassa läbimist. Kaup tagastatud rikkumatult kauplusele.

Enda tegevusega Viktor Kozjavkin pani toime võõra vallasasja äravõtmise katse selle
ebaseadusliku omastamise eesmärgil, mis on toime pandud süstemaatiliselt, s.o. KarS § 199 lg
2 p 9 - § 25 lg 2 järgi kvalifitseeritava kuriteo.



/allkirjastatud digitaalselt/
Kohtunik
Leili Raedla




                                                                                              3
