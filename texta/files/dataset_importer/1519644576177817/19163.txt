                               KOHTUMÄÄRUS

Kohus                            Tallinna Ringkonnakohus

Kohtuasja number                 2-15-125739

Määruse tegemise aeg ja koht     06.aprill 2016, Tallinn

Kohtukoosseis                    Krista Kirspuu, Tiit Kollom, Ande Tänav

Kohtuasi                         Osaühingu Aktiva Finants hagi VS vastu võla
                                 nõudes

Vaidlustatud kohtulahend         Harju Maakohtu 28. märtsi 2016 tagaseljaotsus

Kaebuse esitaja ja kaebuse VS apellatsioonkaebus
liik
Menetlusosalised ja nende Hageja: OÜ Aktiva Finants (reg.kood 10746479),
esindajad                  lepinguline esindaja Kadri Timuska (e-post: XXX)

                                 Kostja: VS (isikukood XXXXXXXXX)

Menetluse liik                   Kirjalik menetlus

Resolutsioon:
1. Keelduda VS poolt Harju Maakohtu 28. märtsi 2016 tagaseljaotsuse peale esitatud
   apellatsioonkaebuse menetlusse võtmisest.
2. Teatada     apellatsioonkaebuse    menetlusse     võtmata     jätmisest kõigile
   menetlusosalistele käesoleva määruse ärakirja kättetoimetamisega.
3. Pärast käesoleva kohtumääruse jõustumist tagastada apellatsioonkaebus selle
   esitajale.

Edasikaebamise kord
Määruse peale võib Riigikohtule esitada määruskaebuse 15 päeva jooksul määruse ärakirja
kättetoimetamisest    alates.    Hagimenetluses       võib    Riigikohtus   menetlusosaline
menetlustoiminguid teha ning avaldusi ja taotlusi esitada üksnes vandeadvokaadi vahendusel.
Menetlusosaline võib ise esitada menetlusabi taotluse ja teise menetlusosalise kaebuse või
taotluse kohta seisukohti ja vastuväiteid. Menetlusabi taotluse esitamine ei peata seaduses
sätestatud ega kohtu määratud menetlustähtaja kulgemist. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille
tegemiseks ta menetlusabi taotleb.
Asjaolud ja määruse põhjendus
1. Kostja VS esitas Tallinna Ringkonnakohtule 04.04.2016 apellatsioonkaebuse Harju
   Maakohtu 28.03.2016 tagaseljaotsuse peale.
2. Tallinna Ringkonnakohus, tutvunud tsiviilasja materjalidega leiab, et apellatsioonkaebus
   tuleb jätta ringkonnakohtu menetlusse võtmata. TsMS § 420 lg 1 kohaselt ei saa kostja
   tagaseljaotsuse peale apellatsioonkaebust esitada. Kostjal on õigus esitada tagaseljaotsuse
   peale kaja, nagu on märkinud oma otsuse edasikaebamise korda selgitavas osas ka
   maakohus. Kohus selgitab täiendavalt, et kostja võib tagaseljaotsuse teinud kohtule
   TsMS § 415 lg 2 alusel esitada kaja otsuse kättetoimetamisest alates 30 päeva jooksul.
3. Kuna eeltoodu alusel ei ole kostjal seadusest tulenevalt õigust tagaseljaotsuse peale
   apellatsioonkaebust esitada, tuleb apellatsioonkaebus jätta ringkonnakohtu menetlusse
   võtmata.


    Krista Kirspuu                      Tiit Kollom                     Ande Tänav

/allkirjastatud digitaalselt/   /allkirjastatud digitaalselt/   /allkirjastatud digitaalselt/




                                                                                                2
