                          KOHTUMÄÄRUS
Kohus                              Harju Maakohus
Kohtunik                           Tiia Mõtsnik
Määruse tegemise aeg ja koht       29. august 2016.a, Tallinn, Kentmanni kohtumaja
Tsiviilasja number                 2-16-3546
Tsiviilasi                         XXXXOsaühing sundlõpetamine
Menetlusosalised ja nende          Puudutatud isik: XXXXOsaühing (registrikood XXXX,
esindajad                          asukoht XXXX)
                                   Puudutatud isiku seaduslik esindaja: juhatuse liige XXXX
                                   (e-post XXXX, XXXX)
Menetlustoiming                    Sundlõpetamine likvideerimismenetlust läbi viimata

RESOLUTSIOON
   1. Sundlõpetada XXXX Osaühing.
   2. Kustutada registrist XXXX Osaühing.
   3. Määrus saata teadmiseks puudutatud isikutele ning täitmiseks Tartu Maakohtu
      registriosakonnale (Pärnu mnt 142, Tallinn 11317).
   4. Menetluskulud jätta XXXX Osaühing kanda.


Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu kaudu 15
päeva jooksul määruse kättesaamisest.
Asjaolud
Tartu Maakohtu registriosakond edastas 04.03.2016 kohtule XXXXOsaühingu dokumendid
tsiviilkohtumenetluse seadustiku (TsMS) § 595 lg 2 p 5 alusel, et algatada menetlus lähtudes
äriseadustiku (ÄS) § 203 lg 1 p 1 alusel sundlõpetamise otsustamiseks, kuna äriühingu
netovara ei vasta ÄS § 176 sätestatud nõuetele.
Kohus algatas 11.03.2016 määrusega sundlõpetamise ja andis sundlõpetamise aluseks oleva
puuduse kõrvaldamiseks või likvideerija nimetamiseks tähtaja. Ühtlasi määras kohus
tasumisele tagatise, kui juhatuse liige ise ei soovi likvideerijaks hakata. Kohtu määratud
tähtajaks pole makstud tagatist ega kõrvaldatud puudusi.
Tsiviilasjas nr 2-16-11271 esitas võlausaldaja XXXX OÜ (XXXX) avalduse
XXXXOsaühingu pankroti väljakuulutamiseks. Tsiviilasjas nr 2-16-11271 jäeti 25.08.2016
määrusega pankrotiavaldus läbi vaatamata.
Kohtumääruse põhjendused
Kohus, tutvunud dokumentaalsete tõenditega, leiab, et XXXXOsaühing tuleb registrist
kustutada.
Kohus märgib, et registripidaja on andnud XXXXOsaühingule tähtaja tarvitusele võetud
abinõude kohta otsuse esitamiseks. Kohtule esitatud äriregistri toimikust ja registriosakonna
kaaskirjast nähtub, et sundlõpetamishoiatus on osaühingule tehtud seetõttu, et kõrvaldamata on
netovara puudused, mis ilmnesid alates 2008. a majandusaasta aruannetest.

Äriseadustiku (ÄS) § 136 järgi peab osaühingu osakapitali suurus olema vähemalt 2 500 eurot.
Kooskõlas ÄS § 176 peavad osanikud võtma vastu ühe vastavas paragrahvis nimetatud
otsustest, kui osaühingul on netovara vähem kui pool osakapitalist. ÄS § 203 lg 1 p 1 alusel
lõpetatakse osaühing kohtumäärusega, kui osanikud ei ole vastu võtnud lõpetamise otsust, kui
selle vastuvõtmine oli seaduse või põhikirja alusel kohustuslik, samuti juhul, kui osanikud ei
ole vastu võtnud ühtegi §-s 176 ettenähtud otsust või kui §-s 176 nimetatud otsuste tegemiseks
ei ole osanike koosolekut kokku kutsutud. ÄS § 203 lg 2 alusel võib kohus sundlõpetamise
otsustada omal algatusel.
Kooskõlas ÄS § 204 lg 3 loetakse osaühing sundlõpetatuks alates lõpetamise kande tegemisest
äriregistrisse. Sundlõpetamine jõustub kohtulahendi jõustumisega.
ÄS § 205 sätestab, et osaühingu lõpetamisel toimub selle likvideerimine
(likvideerimismenetlus), kui seaduses ei ole sätestatud teisiti.
Kooskõlas TsMS § 604 lg 2 võib kohus määrata, et isiku likvideerimismenetlust läbi ei viida
ja juriidiline isik kustutatakse registrist. XXXXOsaühingule ei ole õnnestunud määrata
likvideerijat ning XXXXOsaühingu suhtes esitatud pankrotiavaldus tsiviilasjas nr 2-16-11271
jäeti läbi vaatamata seetõttu, et võlausaldaja loobus pankrotiavaldusest. Eeltoodust tulenevalt
leiab kohus, et isiku likvideerimismenetlust läbi ei viida ja XXXXOsaühing kustutatakse
registrist.

TsMS 606 lg 1 järgi käesolev määrus kehtib ja kuulub täitmisele alates edastamisest
juriidilisele isikule.

TsMS § 172 lg 6 alusel juriidilise isiku sundlõpetamise menetluse ning juriidilise isiku
juhatuse ja nõukogu asendusliikme, audiitori, erikontrolli läbiviija ja likvideerija määramise ja
sellega seotud menetluse kulud kannab juriidiline isik. Kohus jätab menetluskulud
XXXXOsaühingu kanda.

/allkirjastatud digitaalselt/
Tiia Mõtsnik
kohtunik
