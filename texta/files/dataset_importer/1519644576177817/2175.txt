                                                                                           1




                            KOHTUMÄÄRUS

Kohus                                  Viru Maakohus

Määruse tegemise aeg ja koht           23.11.2016, Rakvere kohtumaja

Kohtuasja number                       1-10-1064

Kohtunik                               Tiit Kullerkupp

Kohtuistungi sekretär                  Merle Kaegas

Kohtuasi                               Eesti Vabariigi (Riigi Tugiteenuste Keskuse kaudu)
                                       avaldus Voldemar Indusele asenduskaristuse
                                       määramiseks

Menetlusosalised                       Avaldaja: Eesti    Vabariik     (Riigi   Tugiteenuste
                                       Keskuse kaudu)
                                       Võlgnik: Voldemar       Indus     (ik    36710295219
                                       elukoht xxxx)

Asja läbivaatamise kuupäev             22.11.2016

RESOLUTSIOON

Jätta Eesti Vabariigi (Riigi Tugiteenuste Keskuse kaudu) taotlus Voldemar Induse
suhtes asenduskaristuse määramiseks rahuldamata.

Kohtumääruse peale on õigus esitada määruskaebus Viru Maakohtule 15 päeva jooksul
alates päevast, mil isik sai vaidlustatavast kohtumäärusest teada või pidi teada saama.

Määruse väljatrükk toimetada kätte Riigi Tugiteenuste Keskusele ja Voldemar Indusele
ning saata teadmiseks kohtutäitur Kristel Maalmanile.

Asjaolud ja kohtumääruse põhjendused

Riigi Tugiteenuste Keskus esitas 28.04.2016 Viru Maakohtule avalduse Voldemar Indusele
asenduskaristuse määramiseks.

Viru Maakohtu 02.02.2010 otsusega tunnistati Voldemar Indus süüdi KarS § 121 järgi ning
karistuseks mõisteti rahaline karistus 50 miinimumpäevamäära ulatuses, s.o summas 159,78
eurot. Kohtuotsus jõustus 19.02.2010. Kuna Voldemar Indus ei tasunud rahatrahvi õigeaegselt
ja vabatahtlikult, alustas kohtutäitur Kristel Maalman 21.01.2011 tema suhtes antud
                                                                                             2

kriminaalasjas täitemenetluse. 27.04.2016 teavitas kohtutäitur sissenõudjat rahatrahvi täitmise
võimatusest. Kohtutäitur on kontrollinud võlgniku vara olemasolu ning talle teadaolevatel
andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid. Võlgnikul on 4462,61 euro ulatuses tasumata riiginõudeid.
Eeltoodust tulenevalt palub sissenõudja otsustada TMS § 206 lg 2 sätete alusel tasumata
rahalise karistuse summas 159,78 eurot asendamine.

Võlgnik Voldemar Indus kinnitas 02.11.2016 kohtuistungil, et tal oli rahaline karistus tasutud
juba enne kohtuotsuse jõustumist, kuid samas avaldas Voldemar Indus, et ta saaks 50 eurot
kohe ära tasuda. Kuna kohtul tuli kontrollida, kas Voldemar Induse rahaline karistus on
tasutud, siis määras kohus istungi edasi lükata ja kohtuistungi ajaks määras 22.11.2016 kell
13:30.

08.11.2016 anti Riigi Tugiteenuste Keskusest Viru Maakohtule teada, et Voldemar Indus
tasus 02.11.2016 kriminaalasjas nr 1-10-1064 rahatrahvi osaliselt, s.t Voldemar Indus tasus
100.00 eurot. Seega täitmata nõude jääk on käesoleval hetkel 59,78 eurot ehk 18 päevamäära.

Karistusseadustiku (KarS) § 70 lg 1 järgi, kui süüdlane ei tasu talle mõistetud rahalise
karistuse summat, asendab kohus selle vangistusega või süüdlase nõusolekul üldkasuliku
tööga käesoleva seadustiku §-s 69 sätestatud korras või sõltuvusraviga käesoleva seadustiku §
692 sätestatud narkomaanid sõltuvusraviga.

KarS § 70 lg 2 järgi vastab rahalise karistuse kolmele päevamäärale üks päev vangistust.

KarS § 70 lg 3 järgi rahalise karistuse vangistusega asendamise korral on vangistuse
alammäär 10 päeva.

Kohus, lähtudes eeltoodust ja juhindudes KarS § 70 lg 1, 2, 3, jätab Eesti Vabariigi (Riigi
Tugiteenuste Keskuse kaudu) taotluse Voldemar Induse suhtes asenduskaristuse määramiseks
rahuldamata, kuna süüdimõistetule Voldemar Indusele mõistetud ja seni tasumata rahalise
karistuse jäägi suurus on 59,78 eurot (18 päevamäära / 3 = 6 päeva vangistust), s.t vähem kui
10 päeva vangistust.



Kohtunik                             /digitaalselt allkirjastatud/             Tiit Kullerkupp
