                                                                                  4-16-508




                         KOHTUOTSUS
                              EESTI VABARIIGI NIMEL
                                     LÕPPOSA

Kohus                            Harju Maakohus
Otsuse tegemise aeg ja koht      18. aprillil 2016. a Tallinnas Liivalaia kohtumajas
Väärteoasja number               4-16-508
Kohtukoosseis                    Kohtunik Velmar Brett
Kohtuistungi sekretär            Leili Merila
Tõlk                             Julia Zautina
Väärteoasi                       Sergei Tjurjukanov’i väärteoasi nr 2315,16,000017
                                 KarS § 218 lg 1 - § 25 lg 2 järgi
Menetlusalune isik               Sergei Tjurjukanov (isikukood: 38701090282)
                                 Eesti Vabariigi kodanik
                                 Aadress: XXX
                                 Tel: XXX
                                 Töökoht: ei tööta
                                 Karistatus:    kehtivaid kriminaalkaristusi 3           ja
                                 väärteokaristusi 11
Kohtuväline menetleja             Politsei- ja Piirivalveamet (registrikood: 70008747)
Ametnik                           vanemväärteomenetleja Marina Vahersalu
                                  Politsei- ja Piirivalveameti Põhja prefektuuri Ida-Harju
                                  politseijaoskonna menetlusteenistus
                                  Aadress: P. Pinna 4 Tallinn Harjumaa 13619
                                  E-post: pohja@politsei.ee
RESOLUTSIOON                     Juhindudes VTMS § 107 lg 1 p-st 1 kohus otsustas:
   1. Tunnistada SERGEI TJURJUKANOV (isikukood: 38701090282) KarS § 218 lg
      1 - § 25 lg 2 järgi kvalifitseeritud väärteo toimepanemises süüdi ja mõista talle
      karistuseks arest 5 (viis) päeva.
   2. Karistus tuleb kanda Põhja Prefektuuri arestimajas (Rahumäe tee 6 Tallinn
      Harjumaa 11316).
   3. Aresti kandmisele tuleb asuda hiljemalt 18.05.2016. a.
   4. Aresti kandmisele mitteasumisel hiljemalt otsuses märgitud kuupäeval
      kohaldada Sergei Tjurjukanov’i suhtes sundtoomist arestimajja karistuse
      kandmisele.
4-16-508

Edasikaebamise kord
Käesolev otsus on kuulutatud lõpposana. Kohtumenetluse pool, kes soovib kasutada
apellatsiooniõigust, on kohustatud sellest Harju Maakohtule kirjalikult teatama 7 päeva
jooksul alates kohtuotsuse lõpposa kuulutamisest.
Apellatsiooniteate esitamise korral koostab kohus motiveeritud otsuse, mis on kättesaadav
Harju Maakohtu Liivalaia kohtumaja kriminaalkantseleis 2. mail 2016. a kell 16:00.
Kohtuotsuse peale võib esitada apellatsioonikaebuse Tallinna Ringkonnakohtule 15 päeva
jooksul alates päevast, mil motiveeritud otsus on kohtumenetluse pooltele kohtus tutvumiseks
kättesaadav.

VÄÄRTEOETTEHEIDE
Sergei Tjurjukanov’ile heidetakse 02.01.2016. a väärteoprotokolli nr AB1426434 kohaselt
ette seda, et ta 02.01.2016. a kell 15:41 aadressil Virbi 12 Tallinn Harjumaa kaupluses
Konsum pani põue šampuse Gran Castilio Rose ning seejärel möödus kassarivist jättes
tahtlikult kauba eest tasumata kokku summas 4,89 eurot, pannes sellega toime varavastase
süüteo väheväärtusliku asja vastu, mille väärtus ei ületa kahtkümmet miinimumpäevamäära,
kuid tegu jäi lõpule viimata temast mitte olenevatel põhjustel. Kaup on rikkumata ja
tagastatud kauplusele. Väärteoprotokolli kohaselt rikkus Sergei Tjurjukanov sellega KarS §
199 lg-t 1 ja pani toime KarS § 218 lg 1 - § 25 lg 2 järgi kvalifitseeritava väärteo.



Velmar Brett
kohtunik
(allkirjastatud digitaalselt)




2
