                                                                                          2-15-10401




                                       KOHTUOTSUS
                                   EESTI VABARIIGI NIMEL

Kohus                             Pärnu Maakohus
Kohtunik                          Ingrid Niinemägi
Otsuse tegemise aeg ja koht       12.jaanuaril 2016.a. Paide kohtumaja

Tsiviilasja number                2-15-10401
Tsiviilasi                        RL hagi LL vastu abielu lahutamise nõudes

Hagihind                          3500 eurot

                                  Hageja: RL, isikukood xxxxxxxxxxx, elukoht xxxxxxx xxxx
Menetlusosalised ja nende         xxxxx, e-post: x
esindajad
                                  Kostja: LL, isikukood xxxxxxxxxxx, elukoht xxx xxxx xxxxx

Kohtuistung                       11.01.2016

RESOLUTSIOON
1. Rahuldada RL hagi.
2. Lahutada RL ja LL (endine x) xx.xx.xxxx xxxxx xxxxxxxxx xxxxxxxxxxxxxxxxxxxxxx
kandega nr xx registreeritud abielu.
3. Saata kohtuotsuse ärakiri 10 päeva jooksul pärast kohtuotsuse jõustumist
perekonnaseisuasutusele.

MENETLUSKULUD
Jätta kummagi poole poolt kantud menetluskulud poole enda kanda.

EDASIKAEBAMISE KORD
Kohtuotsuse peale võib esitada apellatsioonkaebuse. Apellatsioonkaebus esitatakse Tallinna
Ringkonnakohtule 30 päeva jooksul alates kohtuotsuse kättetoimetamisest, kuid mitte hiljem kui
viie kuu möödumisel esimese astme kohtu otsuse avalikult teatavakstegemisest.

Hageja nõue
Hageja soovib lahutada poolte xx.xx.xxxx. sõlmitud abielu. Hagiavalduse kohaselt on abielu
lahutamise põhjuseks kostjapoolne psüühiline terror. Kostja ei ole nõustunud abielu lahutamisega
perekonnaseisuametis.

Kostja vastuväited
Kostja palub jätta tema vastu esitatud nõue rahuldamata. Kostja ei eita, et abielu on kriisis, kuid ei
võta omaks hagejapoolseid etteheiteid leides, et kostja on ise käitunud viisil, mis on mõjunud
abielule negatiivselt.

Kohtu seisukoht ja õiguslikud põhjendused
Perekonnaseaduse (PKS) § 65 lg 2 kohaselt lahutab kohus abielu abikaasa nõudel, kui abikaasad
vaidlevad abielu lahutamise üle või lahutusega seotud asjaolude üle või kui perekonnaseisuasutus
                                                                                        2-15-10401


ei ole pädev abielu lahutama.
PKS § 67 lg-le 1 kohaselt võib kohus abielu lahutada, kui abielusuhted on pöördumatult lõppenud.
Abielusuhted on lõppenud, kui abikaasadel abielulist kooselu enam ei ole ja on alust arvata, et
abikaasad kooselu ei taasta.
Kohus on lükanud asja arutamise edasi, mis on olnud ühtlasi ka poolte leppimisajaks, kuid kostja
11.01.2016 planeeritud kohtuistungile ei ilmunud. Hageja on taotlenud TsMS § 410 alusel asja
lahendamist sisuliselt. Hageja seisukoha kohaselt on pooled teineteisest võõrdunud ning kostja elab
hagejast eraldi alates septembrist 2015.

PKS § 1 lg 1 ja § 7 lg 2 alusel on abielu sõlmitud poolte vaba tahte alusel, sama kehtib abielu
lahutamise kohta. Käesolevaks ajaks on pooltel olnud sisuliselt võimalus leppida 5 kuu jooksul,
mida pole toimunud ning hageja ei pea võimalikuks kooselu taastamist. Osundatud sätete alusel
ning hageja ja kostja poolt esitatud asjaoludest lähtuvalt on hagiavaldus abielu lahutamiseks
põhjendatud ja kuulub rahuldamisele.

Menetluskulud
TsMS § 164 lg 1 järgi kannab hagilises abieluasjas kumbki pool oma menetluskulud ise.



/allkirjastatud digitaalselt/

Ingrid Niinemägi
Kohtunik
