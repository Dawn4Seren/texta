                        KOHTUMÄÄRUS


Kohus                           Pärnu Maakohus

Kohtu koosseis                  Kohtunik Anne Randjärv
                                Istungisekretär Meeli Riismaa
Otsuse teatavakstegemise        28.07. 2016 Rapla Kohtumaja kantselei kaudu
aeg ja koht

Tsiviilasja number              2-16-10419
Tsiviilasi                      Võlgniku pankrotiavaldus
Menetlusosalised                Võlgnik: Kädi Männamaa xxxxxxxxxxx elukoht: xxxxxx xxxx
                                xxxxxx xxxxx x-x e-post:



Istungi toimumise aeg           28.07.2016


RESOLUTSIOON
Kuulutada välja füüsilise isiku Kädi Männamaa (xxxxxxxxxxx) pankrot 28.07.2016 kell
10.10.

Nimetada pankrotihalduriks Aet Liivand (asukoht: Tallinn, Lembitu 14-37, e-post:
aet.liivand@gmail.com).

Võlausaldajate esimene üldkoosolek toimub 16.08.2016 kell 10.00 Pärnu Maakohtu Rapla
kohtumajas Raplas Sauna tn. 5.

Määrus kuulub pankroti väljakuulutamise osas viivitamatule täitmisele.

Ärakiri määrusest saata võlgnikule ja pankrotihaldur Aet Liivandile.

Pankroti väljakuulutamise kohta avaldada viivitamatult teade väljaandes Ametlikud Teadaanded.
                                             2



Määrata ajutise halduri tasu suuruseks 476 (nelisada seitsekümmend kuus) eurot (sisaldab
sotsiaalmaksu) ja kinnitada ajutise halduri kulud summas 6.08 eurot. Ajutise halduri tasust 397
eurot kuulub hüvitamisele riigi vahendistest Aet Liivandile (47003280212, arvelduskonto
nr.xxxxxxxxxxxxxxxxxxxx Swedbank).

Menetluskulud kannab avaldaja.



Edasikaebamise kord Määruse peale võib võlgnik ja ajutise halduri tasu osas ka ajutine haldur
esitada määruskaebuse Tallinna Ringkonnakohtule Pärnu Maakohtu Rapla kohtumaja kaudu 15
päeva jooksul pankrotiteate avaldamisest.


Asjaolud
07.07.2016 esitas Kädi Mannamaa Pärnu Maakohtule võlgniku pankrotiavalduse ja 07.07.2016
nimetas kohus võlgniku ajutiseks pankrotihalduriks Aet Liivandi. Kohtuistungil jäi võlgnik oma
avalduse juurde.

Ajutise halduri seisukoht
Ajutise halduri aruanne kinnitab võlgniku maksejõuetust. Võlgnikul on teadaolevaid kohustusi
vähemalt 15 111,09 euro ulatuses. Võlgnikul on vara väärtuses 754,57 eurot. Võlgniku vara
moodustavad pangakontodel olevad rahalised vahendid. Võlgnikul on kolm ülalpeetavat (I M sünd
xx.xx.xxxx, E-L L sünd xx.xx.xxxx ja K M sünd xx.xx.xxxx), seega ei kuulu tema sissetulekust
arestimisele 859,99 eurot kuus. Kuna võlgnik ei suuda rahuldada võlausaldaja nõudeid ning tema
suutmatus ei ole majanduslikust olukorrast tulenevalt ajutine, tuleb välja kuulutada tema pankrot.
Võlgnik on esitanud taotluse kohustustest vabastamise menetluse algatamiseks.

Kohtu seisukoht
Kohus leiab, et PankrS § 31 lg 1 alusel tuleb välja kuulutada füüsilise isiku Kädi Männamaa
pankrot. Ajutise pankrotihalduri kinnitusel on võlgnik varatu ning tekkinud võlgnevuste tõttu tema
maksejõuetus püsiva iseloomuga. Kädi Männamaa pankrotihalduriks nimetada Aet Liivand.

PankrS § 23 lg 1 järgi on ajutisel halduril õigus saada oma ülesannete täitmise eest tasu, samuti
nõuda ülesannete täitmiseks tehtud vajalike kulutuste hüvitamist. Kohtule esitatud aruande kohaselt
on ajutine haldur kulutanud oma ülesannete täitmiseks 8,5 töötundi. Halduri tunnitasu suuruseks on
56 eurot. Seega kuulub ajutisele haldurile töötasuna väljamaksmisele 476 eurot (sisaldab
sotsiaalmaksu). Ajutise halduri side- ja transpordikulud on 6.08 eurot. Kulutused on põhjendatud ja
kuuluvad hüvitamisele. Kuna võlgnik on varatu, kuid menetluse raugemist takistab tema pool
esitatud avaldus kohustustest vabastamise menetluse algatamiseks, tuleb ajutise halduri tasu ja
kulutused hüvitada 397 euro ulatuses riigi vahenditest, juhindudes PankrS § 23 lg 4.

(allkirjastatud digitaalselt)
Anne Randjärv
kohtunik
3
