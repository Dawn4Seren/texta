                                                                                       1




                           KOHTUMÄÄRUS

Kohus                                 Viru Maakohus

Määruse tegemise aeg ja koht          11.03.2016, Rakvere kohtumaja

Kohtuasja number                      4-16-60

Kohtunik                              Tiit Kullerkupp

Kohtuistungi sekretär                 Annely Eesmaa

Tõlk                                  Tatjana Šibajeva

Kohtuasi                              Politsei- ja Piirivalveameti Põhja prefektuuri
                                      avaldus Aleksei Selivanovi rahatrahvi asendamiseks
                                      arestiga

Menetlusosalised                      Avaldaja: Politsei-   ja   Piirivalveameti   Põhja
                                      prefektuur
                                      Võlgnik: Aleksei Selivanov (ik 37904220220,
                                      asukoht xxxx)

Asja läbivaatamise kuupäev            11.03.2016 videokohtuistung

RESOLUTSIOON

Rahuldada Politsei- ja Piirivalveameti (registrikood 70008747, asukoht Pärnu mnt 139,
Tallinn) Põhja prefektuuri taotlus.

Asendada Politsei- ja Piirivalveameti Põhja prefektuuri Lõuna politseijaoskonna
väärteomenetleja Irina Metsler-Verneri 13.02.2014 kiirmenetluse otsusega väärteoasjas
nr 2317,14,000689 ALEKSEI SELIVANOV’ile KarS § 218 lg 1 alusel määratud
rahatrahv 10 trahviühikut summas 40 eurot, arestiga 1 (üks) päev.

Arest kuulub ärakandmisele Narva arestimajas koheselt peale 11.03.2016
kohtumääruses nr. 4-16-58 määratud aresti ärakandmist
Juhul kui Aleksei Selivanov ei ilmu arestimajja, kohaldada tema suhtes sundtoomist.

Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.
                                                                                             2

Määruse väljatrükk saata täitmiseks Politsei- ja Piirivalveameti Põhja prefektuurile ja
teadmiseks kohtutäitur Õnne Pajurile ning toimetada kätte Aleksei Selivanovile.

Asjaolud ja kohtumääruse põhjendused

Politsei- ja Piirivalveameti Põhja prefektuur esitas 05.01.2016 Pärnu Maakohtule avalduse
Aleksei Selivanovile määratud rahatrahvi asendamiseks arestiga. Pärnu Maakohus saatis
avalduse oma 20.01.2016 määrusega kohtualluvusel lahendamiseks Viru Maakohtu Narva
kohtumajale.

Politsei- ja Piirivalveameti Põhja prefektuuri Lõuna politseijaoskonna väärteomenetleja Irina
Metsler-Verneri 13.02.2014 kiirmenetluse otsusega väärteoasjas nr 2317,14,000689 määrati
Aleksei Selivanovile KarS § 218 lg 1 alusel karistuseks rahatrahv 10 trahviühikut summas
40 eurot. Kohtuvälise menetleja otsus rahatrahvi määramise kohta jõustus 13.02.2014. Kuna
Aleksei Selivanov ei tasunud rahatrahvi õigeaegselt ja vabatahtlikult, alustas kohtutäitur Õnne
Pajur 07.05.2014 tema suhtes antud väärteoasjas täitemenetluse. 23.10.2015 teavitas
kohtutäitur kohtuvälist menetlejat rahatrahvi täitmise võimatusest. Eeltoodust tulenevalt ning
juhindudes KarS § 72 lg-st 1 ja TMS § 201 lg-st 1, taotleb avaldaja asenduskaristuse
kohaldamist Aleksei Selivanovi suhtes tasumata rahatrahvi 40 euro osas.
Võlgnik Aleksei Selivanov kinnitas 11.03.2016 videokohtuistungil, et et pole vahendeid
trahvi tasumiseks, on nõus kandma aresti Narvas peale vabanemist xxxx 10.05.2016.
VTMS § 211 lg 1 järgi teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. KarS § 72 lg 2 kohaselt rahatrahvi kümnele trahviühikule vastab üks päev
aresti.
KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.
Kohus, tutvunud kohtule esitatud avalduse ja selle lisadega ning kuulanud ära võlgniku, leiab,
et avalduses sisalduv taotlus on põhjendatud ja kuulub rahuldamisele.
Arvestades eeltoodut, asendab kohus KarS § 72 alusel Aleksei Selivanovile Politsei- ja
Piirivalveameti Põhja prefektuuri Lõuna politseijaoskonna väärteomenetleja Irina Metsler-
Verneri 13.02.2014 kiirmenetluse otsusega väärteoasjas nr 2317,14,000689 KarS § 218 lg 1
alusel määratud rahatrahvi 10 trahviühikut summas 40 eurot, arestiga 1 päev.


Kohtunik                             /digitaalselt allkirjastatud/             Tiit Kullerkupp
