                                                                               4-16-5701




                         KOHTUOTSUS
                              EESTI VABARIIGI NIMEL


Kohus                            Harju Maakohus

Otsuse tegemise aeg ja koht      21. novembril 2016 Tallinn, Liivalaia kohtumaja

Väärteoasja number               4-16-5701 (2302,16,010279)

Kohtunik                         Külli Iisop

Väärteoasi                       Martin Tänava esitatud kaebus Politsei- ja
                                 Piirivalveameti Põhja prefektuuri korrakaitsebüroo
                                 liiklusjärelevalvekeskuse    23.07.2016    kiirmenetluse
                                 otsuse peale väärteoasjas nr 2302,16,010279

Kohtumenetluse pooled            Kaebuse esitaja (menetlusalune isik): Martin Tänav
                                 (isikukood: 38201194718, elukoht: XXXX)

                                 Kohtuväline menetleja: Politsei- ja Piirivalveameti Põhja
                                 prefektuuri korrakaitsebüroo liiklusjärelevalvekeskus
                                 (asukoht: Rahumäe tee 6/1, 11316 Tallinn)

Asja läbivaatamine               Kirjalik menetlus


RESOLUTSIOON
1. Jätta rahuldamata Martin Tänava kaebus väärteomenetluse lõpetamiseks.

2. Tühistada PPA Põhja prefektuuri korrakaitsebüroo liiklusjärelevalvekeskuse
menetlustalituse 23.07.2016 kiirmenetluse otsus Martin Tänavale mõistetud rahatrahvi
suuruse osas.
Karistada M. Tänavat liiklusseaduse (LS) § 207 järgi rahatrahviga 20 trahviühikut, s.o
80 (kaheksakümmend) eurot.

Trahv tuleb tasuda kohtuvälise menetleja otsuses näidatud Rahandusministeeriumi arvele
EE891010220034796011 SEB Pangas, arvele EE932200221023778606 Swedpank pangas,
arvele EE403300333416110002 Danske pangas või arvele EE701700017001577198 Nordea
pangas. Kohustuslik on märkida viitenumber 10220151501545.
                                               2

Edasikaebamise kord
Väärteomenetluse seadustiku (VTMS) §-de 155 ja 156 alusel on menetlusaluse isiku
advokaadist kaitsjal, kohtuvälisel menetlejal või tema advokaadist esindajal õigus esitada
kassatsioonikaebus Riigikohtule 30 päeva jooksul arvates kohtuotsuse kättesaamisest,
teatades kassatsiooni esitamisest maakohtule 7 päeva jooksul samast päevast arvates.

Asjaolud ja kohtumenetluse poolte seisukohad
1. Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
23.07.2016 kiirmenetluse otsusega nr 2302,16,010279 karistati Martin Tänavat
Liiklusseaduse (LS) § 207 järgi rahatrahviga 31 trahviühikut, s.o 124 eurot. Otsuse kohaselt
juhtis M. Tänav 23.07.2016 kell 19.10 Tallinnas Sõpruse pst-l ja A.H. Tammsaare ristmikul
tehnonõuetele vastavuse kontrolli mitteläbinud mootorsõidukit.
Sellega rikkus M. Tänav LS § 73 lg 2 ja MKM 18.07.2011 määruse nr 77 § 6 nõudeid.

2. M. Tänav esitas mainitud otsuse peale kaebuse, milles palub kiirmenetluse otsuse tühistada
ning väärteomenetlus VTMS § 29 lg 1 p 1 alusel lõpetada.
Kaebaja väitel tuleb väärteootsus üle vaadata, kuna ilmnesid uued asjaolud, mille kohta tema
politseile selgitusi ei andnud ja kuna mootorsõiduk ei kuulunud talle, polnud tal selle kohta
kogu informatsiooni.
Nimelt anti talle sõiduki võtmed ja ta viis sõiduki Pärnu mnt 232/12 remondikohast ära oma
koju, et ülejärgmisel päeval masin uuesti lähimasse remondikohta viia. Kaebaja osutab MKM
18.07.2011 määruse nr 77 § 3 lg-le 6, mis lubab kehtiva ülevaatuseta sõiduki viia mööda
lühimat teed lähimasse remondikohta või tagasi garažeerimiskohta.
Kaebaja nõustus asja läbivaatamisega kirjalikus menetluses.

3. Kohtuväline menetleja oma kirjalikus arvamuses leiab, et otsuse tühistamiseks ning
väärteomenetluse lõpetamiseks kaebuses toodud põhjendustel alused puuduvad. Kaebaja ei
ole esitanud ühtki tõendit oma väidete õigsuse kinnitamiseks. Kohtuväline menetleja viitab
Riigikohtu otsusele nr 3-1-1-112-99, mille kohaselt peab end aktiivselt kaitsev isik ise esitama
tõendid oma väidete õigsuse kinnitamiseks. Kui isik seda ei tee, pole alust rääkida
süüdistusversiooni suhtes tekkinud kahtlustest, mida tuleks tõlgendada isiku kasuks.
Kohtuväline menetleja nõustus kaebuse läbivaatamisega kirjalikus menetluses.

4. 30.08.2016 saatis kaebaja kohtule 22.07.2016 I&R Group OÜ poolt mootorsõidukile
registrinumbriga XXXX tehtud hinnapakkumise.

Kohtu seisukoht
5. Kohus, läbi vaadanud esitatud kaebuse ning kohtuvälise menetleja kirjaliku seisukoha ning
kontrollinud väärteoasja nr 2302,16,010279 materjale, leiab, et kaebuse saab vastavalt VTMS
§-le 120 lg 1 lahendada kirjalikus menetluses.

6. Poolte vahel ei ole vaidlust väärteo toimepanemise asjaolude osas. M. Tänav tunnistas
kohtueelses menetluses, et juhtis autot Nissan registrimärgiga XXXX, millel puudus kehtiv
tehnoülevaatus. Kaebaja poolt toimepandut tõendavad lisaks isiku enda ütlustele veel
videosalvestis kaebaja juhitud sõiduauto kinnipidamisest Sõpruse pst-l, samuti Maanteeameti
Liiklusregistri väljavõte, millest nähtuvalt puudus sõidukil nr XXXX kehtiv tehnoülevaatus
ning Maanteeameti 15.08.2016 vastus, mille kohaselt kehtis mainitud sõiduki tehniline
ülevaatus kuni 30.06.2014.

7. Kohus ei pea asjakohaseks kaebaja väidet, mille kohaselt lubas MKM 18.07.2011 määruse
nr 77 § 3 lg 6 teda tehnoülevaatuseta sõidukit remondikohast oma elukohta viia. Nimetatud
                                              3

säte lubab ülevaatuseta sõidukit viia lähimasse remondikohta või tagasi garažeerimiskohta,
kohtul puuduvad aga igasugused andmed selle kohta, et nimetatud sõidukit oleks enne
23.07.2016 hoitud M. Tänava elukohas, et sõiduk oleks kunagi remondis käinud või et sõiduk
oleks olnud teel tagasi oma hoiukohta.

Veebiandmete kohaselt ei ole Tallinnas Pärnu mnt 232/12 asuv remondikoht kaebaja
elukohale lähim autoremonditöökoda. Kaebaja on ise oma avalduses selgitanud, et sai alles
paar päeva tagasi auto võtmed. Seega ei ole tõenäoline, et tema koduesine parkla oleks varem
olnud       auto     garažeerimiskohaks.      Maanteeameti       veebikeskkonna      päringu
(https://eteenindus.mnt.ee/public/soidukDetailvaadeAvalik.jsf) kohaselt ei ole auto tänaseni
tehnoülevaatust läbinud. Seega ei ole usutav ka väide, mille kohaselt kavatses kaebaja auto
viia oma elukoha ette, et see toimetada järgmisesse remondikohta.

Kohus nõustub kohtuvälise menetlejaga ning selgitab, et Riigikohus on nii kohtuvälise
menetleja osutatud lahendis(3-1-1-112-99) kui ka hilisemates lahendites (vt nt 3-1-1-73-16 p
10) selgitanud, et end aktiivselt kaitsev isik peab ise esitama tõendid oma väidete õigsuse
kinnitamiseks, vastasel juhul kahtlusi ei saa tõlgendada isiku kasuks. Käesoleval juhul ei ole
kaebaja esitanud ühtki tõendit, mis kinnitaks, et remondifirma oleks enne 23.07.2016 politsei
poolt kinnipidamist sõiduautot remontinud. I&R Group OÜ remonditööde kalkulatsioon
näitab vaid seda, et sooviti hinnapakkumist, mitte aga seda, et auto oleks tegelikkuses
remondis käinud.

8. Eeltoodust tulenevalt leiab kohus, et kaebaja tegu on õigesti kvalifitseeritud, kuivõrd LS §
207 sätestab karistuse tehnoülevaatuseta mootorsõiduki juhtimisõiguseta sõitmise eest. M.
Tänava juhitud sõiduautol oli aga ülevaatus lõppenud juba alates 31.06.2014.
Kohtu hinnangul on M. Tänav talle etteheidetava teo toime pannud vähemalt kaudse
tahtlusega, st ta pidas võimalikuks, et autol puudub tehnoülevaatus, kuid suhtus sellesse
ükskõikselt.
M. Tänava süüd või õigusvastasust välistavaid asjaolusid ei ole kohus tuvastanud.

9. Kaebajale määratud karistuse hindamisel lähtub kohus KarS § 56 lg 1 sätetest, mille
kohaselt arvestatakse lisaks isiku süüle ka kergendavaid ja raskendavaid asjaolusid, võimalust
mõjutada süüdlast edaspidi hoiduma süütegude toimepanemisest ja õiguskorra kaitsmise
huvisid.

Riigikohus on korduvalt rõhutanud (RKKKo nr 3-1-1-28-14 p 29; nr RKKKo nr 3-1-1-52-13,
p 19 jt), et karistuse mõistmisel tuleb võtta lähtepunktiks eriosa normi sanktsiooni keskmine
määr. Seejärel tuvastada süüdistatava süü suurus ja karistust kergendavad ning raskendavad
asjaolud, mille põhjal saadakse konkreetse süüdlase süü suurusele vastav karistuse määr. See
karistuse määr võib jääda kas üles- või allapoole sanktsiooni keskmist määra ja selliselt
saadud süüle vastava karistuse ülemmäära korrigeeritakse eri- ja üldpreventsiooni
kaalutlustest tulenevalt.

LS § 207 sätestatud rikkumise eest on võimalik karistada isikut rahatrahviga kuni 50
trahviühikut. M. Tänavat karistati rahatrahviga 31 trahviühikut, s.o üle sanktsiooni keskmise
määra.

Kui menetlusaluse isiku süü on keskmine, esineb üks kergendav asjaolu (oma süü
tunnistamine ja kahetsus), karistust raskendavad asjaolud puuduvad ning tegemist on isikuga,
kellel puuduvad ka varasemad kehtivad karistused, siis kohtu arvates tulnuks M. Tänavat
                                              4

karistada rahatrahviga alla sanktsiooni keskmist määra. Põhjendamatu on olnud tema
karistamine üle sanktsiooni keskmise määra.

Kohtu hinnangul on M. Tänava mõjutamiseks piisavaks karistuseks rahatrahv 20
trahviühikut, s.o 80 eurot. Selline karistus on kohtu arvates küllaldane, et süüdlasele meelde
tuletada liiklusseadusest kinnipidamise kohustust ja vajalikkust ning seda, et reeglite
rikkumise korral võib järgneda tema õigusi ja vabadusi ebameeldivalt piirav tagajärg.
Selline karistus on kooskõlas ka õiguskorra kaitsmise huvidega.

Otsuse tegemisel juhindub kohus VTMS §-dest 132 p 2, 133, 134.



Külli Iisop
Kohtunik

/allkirjastatud digitaalselt/
