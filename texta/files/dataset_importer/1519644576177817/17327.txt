                            KOHTUMÄÄRUS
Kohus                               Harju Maakohus
Kohtunik                            Liisi Vernik
Määruse tegemise aeg ja             26. aprill 2016, Tallinn, Kentmanni kohtumaja
koht
Tsiviilasja number                  2-16-4031
Tsiviilasi                          Tartu Maakohtu Registriosakonna avaldus OÜ XXXX
                                    sundlõpetamise otsustamiseks
Menetlusosalised ja nende           Puudutatud isik OÜ XXXX(registrikood XXXX, asukoht
esindajad                           XXXX)
                                    Puudutatud isiku seaduslikud esindajad XXXX, XXXX
Asja läbivaatamine                  Kirjalikus menetluses
RESOLUTSIOON
   1. Sundlõpetada OÜ XXXX(registrikood XXXX) likvideerimismenetluseta.

   2. Kustutada OÜ XXXX registrist.

   3. Menetluskulud jätta OÜ XXXX kanda.

   4. Määrus saata puudutatud isikule ja Tartu Maakohtu registriosakonnale (e-post
        registriosakond@kohus.ee).

Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 15 päeva jooksul alates määruse kättetoimetamisest. Määruskaebust ei
saa esitada viie kuu möödumisel määruse tegemisest.

Kohus selgitab, et kui menetlusosaline taotleb määruskaebuse esitamisel menetlusabi, peab ta
seaduses sätestatud tähtaja järgmiseks tegema tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse.

Kohus selgitab, et menetlustoimingut, mille tegemiseks on kehtestatud tähtaeg, võib teha tähtaja
viimasel päeval kuni kella 24.00-ni.

Asjaolud
11.03.2016 edastas Tartu Maakohtu Registriosakond kohtule OÜ XXXX dokumendid TsMS § 595
lg 2 p 5 alusel, et algatada menetlus sundlõpetamise otsustamiseks, kuna äriühingu netovara ei vasta
äriseadustiku § 176 nõuetele.
18.03.2016 kohtumäärusega võttis kohus avalduse menetlusse ja palus OÜ-l XXXXesitada oma
seisukoht hiljemalt 15 päeva jooksul kohtumääruse kättesaamisest. Kohus teavitas ka, et OÜ-l
XXXX on võimalus kõrvaldada sundlõpetamise aluseks olev puudus samaks tähtajaks ning
teavitada sellest Harju Maakohut või teavitada, keda soovib äriühing likvideerijaks. Määrus on kätte
toimetatud 08.04.2016.Osaühingul oli kohustus vastata hiljemalt 25.04.2016. Äriühing ei ole
käesoleva ajani sundlõpetamise aluseks olevat puudust kõrvaldanud.

Kohtumääruse põhjendused
Kohus tutvunud kohtule esitatud avalduse ning tõenditega, on seisukohal, et äriühing tuleb
sundlõpetada ilma likvideerimismenetluseta.
Vastavalt äriseadustiku (ÄS) § 136 peab osakapital olema vähemalt 2 500 eurot.

ÄS § 176 sätestab, et kui osaühingul on netovara vähem kui pool osakapitalist või vähem kui
käesoleva seadustiku §-s 136 nimetatud osakapitali suurus või muu seaduses sätestatud osakapitali
minimaalne suurus, peavad osanikud otsustama:
1) osakapitali vähendamise või suurendamise tingimusel, et netovara suurus moodustaks seeläbi
vähemalt poole osakapitalist ja vähemalt käesoleva seadustiku §-s 136 nimetatud osakapitali suuruse
või muu seaduses sätestatud osakapitali minimaalse suuruse või
1¹) muude abinõude tarvitusele võtmise, mille tulemusena osaühingu netovara suurus moodustaks
vähemalt poole osakapitalist ja vähemalt käesoleva seadustiku §-s 136 nimetatud osakapitali suuruse
või muu seaduses sätestatud osakapitali minimaalse suuruse;
2) osaühingu lõpetamise, ühinemise, jagunemise või ümberkujundamise või
3) pankrotiavalduse esitamise.

ÄS § 203 lg 1 p 1 järgi lõpetatakse osaühing kohtumäärusega, kui osanikud ei ole võtnud vastu
lõpetamise otsust, kui selle vastuvõtmine oli seaduse või põhikirja alusel kohustuslik, samuti juhul,
kui osanikud ei ole vastu võtnud ühtegi §-s 176 ettenähtud otsust või kui §-s 176 nimetatud otsuste
tegemiseks ei ole osanike koosolekut kokku kutsutud.
Registriosakonna andmetel on äriühingul netovara vähem kui nimetatud osakapitali suurus.
Registriosakond on nimetatud puudusele äriühingu tähelepanu juhtinud korduvalt, kuid puudused on
jäänud kõrvaldamata. Samuti ei kõrvaldanud äriühing puuduseid peale tsiviilasja materjalide
saamist.

Kohus on seisukohal, et äriühing tuleb sundlõpetada ilma likvideerimismenetluseta ja kustutada
registrist.

ÄS § 205 sätestab, et osaühingu lõpetamisel toimub selle likvideerimine (likvideerimismenetlus),
kui seaduses ei ole sätestatud teisiti.

Tsiviilkohtumenetluse seadustiku (TsMS) § 603 lg 3 kohaselt isiku likvideerijaks määramiseks on
vajalik tema nõusolek. TsMS § 604 lg 2 teise lause kohaselt, kui sundlõpetatud eraõiguslikule
juriidilisele isikule ei õnnestu määrata likvideerijat ja mõistliku aja jooksul ei ole algatatud ka
eraõigusliku juriidilise isiku pankrotimenetlust, määrab kohus ühtlasi, et isiku
likvideerimismenetlust läbi ei viida ja juriidiline isik kustutatakse registrist.

Kuivõrd likvideerijat on võimalik määrata üksnes tema nõusolekul ning selline nõusolek kohtul
puudub, ei ole võimalik likvideerijat määrata. Seetõttu tuleb äriühing sundlõpetada ilma
likvideerimismenetluseta ja kustutada registrist.
Kohus selgitab, et vastavalt ÄS § 218 lg 2 kui pärast osaühingu registrist kustutamist ilmneb, et
osaühingul jäi jaotamata vara ja vajalikud on täiendavad likvideerimisabinõud, võib kohus huvitatud
isiku nõudel otsustada täiendava likvideerimise ja ennistada vanade likvideerijate õigused või
määrata uued likvideerijad.



                                                                                                2
TsMS § 172 lg 6 alusel juriidilise isiku sundlõpetamise menetluse ning juriidilise isiku juhatuse ja
nõukogu asendusliikme, audiitori, erikontrolli läbiviija ja likvideerija määramise ja sellega seotud
menetluse kulud kannab juriidiline isik. Kohus jätab menetluskulud OÜ XXXX kanda.

ÄS § 204 lg 2 sätestab, et kui osaühing lõpetatakse kohtulahendi alusel, saadab kohus lahendi
äriregistrile kande tegemiseks.

/allkirjastatud digitaalselt/
Liisi Vernik
kohtunik




                                                                                               3
