                                                                                4-16-6899




                       KOHTUMÄÄRUS
Kohus                             Tartu Maakohus

Määruse tegemise aeg ja koht      4. oktoober 2016.a, Võru kohtumaja

Väärteoasja number                4-16-6899
Kohtunik                          Marju Persidskaja

Väärteoasi                        Aivo Ploomi väärteoasi Karistusseadustiku § 262 lg 1 järgi

Menetlustoiming                   Väärteomenetluses menetlusalusele isikule õigusabikulude
                                  hüvitamine

Menetlusalune isik                Aivo Ploom, isikukood 37110176518, aadress xxxxxxx-
                                  xxxxxxxxxxxxxxxxxx maakond

Kaitsja                           Feliks Luiksaar, Feliks Luiksaar Õigusbüroo FIE, Lembitu
                                  2A, Võru linn, Võru maakond



RESOLUTSIOON

1. Rahuldada menetlusaluse isiku Aivo Ploomi taotlus õigusabikulude hüvitamiseks
riigieelarve vahenditest.

2. Väärteomenetluse seadustiku § 23 alusel hüvitada riigieelarve vahenditest Aivo
Ploomi poolt kantud õigusabikulud ning mõista Eesti Vabariigilt Aivo Ploomi kasuks
välja 522 (viissada kakskümmend kaks) eurot valitud kaitsjale kohtuvälises menetluses
makstud tasu katteks. Kulu kanda Aivo Ploomi arveldusarvele nr
EE711010402006613005, SEB Pank AS.

3. Määrus saata teadmiseks menetlusosalistele.


 Edasikaebamise kord

 Maakohtu määruse peale on määruskaebuse esitamise õigus kohtumenetluse pooltel ja
 menetlusvälisel isikul, kui kohtu määrusega on piiratud nende või kaitstava isiku õigusi või
 seaduslikke huve. Määruskaebus esitatakse 15 (viieteistkümne) päeva jooksul, alates päevast,
 mil isik sai vaidlustatavast kohtumäärusest teada või pidi teada saama, vaidlustatava
 kohtumääruse koostanud kohtule, so Tartu Maakohtu Võru kohtumajale.
ASJAOLUD

Lõuna Prefektuur koostas 27.07.2016.a Aivo Ploomile väärteoprotokolli AB1456502. Väärteo
kirjelduse kohaselt Aivo Ploom 02.07.2016.a kella 19.15 ajal takistas avalikus kohas
xxxxxxxxxxxxxxxxxxxxxxx maja trepikoja välisukse ees K. V. sisenemist välisuksest
trepikotta, astudes talle ukse avamise ajal ette. Peale K. V. sisenemist trepikotta järgnes Aivo
Ploom talle selja tagant ja võttis käega tema õlast kinni ning pani teise käe K. V. jalgade vahele
ning pigistas teda istmiku piirkonnast. Aivo Ploomi käitumine häiris K. V. rahu ja ei vasta selle
piirkonna tavadele ning on häiriv keskmise objektiivse inimese seisukohast, sest tavapäraselt
inimesed nii avalikus kohas ei käitu.

Politsei- ja Piirivalveameti 31.08.2016.a määrusega lõpetati väärteoasjas nr 2860,16,001043
menetlus VTMS § 29 lg 1 p 1 alusel (teos puuduvad väärteo tunnused).

Aivo Ploom esitas 19.09.2016.a kohtule taotluse õigusabikulude hüvitamiseks Lõuna
prefektuuri 31.08.2016.a määrusega lõpetatud menetluses väärteoasjas nr 2860,16,001043.

Taotluse kohaselt on Aivo Ploom vastavalt temale esitatud arvetele kandnud õigusabikulusid
522 eurot (kokku 7 tundi ja 15 minutit tunnihinnaga 72 eurot). Riigikohus on oma lahendites
pidanud mõistlikuks tunnihinnaks viimasel ajal 120 eurot.

Tulenevalt VTMS §-st 23 palub menetlusalune isik hüvitada valitud kaitsjale makstud mõistliku
suurusega tasu summas 522 eurot riigieelarve vahenditest.

KOHTU SEISUKOHT JA PÕHJENDUSED

Väärteomenetluse seadustiku (VTMS) § 23 kohaselt hüvitatakse väärteomenetluse lõpetamise
korral § 29 lõike 1 punktides 1–3 ja 5–6 sätestatud alustel menetlusalusele isikule tema taotlusel
valitud kaitsjale makstud mõistliku suurusega tasu kohtu määruse alusel riigi- või kohaliku
eelarve vahenditest.

Menetlusaluse isiku taotluse kohaselt on Aivo Ploom kandnud õigusabikulusid summas 522
eurot. Taotlusele on lisatud Feliks Luiksaar Õigusbüroo arved nr 201678, 201681 ja 201685.

Arve nr 201678 kohaselt on Aivo Ploomile 30.07.2016.a väljastatud arve konsultatsiooni ja
vastulause koostamise ettevalmistamise eest kokku summas 252 eurot. Arve nr 201681 kohaselt
on Aivo Ploomile 02.08.2016.a väljastatud arve täiendava aja eest vastulause koostamisel ja
konsultatsiooni eest kokku summas 126 eurot. Arve nr 201685 kohaselt on Aivo Ploomile
27.08.2016.a väljastatud arve kaebuse koostamise eest kokku summas 144 eurot.

Seoses taotluse lahendamisega nõudis kohus politseist välja tutvumiseks väärteoasja nr
2860,16,001043 materjalid. Väärteoasja materjalide juures on mh 08.08.2016.a kuupäeva
kandev vastulause väärteoasjas nr 2860,16,001043 ning 30.08.2016.a kuupäeva kandev kaebus
väärteoasjas nr 2860,16,001043, mille on koostanud Aivo Ploomi kaitsja Feliks Luiksaar.

Eeltoodust nähtub, et arved nr 201678, 201681 ja 201685 on väljastatud kooskõlas tehtud tööga,
mille kirjeldus kajastub ka arvel.

Kohtuparktika kohaselt tuleb kaitsjatasu suuruse mõistlikkuse üle otsustamisel silmas pidada
nii kaitsja ühe tööühiku hinda (nt õigusabi tunnihind) kui ka osutatud õigusteenuse vajalikkust


                                              2 (3)
(vt Riigikohtu kriminaalkolleegiumi 2. detsembri 2011. a kohtuotsus väärteoasjas nr 3-1-1-99-
11, p 9).

Kaitsja poolt esitatud arvetel toodud toimingud (väärteoasja materjalidega tutvumine,
vastulause koostamine jne) on väärteoasja toimikust nähtuvalt tehtud, need toimingud on olnud
Aivo Ploomi kaitseks vajalikud ja toiminguteks kulunud aeg on põhjendatud.

Politsei- ja Piirivalveameti 31.08.2016.a määrusega on väärteoasjas nr 2860,16,001043
menetlus VTMS § 29 lg 1 p 1 alusel lõpetatud, kuna Aivo Ploomi teos puuduvad väärteo
tunnused, seega tulenevalt VTMS §-st 23 tuleb menetlusalusele isikule Aivo Ploomile
väärteomenetluse lõpetamise korral hüvitada valitud kaitsjale makstud mõistliku suurusega tasu
riigieelarve vahenditest.

Tulenevalt eeltoodust tuleb riigieelarve vahenditest hüvitada Aivo Ploomi poolt kantud
õigusabikulud summas 522 eurot.




/allkirjastatud digitaalselt/
Marju Persidskaja
kohtunik




                                            3 (3)
