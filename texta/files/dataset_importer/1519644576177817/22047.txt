                                KOHTUOTSUS
                                  EESTI VABARIIGI NIMEL

 Kohus                            Tallinna Halduskohus
 Kohtunik                         Sirje Kaljumäe
 Otsuse tegemise aeg ja koht      4. märts 2016, Tallinn
 Haldusasja number                3-15-2136
 Haldusasi                        I.M.u kaebus Tallinna Vanglalt mittevaralise kahju hüvitise
                                  väljamõistmiseks
 Menetlusosalised                 Kaebaja – I.M.
                                  Vastustaja – Tallinna Vangla, volitatud esindaja Irene Iskül
 Asja läbivaatamine               Kirjalik menetlus

RESOLUTSIOON
    1. Jätta I.M.u kaebus läbi vaatamata osas, mis puudutab laktoosivaba toidu
       serveerimist külmalt või leigelt.
    2. Jätta kaebus ülejäänud osas rahuldamata.
    3. Tagastada kaebuse läbi vaatamata jäetud osas riigilõiv 3 eurot 93 senti J. M.le.
    4. Ülejäänud osas jätta poolte menetluskulud nende enda kanda.


EDASIKAEBAMISE KORD JA SELGITUSED
Otsuse peale võib Tallinna Ringkonnakohtule esitada apellatsioonkaebuse 30 päeva jooksul
otsuse avalikult teatavakstegemisest arvates, s.o hiljemalt 4. aprillil 2016.
Vastuseks      esitatud   apellatsioonkaebusele     võib     teine menetlusosaline esitada
vastuapellatsioonkaebuse 14 päeva jooksul apellatsioonkaebuse vastuapellatsioonkaebuse
esitajale kättetoimetamisest arvates või ülejäänud apellatsioonitähtaja jooksul, kui see on pikem
kui 14 päeva (HKMS § 184 lg 3).
Kui apellant soovib asja arutamist kohtuistungil, tuleb tal seda apellatsioonkaebuses märkida,
vastasel korral eeldatakse, et ta on nõus asja lahendamisega kirjalikus menetluses (HKMS § 182
lg 1 p 9).


/allkirjastatud digitaalselt/
Sirje Kaljumäe
