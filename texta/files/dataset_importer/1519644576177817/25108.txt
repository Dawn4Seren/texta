                     TARTU MAAKOHUS
                           KOHTUOTSUS
                             EESTI VABARIIGI NIMEL
                                  Tagaseljaotsus

 Avalikult teatavakstegemine         Viljandi kohtumaja                      27. jaanuar 2016
 Tsiviilasi (number ja avaldus)      nr 2-15-16712
 Hagi ese                            AS Võhma ELKO hagi solidaarselt Age Auspere ja Toomas
                                     Terehovi vastu korteriomandi Kalevi 4-52, Võhma
                                     kommunaalvõlgnevuse (periood september 2012 kuni
                                     august 2015) 7078,64 euro väljamõistmiseks
 Hagihind                            7078,64 eurot
 Kohtukoosseis                       kohtunik Aivar Hint
 Menetlusstaadium                    hagi lahendamine
 Hageja                              AS Võhma ELKO (registrikood 10274767; Kauba tn 3,
                                     Võhma linn, e-post: info@vohmaelko.ee)
 Hageja esindaja                     juhatuse      liige     Kuldar      Kipper       (e-post:
                                     kuldar.kipper@vohmaelko.ee)
                                     Age Auspere (isikukood xxxxxxxxxx; aadress xxxxx x-x,
 Kostja I
                                     xxxxx xxxx, xxxxxxxxxx)
                                     Toomas Terehov (isikukood xxxxxxxxx, aadress xxxxx x-
 Kostja II
                                     xx, xxxxx xxxx, xxxxxxxxxx)


RESOLUTSIOON
1. Rahuldada hagi.
2. Välja mõista solidaarselt Age Ausperelt ja Toomas Terehovilt 7078 (seitse tuhat
   seitsekümmend kaheksa) eurot ja 64 senti AS Võhma ELKO kasuks.
3. Jaotada menetluskulud ning jätta need solidaarselt kostjate kanda.
4. Välja mõista solidaarselt Age Ausperelt ja Toomas Terehovilt AS Võhma ELKO kasuks
   hageja kantud menetluskulu 475 (nelisada seitsekümmend viis) eurot.
5. Tunnistada kohtuotsus viivitamatult täidetavaks.
6. Toimetada kohtuotsuse koopia kätte menetlusosalistele.

Selgitused otsusele
7. Selgitada:
7.1 TsMS § 444 lg 3 kohaselt võib kohus tagaseljaotsuse teha kirjeldava ja põhjendava osata.
7.2 Hagimaterjalid ja menetlusse võtmise määrus on Age Ausperele isiklikult allkirja vastu
    21.12.2015 kätte toimetatud (tl 28) ning Toomas Terehovile isiklikult allkirja vastu 02.12.2015
    kätte toimetatud (tl 23). Kostjad ei ole hagile tähtaegselt vastanud.
7.3 Kohus on menetluskulude otsustuses arvestatud hagihinnast tulenevat riigilõivu summas 475
    eurot.

                                            1
7.4 TsMS § 420 lg 1 järgi ei saa kostja tagaseljaotsuse peale apellatsioonkaebust esitada, kuid võib
    esitada kaja. Hageja, kelle avalduse alusel on tehtud tagaseljaotsus või kelle avaldust kostja
    vastu tagaseljaotsuse tegemiseks ei rahuldata ja jäetakse tema hagi rahuldamata, võib esitada
    otsuse peale apellatsioonkaebuse. TsMS § 632 lg 1 järgi võib apellatsioonkaebuse esitada 30
    päeva jooksul alates otsuse hagejale kättetoimetamisest, kuid mitte hiljem kui viie kuu
    möödumisel kohtuotsuse teatavakstegemisest.
7.5 TsMS § 415 lg 1 kohaselt võib kostja esitada tagaseljaotsuse peale kaja, kui tema tegevusetus,
    mis oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui: 1) hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt; 2) kohtuistungile ilmumata jäämise puhul oli kohtukutse toimetatud kostjale või
    tema esindajale kätte teisiti kui isiklikult allkirja vastu üleandmisega või kohtuistungil; 3)
    tagaseljaotsust ei võinud seaduse kohaselt teha.
7.6 TsMS § 415 lg 2 järgi võib kaja esitada tagaseljaotsuse kättetoimetamisest alates 30 päeva
    jooksul. Kui tagaseljaotsus toimetatakse kätte avalikult, võib kaja esitada 30 päeva jooksul alates
    päevast, kui kostja sai tagaseljaotsusest või selle täitmiseks algatatud täitemenetlusest teada.
7.7 TsMS § 142 lg 1 kohaselt tasutakse kajalt kautsjon. Sama sätte lg 2 kohaselt tasutakse
    kautsjonina summa, mis vastab riigilõivule poolelt hagihinnalt, kuid mitte vähem kui 100 eurot
    ja mitte rohkem kui 1500 eurot; TsMS § 149 lg 5 kohaselt tagastatakse kautsjon kaja osalise või
    täieliku rahuldamise korral kohtumääruse alusel. Kaja rahuldamata jätmise korral arvatakse
    kautsjon riigituludesse.
7.8 TsMS § 187 lg 6 kohaselt, kui menetlusosaline taotleb menetlusabi, peab ta esitama tähtaja
    kestel apellatsioonkaebuse; kaebuse põhjendamiseks või riigilõivu tasumiseks või kaebuses
    esineva sellise puuduse kõrvaldamiseks, mis on seotud menetlusabi taotlemisega, annab kohus
    mõistliku tähtaja pärast menetlusabi taotluse lahendamist, kui see taotlus ei ole esitatud
    põhjendamatult või tähtaja pikendamise eesmärgil.


(allkirjastatud digitaalselt)


 Aivar Hint
 Kohtunik




                                              2
