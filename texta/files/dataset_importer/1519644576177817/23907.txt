                                                                                 1-16-773




                              KOHTUOTSUS
                                 EESTI VABARIIGI NIMEL

Kohus                         Viru Maakohus

Otsuse tegemise aeg ja koht   10. veebruar 2016, Narva kohtumaja


Kriminaalasja number          1-16-773 (15233001205)

Kohtunik                      Galina Jasnjuk


Kohtuistungi sekretär         Ilona Berezina

Tõlk                          Irina Ogurova

Kriminaalasi                  Aleksei Gorjunovi süüdistuses KarS § 121 lg 2 p 2 järgi,
                              kokkuleppemenetluse korras
Prokurör                      Viru Ringkonnaprokuratuuri abiprokurör Sofja Hristoforova

Süüdistatav                   Aleksei Gorjunov

                              Elukoht xxx, asukoht Ida prefektuuri Narva kamber, isikukood
                              38201162246, EV kodanik, põhiharidus, emakeel – vene keel,
                              töökoht xxx.
                              Varasem karistatus: varem kriminaalkorras karistatud 3-l korral,
                              neist viimane:
                                  - 23.08.2010 Viru Maakohu Kohtla-Järve kohtumaja poolt
                                      KarS § 199 lg 2 p 4,7 järgi vangistusega 2 kuud, KarS §
                                      65 lg 2 alusel vangistusega 1 aasta, KarS § 69 lg 1 alusel
                                      asendati vangistus üldkasuliku tööga 730 tunni ulatuses,
                                      täitmise tähtaeg 15 kuud. Viru Maakohtu 24.05.2011
                                      kohtumäärusega        pöörati     karistus     täitmisele,
                                      ärakandmiseks on 11 kuud 11 päeva vangistust.
                              Tõkend - elukohast lahkumise keeld alates 30.08.2015. Kannab
                              karistust 30 päeva aresti Viru Maakohtu Narva kohtumaja
                              08.02.2016 kohtuotsuse nr 4-16-868 alusel.
Kaitsja                       Puudub, süüdistatav keeldus kaitsja osalemisest.

RESOLUTSIOON


Tunnistada Aleksei Gorjunov süüdi KarS § 121 lg 2 p 2 järgi ja mõista talle karistuseks 5
(viis) kuud vangistust.
                                                                                            1
                                                                                1-16-773



Arvata KarS § 68 lg 1 alusel eelvangistuses viibitud aeg alates 29.08.2015 kuni 31.08.2015,
so 3 (kolm) päeva, karistusaja hulka ning mõista Aleksei Gorjunovile lõplikult
ärakandmisele 4 (neli) kuud ja 27 (kakskümmend seitse) päeva vangistust.

Kohaldada KarS § 74 lg 1 ja mitte pöörata vangistust täielikult täitmisele, kui Aleksei
Gorjunov ei pane katseajal toime uut kuritegu ja täidab talle KarS § 75 lg 1 sätestatud
käitumiskontrolli ajaks pandud kontrollnõudeid, nimelt:
   1) elama aadressil xxx;
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 74 lg 3 alusel määrata katseajaks 1 (üks) aasta ja 6 (kuus) kuud.

KarS § 78 p 1 alusel hakkab katseaeg kulgema käesoleva seadustiku §-des 73 ja 74
sätestatud juhtudel kohtulahendi kuulutamisest, välja arvatud käesoleva seadustiku §-s 75
sätestatud käitumiskontrolli nõuete osas, mille kohaldamist alustatakse pärast
kohtulahendi jõustumist.

Aleksei Gorjunovile valitud tõkend, elukohast lahkumise keeld, tühistada kohtuotsuse
jõustumisel.

Mõista Aleksei Gorjunovilt riigituludesse välja menetluskulud: sundraha 645 (kuussada
nelikümmend viis) eurot, kaitsja Igor Belugini poolt kriminaalasja eeluurimisel osutatud
õigusabi eest 96 (üheksakümmend kuus) eurot.

Määrata, et Aleksei Gorjunovil on õigus tasuda väljamõistetud menetluskulud osade kaupa
alates kohtuotsuse jõustumisele järgnevast kuust ühe (1) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700010602 ning
selgitus „Aleksei Gorjunov, 1-16-773, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
                                                                                           2
                                                                                  1-16-773




Asja kohtulikul arutamisel kohus tuvastas

Aleksei Gorjunov süüdistatakse selles, et tema viibides 26.08.2015 kella 21.15 ajal
alkoholijoobes xxx asuvas korteris, konflikti käigus lõi rusikatega vastu käsi, millega
kannatanu kattis pead, oma xxx O K, millega tekitas kannatanule füüsilist valu, parema
käelaba marrastuse ja hematoomi vasaku käe keskmisel sõrmel.

Nimetatud tegudega pani Aleksei Gorjunov toime kehalise väärkohtlemise lähi- või
sõltuvussuhtes, so KarS § 121 lg 2 p 2 ettenähtud kuriteo.

Kooskõlas Aleksei Gorjunovi, tema kaitsja Igor Belugini ja Viru Ringkonnaprokuratuuri
Narva osakonna abiprokurör Sofja Hristoforova vahel 28.01.2016 sõlmitud kokkuleppega
nõuab prokurör kohtus Aleksei Gorjunovile karistuseks KarS § 121 lg 2 p 2 ettenähtud kuriteo
toimepanemise eest 5 (viis) kuud vangistust. Vastavalt KarS § 68 lg 1 arvestada karistusaja
hulka kohtueelse uurimise käigus kahtlustatavana kinnipidamine 29. – 31.08.2015, so kolm
päeva ning määrata karistuseks 4 (neli) kuud ja 27 (kakskümmend seitse) päeva vangistust.
Kohaldada KarS § 74 lg 1, 3 ja määrata, et karistus jäetakse täitmisele pööramata, kui Aleksei
Gorjunov katseaja jooksul ei pane toime uut tahtlikku kuritegu ja täidab kontrollnõudeid
vastavalt KarS § 75 lg 1 sätestatule, nimelt: elama kohtu poolt määratud alalises elukohas;
ilmuma kriminaalhooldaja määratud ajavahemike järel kriminaalhooldusosakonda
registreerimisele; alluma kriminaalhooldaja kontrollile oma elukohas ning esitama talle
andmeid       oma      kohustuste     täitmise     ja    elatusvahendite     kohta;     saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; saama kriminaalhooldusametnikult eelneva loa elu-,
töö- või õppimiskoha vahetamiseks; saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks. Katseajaks määrata
1 (üks) aasta ja 6 (kuus) kuud. Aleksei Gorjunovilt kuuluvad väljamõistmisele sundraha (645
eurot) ja kriminaalmenetluse kulud (riigi õigusabi 96 eurot).

Kohtuistungil Aleksei Gorjunov avaldas, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks, kokkuleppe sõlmimisel
avaldas oma tõelist tahet.

Prokurör toetas sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse
kohaldamisel kokkuleppe sõlmimine oli süüdistatava tõelise tahte avaldus, kõikidest
kokkuleppemenetluse normidest on kinni peetud.

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.


/allkirjastatud digitaalselt/
Galina Jasnjuk
Kohtunik



                                                                                             3
