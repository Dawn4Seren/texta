                              KOHTUOTSUS
                                   EESTI VABARIIGI NIMEL

Kohus                                       Harju Maakohus

Otsuse tegemise aeg ja koht                 09. märtsil 2016.a. Tallinn, Harju Maakohtu Liivalaia
                                            kohtumaja

Kriminaalasja number                        1-16-1365

Kohtunik                                    Anne Rebane

Kohtuistungi sekretär                       Merike Kunnus

Tõlk                                        Natalia Senkevitš

Kriminaalasi                                Aleksandr Kostini süüdistuses KarS § 199 lg 2 p 9- § 25
                                            lg 2 ja KarS § 121 lg 2 p 3 kokkuleppemenetluses

Prokurör                                    Helen Kiviloo

Süüdistatav                                 Aleksandr Kostin, elukoht: XXX; hetkel viibib vahi all;
                                            isikukood: 37002239512; kodakondsus: määratlemata;
                                            haridus: kesk-; emakeel: vene; töökoht puudub;
                                            Kriminaalkorras      korduvalt    karistatud,  viimati
                                            24.10.2015 Harju Maakohtu poolt KarS § 199 lg 2 p 9 –
                                            § 25 lg 2 järgi tingimisi vangistusega 1 kuu 10 päeva,
                                            katseajaga 1 aasta 6 kuud. Katseaeg 24.10.2015-
                                            23.04.2017, tõkend: vahistamine.

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Tunnistada Aleksandr Kostin süüdi KarS § 199 lg 2 p 9 - § 25 lg 2 järgi kvalifitseeritava kuriteo
toimepanemises ja mõista karistuseks 4 (neli) kuud vangistust.

Tunnistada Aleksandr Kostin süüdi KarS § 121 lg 2 p 3 järgi kvalifitseeritava kuriteo toimepanemises
ja mõista karistuseks 7 (seitse) kuud vangistust.

KarS § 64 lg 1 alusel lugeda kergem karistus kaetuks raskeima karistusega ja mõista liitkaristuseks 7
(seitse) kuud vangistust.

KarS § 65 lg 2 alusel suurendada mõistetud karistust Harju Maakohtu 24.10.2015 kohtuotsusega
mõistetud karistuse ärakandmata osa, s.o. vangistuse 1 (ühe) kuu ja 7 (seitsme) päeva võrra ja mõista
lõplikuks karistuseks 8 (kaheksa) kuud ja 7 (seitse) päeva vangistust.
KarS § 68 lg 1 alusel arvata eelvangistuses viibitud aeg alates 04.12.2015 karistusaja hulka ning
karistusaja algust arvestada Aleksander Kostin´i kinnipidamisest, s.o alates 04.12.2015.a.

Tõkend tühistada kohtuotsuse jõustumisel või karistuse ärakandmisel.

Asitõendid: CD plaat ja DVD-R plaat videosalvestistega jätta kriminaalasja juurde.

KrMS § 180 lg 1 alusel mõista Aleksandr Kostinilt välja menetluskulud: sundraha 645 eurot,
määratud kaitsjale määratud tasu summas 336 eurot, s.o. menetluskulud kokku 981 eurot.

KrMS § 180 lg 3 alusel määrata, et Aleksandr Kostin võib menetluskulud tasuda ositi 12 kuu jooksul
alljärgneva graafiku alusel:

   Alates kohtuotsuse jõustumisest tuleb iga kuu 15.kuupäevaks tasuda 81,75 eurot Maksu- ja
   Tolliameti arveldusarvele EE351010052031000004 (SEB Pank), EE502200221014193355
   (Swedbank),      EE873300333499990003       (Danske    Bank    AS     Eesti    filiaal)  või
   EE401700017002872300 (Nordea Bank AB Eesti filiaal). Viitenumber on 99916700017524.
   Selgitusse tuleb märkida kriminaalasja number, makse nimetus (Menetluskulud) ja oma nimi.

Kohtukulude tasumist tõendav dokument tuleb esitada Harju Maakohtu Liivalaia kohtumaja
kriminaalkantseleile.

Edasikaebamise kord

Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.

Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega. Kriminaalmenetluse kulude
hüvitamise otsustuse võib vaidlustada apellatsioonis või määruskaebuse lahendamise menetluses.
Määruskaebus tuleb esitada Harju Maakohtule 15 päeva jooksul alates päevast, mil isik sai
vaidlustatavast lahendist teada või pidi teada saama.

KOHTUOTSUSE PÕHIOSA
I Süüdistuse sisu

Aleksander Kostin´it süüdistatakse selles, et tema isikuna, keda on 24.10.2015 Harju Maakohtu poolt
süstemaatilise varguse katse toimepanemise eest süüdi mõistetud ja karistatud tingimisi vangistusega
ning kes jätkas katseajal varguste toimepanemist ja uuesti 04.12.2015 kella 13.45 ajal, viibides
Tallinnas Endla 45 asuvas kaupluses Kristiine Prisma, võttis võõra vallasasja ebaseadusliku
omastamise eesmärgil müügisaalist AS-le Prisma Peremarket kuuluvad 15 tk Fazeri pähklišokolaadi
maksumusega 2,69 eurot/tk, kogusummas 40,35 eurot, pani need kaasas olnud seljakotti, millega
möödus kassadest jättes kauba eest tasumata, kuid tegu jäi tema tahtest olenemata põhjustel lõpule
viimata, kuna ta oli peetud kinni turvatöötaja poolt.
Samuti tema isikuna, keda on 24.10.2015 Harju Maakohtu poolt süstemaatilise varguse katse
toimepanemise eest süüdi mõistetud ja karistatud tingimisi vangistusega ning kes jätkas katseajal
varguste toimepanemist ja uuesti 05.12.2015 kella 21.12 ajal viibides Tallinnas Toompuiestee 37

                                              2
asuvas kaupluses Balti Jaama Selver, võttis võõra vallasasja ebaseadusliku omastamise eesmärgil
müügisaalist Selver AS-le kuuluvat kaupa kogumaksumusega 5,56 eurot, nimelt 4 plastikpudelit
Gin´i Long Drink maksumusega 1,29 eurot + pandipakend 0,10 eurot/tk, pani need kaasas olnud
seljakotti, millega möödus kassadest jättes kauba eest tasumata, kuid tegu jäi tema tahtest olenemata
põhjustel lõpule viimata, kuna ta oli peetud kinni turvatöötaja poolt.
Seega Aleksander Kostin pani oma tahtliku tegevusega toime võõra vallasasja äravõtmise katse selle
ebaseadusliku omastamise eesmärgil süstemaatiliselt, see on KarS § 199 lg 2 p 9 - § 25 lg 2 järgi
kvalifitseeritava kuriteo.

Samuti tema, olles isikuks, keda on 11.10.2013 Pärnu Maakohtu poolt süüdi mõistetud ja karistatud
KarS § 121 järgi, uuesti 05.12.2015 kella 21.15 ajal viibides Tallinnas Toompuiestee 37 asuvas Balti
Jaama Selveri kaupluse turvaruumis, lõi peaga vastu turvatöötaja XXX laupa, tekitades sellega
kannatanule füüsilist valu ja tervisekahjustuse – muhu otsmikule.
Seega Aleksander Kostin pani oma tahtliku tegevusega toime teise inimese tervise kahjustamise,
samuti valu tekitava kehalise väärkohtlemise, korduvalt, s.o KarS § 121 lg 2 p 3 järgi kvalifitseeritava
kuriteo.

II Kohtu seisukoht kokkuleppe osas

Toimunud kokkuleppemenetluse läbirääkimiste käigus süüdistatav ja tema kaitsja nõustusid kuriteo
kvalifikatsiooniga, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Kokkulepe oli süüdistatavale arusaadav ja ta jäi kohtus selle
juurde. Kokkuleppe sisu kajastub kohtuotsuse resolutiivosas. Prokurör jäi sõlmitud kokkuleppe
juurde. Süüdistatava nõusolekul ei osalenud kaitsja kohtuistungil.

Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on seisukohal, et Aleksandr Kostin on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Aleksandr Kostin süüdi tunnistada KarS §
199 lg 2 p 9 - § 25 lg 2 ja KarS § 121 lg 2 p 3 järgi ning mõista talle karistus vastavalt kokkuleppele.

III Kohtu seisukoht menetluskulude osas

Vastavalt KrMS-i § 180 lõikele 1 hüvitab süüdimõistva kohtuotsuse korral menetluskulud
süüdimõistetu. Kuna Aleksandr Kostini rahalised kohustused on suhteliselt suured, võib
menetluskulude korraga tasumine olla raskendatud. KrMS § 180 lg 3 alusel määrab kohus, et
Aleksandr Kostin võib tasuda menetluskulud ositi 12 kuu jooksul alates käesoleva otsuse
jõustumisest, lähtudes kohtuotsuse resolutiivosas esitatud graafikust.

Kohus juhindus kriminaalmenetluse seadustiku (KrMS) §-st 248 lg 1 p 5 ja § 249.


Anne Rebane
Kohtunik




                                                3
