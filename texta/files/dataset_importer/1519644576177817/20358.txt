                                 KOHTUOTSUS
                               EESTI VABARIIGI NIMEL

 Kohus                             Viru Maakohus

 Otsuse tegemise aeg ja koht       24. märts 2016, Rakvere kohtumajas, kirjalikus menetluses

 Kohtuasja number                  1-16-1635 (15259000620)

 Kohtunik                          Kristel Vedro

 Kriminaalasi                      Andris Kaasike süüdistuses KarS § 424 järgi

 Menetlusliik                      Käskmenetlus

                                   ANDRIS KAASIKE, isikukood 37007185218; Eesti Vabariigi
                                   kodanik, elukoht: xxxx; töökoht: xxxx; varem kriminaalkorras
 Süüdistatav                       karistamata; tõkend – elukohast lahkumise keeld kohaldatud
                                   alates 21.01.2016.

 Kaitsja                           Vandeadvokaat Matti Reinsalu, määratud korras

 Prokurör                          Ain Tali

 Kohaldatud õigusnormid            KrMS § 251 lg 1, § 253 p 1, § 254, § 180 lg 1, KarS § 66 lg 1,3


RESOLUTSIOON

Tunnistada Andris Kaasike süüdi KarS § 424 järgi ja karistuseks mõista rahaline karistus
50 päevamäära ulatuses, s.o summas 1270 (üks tuhat kakssada seitsekümmend) eurot.

KarS § 50 lg 1 p 1 alusel võtta Andris Kaasikeselt lisakaristusena ära mootorsõiduki
juhtimise õigus 5 (viieks) kuuks.

Vastavalt Liiklusseaduse § 127 kohustada Andris Kaasikest viie tööpäeva jooksul
kohtuotsuse jõustumisest arvates loovutama oma juhiloa Maanteeametile.

KarS § 66 lg 1 ja 3 alusel määrata rahaline karistus tasumisele ositi 10 kuu jooksul
selliselt, et alates maikuust 2016.a tuleb igas kuus tasuda vähemalt 127 (ükssada
kakskümmend seitse) eurot lõpetades rahalise karistuse tasumise hiljemalt 28.02.2017.

Rahalise karistuse osamaksed tasuda Maksu- ja Tolliameti arveldusarvele SEB Pank
EE351010052031000004,     Swedbank    EE502200221014193355,       Nordea    Pank
EE401700017002872300, Danske bank EE873300333499990003. Maksekorraldusele
                                              1
märkida viitenumber 99916400002156            ning selgitus: „Andris Kaasike, 1-16-1635,
rahalise karistuse osamakse.“

Mõista Andris Kaasikeselt riigituludesse menetluskuluna: 645,00 eurot sundraha KrMS
§ 175 lg 1 p 9 ja § 179 lg 1 p 2 alusel ning 48,00 eurot kaitsjatasu vandeadvokaadi Matti
Reinsalu poolt õigusabi osutamise eest.

Menetluskulud kokku summas 693 (kuussada üheksakümmend kolm) eurot tasuda
Maksu- ja Tolliameti arveldusarvele SEB Pank EE351010052031000004, Swedbank
EE502200221014193355, Nordea Pank EE401700017002872300, Danske bank
EE873300333499990003. Maksekorraldusele märkida viitenumber 99916700021578
ning selgitus: „Andris Kaasike, 1-16-1635, menetluskulud.“

Kui rahalise karistuse osamakse ja menetluskulud pole tähtaegselt tasutud, suunatakse
nõue täies ulatuses täitemenetluse läbiviimiseks kohtutäiturile täitemenetluse seadustikus
sätestatud korras.

Tõkend - elukohast lahkumise keeld - tühistada kohtuotsuse jõustumisel.

Edasikaebamise kord
Süüdistataval ja kaitsjal on õigus käskmenetluses tehtud kohtuotsuse kättesaamisest arvates 15
päeva jooksul taotleda, et kohus arutaks kriminaalasja üldkorras. Kui süüdistatav ega kaitsja ei
taotle, et kohus arutaks kriminaalasja üldkorras, käskmenetluses tehtud kohtuotsus jõustub.

I Kuriteo asjaolud

Kriminaalasja materjalidest nähtub, et Andris Kaasikest kahtlustatakse KarS § 424 järgi
kvalifitseeritava kuriteo toimepanemises.

II Süüdistuse sisu

Andris Kaasikest süüdistatakse selles, et tema 16.07.2015 õhtul kella 20.50 paiku juhtis
alkoholijoobes olles Lääne-Virumaal Haljala alevikus Võsu mnt 5 juures mootorsõidukit xxxx
registreerimismärgiga xxxx. Tõendusliku alkomeetriga Dräger Alcotest 7110 EST
seerianumbriga ARBK-0025 mõõdeti tema ühes liitris väljahingatavas õhus
alkoholisisalduseks 1,10 mg/l kohta.
Seega Andris Kaasike, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.

III Prokuröri ettepanek

Võttes arvesse, et tõendamiseseme asjaolud on selged ja prokurör peab võimalikuks kohaldada
põhikaristusena rahalist karistust, taotleb prokuratuur asja lahendamist käskmenetluses.

Prokurör teeb ettepaneku tunnistada Andris Kaasike süüdi KarS § 424 järgi ja karistada teda
rahalise karistusega 50 päevamäära ulatuses arvestades Andris Kaasikese päevamääraks 25,40
eurot s.o summas 1270 eurot.
Lisaks teeb prokurör ettepaneku võtta Andris Kaasikeselt sõiduki juhtimise õigus 5 (viieks)
kuuks.


                                               2
Ka teeb prokurör KarS § 66 alusel ettepaneku määrata rahalise karistuse tasumine ositi 10 kuu
jooksul alustades tasumist kohtuotsusele järgnevast kuust.

IV Kohtu põhjendused
KrMS § 251 lg 1 sätestab, et kui teise astme kuriteos, mille eest prokurör peab võimalikuks
kohaldada põhikaristusena rahalist karistust, on tõendamiseseme asjaolud selged, võib kohus
prokuratuuri taotlusel lahendada kriminaalasja käskmenetluses. KrMS § 253 p 1 kohaselt teeb
kohtunik kriminaalasja kohtusse saabumisel, kuid mitte enne viieteistkümne päeva möödumist
süüdistusakti süüdistatavale ja kaitsjale edastamisest, pärast kriminaalasja kohtualluvuse
kontrollimist kohtuotsuse käskmenetluses KrMS § 254 järgi. Vastavalt KrMS § 254 lg 1, kui
kohtunik nõustub järeldustega, mis on esitatud süüdistusaktis süüdistuse tõendatuse ning
karistuse määra kohta, koostab ta kohtuotsuse.

Kriminaalasi ning süüdistusakt Andris Kaasikese süüdistuses saabus kohtusse 29.02.2016.
Süüdistusakti koopia on süüdistatavale edastatud samuti 29.02.2016.

Kohtunik nõustub järeldustega, mis on esitatud süüdistusaktis süüdistuse tõendatuse ning
karistuste määra kohta. Kuriteo toimepanemine süüdistatava poolt on tõendamist leidnud
indikaatorvahendi kasutamise protokolli, sõiduki juhtimiselt kõrvaldamise otsuse, tõendusliku
alkomeetri kasutamise protokolli ja väljatrüki, mõõtevahendi taatlustunnistuse ning tunnistaja
T L ja kahtlustatava Andris Kaasikese ütlustega. Tegemist on teise astme kuriteoga.
Tõendamiseseme asjaolud on selged ning vastavalt prokuröri taotlusele on põhjendatud asja
lahendamine käskmenetluses KrMS § 251 alusel.

Kohus Andris Kaasikese käitumises õigusvastasust ega süüd välistavaid asjaolusid ei
tuvastanud ja asub seisukohale, et süüdistatav pani toime talle inkrimineeritava kuriteo.

KarS § 424 näeb mootorsõiduki joobeseisundis juhtimise eest karistusena ette rahalise karistuse
või kuni kolmeaastase vangistuse. KarS § 50 lg 1 p 1 kohaselt võib kohus mootor-, õhu- või
veesõiduki, samuti trammi või raudteeveeremi ohutu liiklemise või käituseeskirjade
rikkumisega seotud süüteo eest lisakaristusena kohaldada sõiduki juhtimise õiguse äravõtmist
kuriteo korral kuni kolmeks aastaks.

LS § 127 kohaselt kui isiku suhtes on jõustunud mootorsõiduki juhtimisõiguse äravõtmise või
kehtetuks tunnistamise otsus, on isik kohustatud viie tööpäeva jooksul otsuse jõustumisest
arvates loovutama oma juhiloa Maanteeametile.

KarS § 56 lg 1 näeb isiku karistamise alusena ette isiku süü. Karistuse mõistmisel kohtu poolt
või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid. Süüdistatava Andris Kaasikesel karistust kergendavad ja
raskendavad asjaolud puuduvad.

Kohus leiab, et süüdistatav Andris Kaasikese kui varem väärteo- ja kriminaalkorras karistamata
isiku puhul on karistuse eesmärk saavutatav rahalise karistuse mõistmisega põhikaristusena ja
lisakaristusena sõiduki juhtimise õigusest ilmajätmisega viieks kuuks. Kohus on seisukohal, et
asjaoludele tuginedes tuleb Andris Kaasike süüdi tunnistada KarS § 424 järgi ning
põhikaristuseks mõista talle rahaline karistus 50 päevamäära ulatuses ehk 1270 eurot arvestades
keskmise päevasissetuleku alusel arvutatud päevamääraks 25,40 eurot ja lisakaristusena jätta
Andris Kaasike ilma sõiduki juhtimise õigusest viieks kuuks.

                                              3
Kohus nõustub prokuröri ettepanekuga ja vastavalt KarS § 66 lg 1 ja 3 määrab rahalise karistuse
tasumise ositi 10 osamaksena alates kohtuotsuse jõustumisele järgnevast kuust.

V Kohtu seisukoht menetluskulude osas

Käesolevas kriminaalasjas on menetluskuluks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 palga alammäära, s.o.
645 eurot ja määratud kaitsja tasu 48 eurot.

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Menetluskulud kokku summas 693 eurot kuuluvad väljamõistmisele riigieelarve
tuludesse.


(allkirjastatud digitaalselt)

Kristel Vedro
kohtunik




                                              4
