                           KOHTUMÄÄRUS
Kohus                             Viru Maakohus

Määruse tegemise aeg ja koht      26. jaanuar 2016, Rakvere kohtumaja, kirjalik menetlus

Kohtuasja number                  4-11-4709

Kohtunik                          Kristel Vedro


Kohtuasi                          Eesti Vabariik (Riigi Tugiteenuste Keskuse kaudu)
                                  avaldus Ivan Baškirovile määratud rahatrahvi
                                  asendamiseks arestiga

Avalduse esitaja                  Eesti Vabariik (Riigi Tugiteenuste Keskuse kaudu)
                                  Esindaja Mirja Mehine, e-post: mirja.mehine@just.ee

Võlgnik
                                  Ivan Baškirov (isikukood 38712202234),
                                  elukoht xxxx

RESOLUTSIOON

Eesti Vabariik (Riigi Tugiteenuste Keskuse kaudu) avaldus asendada arestiga Ivan
Baškirovile määratud karistus: 06.01.2012 Harju Maakohtu otsusega väärteoasjas nr 4-
11-4709 Narkootiliste ja psühhotroopsete ainete ning nende lähteainete seaduse § 151
alusel määratud rahatrahv 10 trahviühikut, so summas 40 eurot, jätta rahuldamata.

Määrus toimetada kätte avalduse esitajale ja Ivan Baškirovile ja saata teadmiseks
kohtutäitur Raigo Pärsile.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

ASJAOLUD JA KOHTUMÄÄRUSE PÕHJENDUSED

1. Eesti Vabariik (Riigi Tugiteenuste Keskuse kaudu) esitas 16.01.2014 Harju Maakohtule
avalduse asendada arestiga Ivan Baškirovile määratud karistus: 06.01.2012 Harju Maakohtu
otsusega väärteoasjas nr 4-11-4709 Narkootiliste ja psühhotroopsete ainete ning nende


                                                                                           1
lähteainete seaduse § 151 alusel määratud rahatrahv 10 trahviühikut, so summas 40 eurot.
Harju- Maakohtu otsus jõustus 22.01.2012.

2. Kuna Ivan Baškirov ei tasunud rahatrahvi vabatahtlikult, alustas kohtutäitur Raigo Pärs
14.03.2013 tema suhtes antud väärteoasjas täitemenetluse. Täitmisteade on võlgnikule kätte
toimetatud Ametlike Teadaannete kaudu 01.07.2013. Võlgnik ei oma vara, millele
täitemenetluse käigus oleks võimalik sissenõuet pöörata. Võlgnik ei tööta. Tal puudub
kinnisvara. Võlgnik omab kahte sõidukit, millele on juba varasemate võlgnevuste tõttu teised
kohtutäiturid käsutamise keelumärked seadnud. Võlgnikule kuuluvad pangakontod on
arestitud, kuid neil puuduvad piisvad rahalised vahendid. 14.05.2014 teatas kohtutäitur Raigo
Pärs kohtuvälisele menetlejale eelnimetatud rahatrahvi täitmise võimatusest.

3. Sissenõudja Eesti Vabariik (Riigi Tugiteenuste Keskuse kaudu) juhindus kohtule avalduse
esitamisel TMS §-st 201 lg-st 1, mille kohaselt rahatrahvi asendamist arestiga taotleb kohtult
sissenõudja.

4. Harju Maakohtu 17.02.2014 määrusega anti asi kohtualluvuse alusel lahendamiseks Viru
Maakohtu Rakvere kohtumajale.
Kohtule esitatud materjalidest nähtub, et Ivan Baškirov ei ilmunud Harju Maakohtu
kohtuistungile põhjendusel, et töötab xxxx. Rahvastikuregistrist nähtub, et Ivan Baškirovi
elukoht on alates 07.05.2012 xxxx, enne nimetatud kuupäeva oli tema elukohaks xxxx. Harju
Maakohtu 06.01.2012 otsus jõustus 22.01.2012. Rahatrahv on tasumata.

5. Kohus leiab, et esitatud taotlus tuleb jätta rahuldamata, avaldus on käesolevaks ajaks
aegunud.
Viru Maakohus määras asenduskaristuse kohaldamiseks istungeid korduvalt: 24.03.2014,
02.04.2015, 21.09.2015. Kutsed võttis vastu elukohaks xxxx, isiku isa, kelle sõnul elab poeg
xxxx, tema saabumise kohta andmed puuduvad. Elukohta xxxx, on kohaldatud isiku suhtes
sundtoomist, mis tulemust ei andnud. Isiku isa G B sõnul elab Ivan Baškirov juba kolm aastat
xxxx ning sellel ajal pole xxxx käinud. Rahvastikuregistrist nähtub, et Ivan Baškirovi elukoht
on alates 07.05.2012 xxxx. Asenduskaristuse kohaldamist ei olnud eeltoodud põhjendustel
võimalik kohaldada.

6. Karistusseadustik (KarS) § 82 lg 4 kohaselt täitmisele pööratud rahatrahvi sissenõue aegub,
kui rahatrahvi ei ole sisse nõutud nelja aasta jooksul väärteoasjas tehtud otsuse jõustumisest.
Täitmise aegumine peatub võlgniku vangistuses viibimise või aresti kandmise ajaks. Harju
Maakohtu 06.01.2012 otsus jõustus 22.01.2012. Rahatrahvi ei ole sisse nõutud nelja aasta
jooksul väärteoasjas tehtud otsuse jõustumisest, täitmisele pööratud rahatrahvi sissenõue
aegus 22.01.2016. Täitmise aegumine ei peatunud.
7. Eeltoodu alusel tuleb jätta Eesti Vabariik (Riigi Tugiteenuste Keskuse kaudu) avaldus
asendada arestiga Ivan Baškirovile määratud karistus: 06.01.2012 Harju Maakohtu otsusega
väärteoasjas nr 4-11-4709 Narkootiliste ja psühhotroopsete ainete ning nende lähteainete
seaduse § 151 alusel määratud rahatrahv 10 trahviühikut, so summas 40 eurot, rahuldamata.

(allkirjastatud digitaalselt)
Kristel Vedro
kohtunik




                                                                                             2
