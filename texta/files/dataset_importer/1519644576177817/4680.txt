                                                                              4-16-5346




                           KOHTUOTSUS
                              EESTI VABARIIGI NIMEL
                                 (RESOLUTIIVOSA)


Kohus                           Harju Maakohus

Otsuse tegemise aeg ja koht     19. oktoobril 2016 Tallinn, Liivalaia kohtumaja

Väärteoasja number              4-16-5346 (10220142886758)

Kohtunik                        Külli Iisop

Kohtuistungi sekretär           Sigrid Dikker

Väärteoasi                      Einar Vellendi      esitatud    kaebus   Politsei- ja
                                Piirivalveameti    Põhja     prefektuuri  Lääne-Harju
                                politseijaoskonna 21.06.2016 otsuse peale väärteoasjas
                                nr 10220142886758

Kohtumenetluse pooled           Kaebuse esitaja (menetlusalune isik): Einar Vellend
                                (isikukood: 38004260310, keskharidusega, elukoht:
                                XXXX; XXXX OÜ juhatuse liige.

                                Kohtuväline menetleja: Politsei- ja Piirivalveameti Põhja
                                prefektuuri Lääne-Harju politseijaoskond (asukoht:
                                Rahumäe tee 6/1, 11316 Tallinn)

Kohtuistungi toimumise aeg      19.10.2016

Istungil osalenud isikud        Menetlusalune isik: Einar Vellend
                                Kohtuväline menetleja: PPA Põhja prefektuuri Lääne-
                                Harju politseijaoskonna esindaja Oleg Klok


RESOLUTSIOON
Einar Vellendi kaebus PPA Põhja prefektuuri Lääne-Harju politseijaoskonna
21.06.2016 kiirmenetluse otsuse peale trahvi vähendamiseks jätta rahuldamata.
KarS § 66 lg 2 alusel kohus määrab, et mõistetud rahatrahvi 60 eurot on võimalik
tasuda osade kaupa 3 kuu jooksul (20 eurot kuus) alates kohtuotsuse jõustumisest.
                                              2



Edasikaebamise kord
Väärteomenetluse seadustiku (VTMS) §-de 155 ja 156 alusel on menetlusaluse isiku
advokaadist kaitsjal, kohtuvälisel menetlejal või tema advokaadist esindajal õigus esitada
kassatsioonikaebus Riigikohtule 30 päeva jooksul, arvates päevast, mil kohtuotsus on
kohtumenetluse pooltele tutvumiseks kättesaadav. Kassatsiooni esitamise soovist tuleb
maakohtule teatada 7 päeva jooksul alates kohtuotsuse või selle lõpposa kuulutamisest.

Asjaolud ja kohtumenetluse poolte seisukohad
1. Politsei- ja Piirivalveameti Põhja prefektuuri Lääne-Harju politseijaoskonna 21.06.2016
kiirmenetluse otsusega nr 10220142886758 karistati Einar Vellendit Liiklusseaduse (LS) §
221 lg 1 järgi rahatrahviga 15 trahviühikut, s.o 60 eurot.
Otsuse kohaselt juhtis E. Vellend 21.06.2016 kell 15.15 Tallinnas Tammsaare ja Mustamäe
tee ristmikul mootorsõidukit Smart Roadster (registreerimisnumbriga XXXX) ja alustas
ristmiku ületamist keelava kollase fooritule põledes. Sellega rikkus E. Vellend LS § 58 lg 3
nõudeid.

2. E. Vellend esitas otsuse peale kaebuse, milles palub vähendada määratud rahatrahvi 30
eurole ning asendada rahatrahv ühiskondlikult kasuliku tööga. Kaebaja märgib, et kuna
rikkumine ei toimunud tahtlikult, siis on rahatrahv ebamõistlikult suur ja nii suurt summat ei
õnnestu tal tasuda. Oma kaebuse juurde jäi E. Vellend ka kohtuistungil ning lisas, et juhul kui
trahvi suurus jääb vähendamata, taotleb ta selle tasumise võimalust 3 kuu jooksul.

3. Kohtuväline menetleja palus jätta kaebus trahvi vähendamiseks rahuldamata, kuid ei
vaielnud vastu, kui määratud rahatrahv makstakse ositi kolme kuu jooksul.
Menetleja märkis, et ristmikule lähenedes peab juht olema eriti tähelepanelik ja arvestama
ristmiku liiklusoludega. Isikule on mõistetud karistus alla LS § 221 lg 1 sanktsiooni keskmist
määra. Karistuse määramisel on lähtutud õiguskorra kaitsmise huvidest ja võimalusest
mõjutada E. Vellendit edaspidi hoiduma süütegude toimepanemisest. Isikul on kehtiv karistus
LS § 227 lg-s 3 sätestatud väärteo toimepanemise eest. Trahvi vähendamiseks alust ei ole.

Menetlusnormid, millest kohus juhindub otsuse tegemisel, on VTMS § 132 p 2, 133 ja 135.




Külli Iisop
Kohtunik
/allkirjastatud digitaalselt/
