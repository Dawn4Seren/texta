                        KOHTUMÄÄRUS
Kohus                                 Tartu Maakohus
Määruse tegemise aeg ja koht          13. jaanuar 2016, Tartu kohtumaja
Väärteoasja number                    4-15-10075
Kohtunik                              Rutt Teeveer
Väärteoasi                            Lõuna Prefektuuri 24.08.2012 otsus väärteosjas nr
                                      2860,12,002809
Taotlus                               sissenõudja avaldus süüdlasele asenduskaristuse
                                      kohaldamiseks
Menetlustoiming                       avalduse rahuldamata jätmine
Menetlusosalised                      võlgnik/süüdlane: Elar Saar (isikukood 38708072732;
                                      elukoht XXXX)
                                      sissenõudja/kohtuväline menetleja:  Politsei-  ja
                                      Piirivalveameti Lõuna prefektuur, esindaja Tarmo
                                      Tammesoo

RESOLUTSIOON
1. Jätta rahuldamata sissenõudja avaldus Elar Saarele asenduskaristuse kohaldamiseks seoses
   rahatrahvi tasumisega.
2. Määruse koopia saata menetlusosalistele ja kohtutäitur Sirje Taelale.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule viieteistkümne päeva jooksul
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Politsei- ja Piirivalveameti Lõuna prefektuuri 24.08.2012 otsusega väärteoasjas nr
2860,12,002809 karistati Elar Saart KarS § 218 lg 1 järgi rahatrahviga 80 eurot. Kohtuvälise
menetleja lahend jõustus 10.09.2012.
Kuna Elar Saar karistuseks määratud rahatrahvi vabatahtlikult ära ei tasunud, siis alustas
kohtutäitur selle sissenõudes menetluse täiteasjas nr 193/2012/2995.
24.11.2015 saabus Tartu Maakohtusse sissenõudja Politsei- ja Piirivalveameti Lõuna
prefektuuri avaldus Elar Saarele asenduskaristuse kohaldamiseks, kuna trahvi sundtäitmine on
isiku varatuse tõttu võimatu.
12.01.2016 teatas sissenõudja, et Elar Saar on 11.01.2016 tasunud Politsei- ja Piirivalveameti
Lõuna Prefektuuri otsusega väärteoasjas nr 2860,12,002809 määratud rahatrahvi 80 eurot.
KOHTU SEISUKOHT
VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata. Sama paragrahvi lõige 3 sätestab, et kui rahatrahvi asendamine
arestiga või üldkasuliku tööga ei ole mingil põhjusel võimalik või süüdlane on enne
asendusaresti või üldkasuliku töö kohaldamist rahatrahvi tasunud, teeb maakohus määruse,
milles jätab sissenõudja avalduse rahatrahvi asendamise kohta arestiga või üldkasuliku tööga
rahuldamata.
Kuna Elar Saarele Politsei- ja Piirivalveameti Lõuna prefektuuri 24.08.2012 otsusega
väärteoasjas nr 2860,12,002809 määratud rahatrahv 80 eurot on enne asenduskaristuse
kohaldamist täielikult tasutud, jätab kohus sissenõudja avalduse VTMS § 211 lg 3 alusel
rahuldamata.




/allkirjastatud digitaalselt/
Kohtunik




                                                                                              2
