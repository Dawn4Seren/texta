                            KOHTUMÄÄRUS
        Sissenõudja avalduse rahuldamata jätmine asenduskaristuse kohaldamiseks


Kohus                            Tartu Maakohus
Määruse tegemise aeg ja koht     27. september 2016, Viljandi kohtumaja
Väärteoasja number                4-16-4141; kohtuvälises menetluses nr 284015000170
                                  täiteasi nr 171/2015/425

Lahend väärteoasjas              kohtuvälise menetleja PPA Lõuna prefektuuri 11. märtsi
                                 2015 otsus Rainis Parmu karistamises KarS § 218 lg 1
                                 järgi rahatrahviga 20 trahviühikut, s.o 80 eurot
Menetlus ja menetluse ese        väärteoasjas tehtud otsuse täitmine
                                 asenduskaristuse kohaldamine
Kohtunik                         Aivar Hint
Sissenõudja avalduse esitajana   Politsei- ja Piirivalveameti Lõuna prefektuur
Süüdlane                         Rainis Parm (isikukood 39012266038; elukoht xxxxx xx
                                 xxxxxxxxx )
Kohtutäitur                      Janek Pool




RESOLUTSIOON

Juhindudes väärteomenetluse seadustiku (VTMS) § 211 lg-st 3, kohus

määras:

1. Jätta rahuldamata PPA Lõuna prefektuuri avaldus Rainis Parmule 11. märtsi 2015. a
   otsusega väärteoasjas nr 284015000170 määratud rahatrahvi 20 trahviühikut s.o 80
   eurot arestiga asendamiseks.
2. Saata määruse koopia avaldajale ja kohtutäiturile.

Edasikaebamise kord ja selgitused kohtumäärusele
Kohtumääruse peale on kohtumenetluse pooltel samuti menetlusvälisel isikul, kui kohtu
määrusega on piiratud nende või kaitstava isiku õigusi või seaduslikke huve õigus esitada
Tartu Ringkonnakohtule Tartu Maakohtu Viljandi kohtumaja kaudu määruskaebus 15-ne
päeva jooksul mil isik sai vaidlustatava kohtumäärusest teada või pidi teada saama.
ASJAOLUDE KIRJELDUS JA KOHTU PÕHJENDUSED

I Asjaolud
Kohaldatud rahatrahvi täitemenetluses on sissenõudja esitanud Tartu Maakohtule Viljandi
kohtumaja kaudu avalduse süüdlasele mõistetud tasumata rahatrahvi asendamise
otsustamiseks arestiga. Süüdlase kohta on jõustunud otsus tema karistamises rahatrahviga.
Sissenõudja on saatnud rahatrahvi täitmiseks kohtutäiturile. Kohtutäitur on TMS § 201 lg 1
kohaselt sissenõudjat teavitanud täitmise võimatusest. Väitetavalt võlgnikul puudub vara,
millele sissenõuet pöörata. Kohtutäituri teatisest nähtub tasumata rahatrahv 80 eurot.
Süüdlane on tasunud rahatrahvi täies ulatuses, mis nähtub kohtule esitatud maksekviitungist.

II Kohtu põhjendused
VTMS § 211 lg 3 kohaselt, kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.
Süüdlane on enne asenduskaristuse kohaldamise otsustamist tasunud kogu rahatrahvi summas
80 eurot, mistõttu jätab kohus rahuldamata Politsei- ja Piirivalveameti Lõuna prefektuuri
avalduse asenduskaristuse kohaldamiseks.


(allkirjastatud digitaalselt)


Aivar Hint
Kohtunik




                                             2
