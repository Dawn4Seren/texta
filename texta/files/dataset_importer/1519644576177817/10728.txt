                                KOHTUMÄÄRUS
Kohus                              Viru Maakohus
Määruse tegemise aeg ja koht 13. juuli 2016, Jõhvi kohtumaja
Asja number                        4-16-3571
Kohtunik                           Deniss Minzatov
Kohtuistungi sekretär              Piret Juuse
Taotlus                            Politsei- ja Piirivalveameti Ida prefektuuri taotlus Edvin
                                   Massalin´ile asenduskaristuse määramiseks
Menetlusosaline                    Võlgnik Edvin Massalin, isikukood 39203272521,
                                   elukoht xxx, töökoht puudub.
Asja arutamise kuupäev             30.05.2016, 14.06.2016, 13.07.2016
RESOLUTSIOON:                      Juhindudes VTMS § 211 lg 1 ja KarS § 72, kohus

                                          MÄÄRAS:
Jätta Politsei- ja Piirivalveameti Ida Prefektuuri taotlus Edvin Massalin´ile asenduskaristuse
määramiseks rahuldamata.

Määruse ärakiri edastada Politsei- ja Piirivalveameti Ida Prefektuurile ja kohtutäiturile.

Edasikaebamise kord
Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

ASJAOLUD JA MENETLUSE KÄIK

Edvin Massalin on karistatud Politsei- ja Piirivalveameti Ida prefektuuri 25.10.2014 otsusega
väärteoasjas nr 2440,14,007845 LS § 207 alusel rahatrahviga 25 trahviühikut s.o. 100 eurot.
Otsus jõustus 10.11.2014.
Rahatrahv on käesoleva ajani tasumata. Rahatrahvi sissenõudmiseks Edvin Massalin´i suhtes
algatati 11.05.2015 täitemenetlus nr 066/2015/35.
Kohtutäitur on kontrollinud võlgniku vara olemasolu ning talle teadaolevatel andmetel puudub
võlgnikul vara või ei ole selle väärtus küllaldane, et katta vara realiseerimisega tekkivaid kulusid.
Võlgnikule kuuluvad pangaarved on arestitud, kuid neil puuduvad rahalised vahendid.

Politsei- ja Piirivalveameti Ida prefektuur esitas Viru Maakohtule avalduse asenduskaristuse
määramiseks. Avalduse kohaselt ei tasunud menetlusalune isik Edvin Massalin rahatrahvi
õigeaegselt vabatahtlikult. Täitemenetluse käigus laekumisi ei olnud. Kohtutäitur teatas
kohtuvälisele menetlejale eelnimetatud rahatrahvi täitmise võimatusest Täitemenetluse
seadustiku § 201 lg 1 järgi. Eeltoodu alusel taotles kohtuväline menetleja otsustada väärteoasjas
nr 2440,14,007845 rahatrahvi summas 100 eurot asendamine.


                                                                                                   1
Edvin Massalin korduvalt ei ilmunud kohtuistungile (30.05.2016, 14.06.2016 ja 13.07.2016).
Kohtukutsetele isik vastas, et viibib Soomes ega teatanud enda elukohta. Isiku täpne asukoht on
teadmata.


KOHTU SEISUKOHT

Kohus, tutvunud käesoleva asja materjalidega, leiab, et Politsei- ja Piirivalveameti Ida
Prefektuuri taotlus tuleb jätta rahuldamata.

Käesoleva asja materjalidest nähtub, et Edvin Massalin on karistatud Politsei- ja Piirivalveameti
Ida prefektuuri 25.10.2014 otsusega väärteoasjas nr 2440,14,007845 LS § 207 alusel
rahatrahviga 25 trahviühikut s.o. 100 eurot.

Kohtutäitur Andrei Krek 31.03.2016 teatest Ida Prefektuurile nähtub, et rahatrahvi
sissenõudmine ei ole võimalik.

VTMS § 211 lg 3 kohaselt kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kohus edastas Edvin Massalinile kohtukutsed, kuid isik ei ilmunud kohtuistungitele.

Kohus leiab, et käesoleval ajal ei ole võimalik rahatrahvi asendamine aresti või üldkasuliku
tööga võlgniku Edvin Massalini suhtes.

Tulenevalt VTMS § 211 lg 11 on asja sisuliseks arutamiseks menetlusaluse isiku osavõtt
kohtuistungist kohustuslik.

Kohus on seisukohal, et isiku puhul, kelle suhtes ei ole tõsikindlalt võimalik tema asukohta
kindlaks teha, tuleb järeldada, et see isik ei ole kohtule kättesaadav. Ilma tema osavõtuta ei ole
rahatrahvi asendamise sisuline arutamine võimalik. Muid andmeid kohtule teada ei ole.


(allkirjastatud digitaalselt)
Deniss Minzatov
Kohtunik




                                                                                                2
