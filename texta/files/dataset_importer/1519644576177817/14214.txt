                        TARTU MAAKOHUS
                          KOHTUOTSUS
                                EESTI VABARIIGI NIMEL


Avalikult teatavakstegemine     30. mai 2016 Tartu Maakohtu Viljandi kohtumaja
Tsiviilasi                      nr 2-16-6963;
                                Placet Group OÜ versus Dmitri Švetski;
                                hagi võlgnevuse ja kõrvalnõuete saamiseks;
                                tsiviilasja hind 294,28 eurot
Kohtunik                        Kalev Kuningas
Hageja                          Placet Group OÜ (registrikood 11198910; aadress
                                Fr.R.Kreutzwaldi 4, Tallinn 10120)
Hageja esindaja                 Riho Siil
Kostja                          Dmitri Švetski (isikukood xxxxxxxxx; aadress xxxxx-xxxxx,
                                xxxxxx xxxx, xxxxxx xxxx, xxxxxxx xxxxx)
Asja lahendamine                lihtmenetluses


RESOLUTSIOON

Aluseks võtnud kohtus tuvastatud asjaolud ja kohaldatud seadused ning juhindudes
tsiviilkohtumenetluse seadustiku (TsMS) §-st 434 ja 405, tegi kohus otsustused:
Otsustused
1. Rahuldada hagi osaliselt ja välja mõista Dmitri Švetskilt Placet Group OÜ-ga 05.09.2013
sõlmitud laenulepingu nr SR283628 alusel põhivõlgnevus 200 eurot, intress 0,17 eurot,
lepingutasu 4 eurot ja viivis (05.11.2013 kuni 30.05.2016) 41,75 eurot Placet Group OÜ kasuks;
välja mõista Dmitri Švetskilt Placet Group OÜ kasuks viivis protsendina põhinõudelt (200 eurot)
alates 31.05.2016 kuni põhinõude täitmiseni VÕS § 113 lg 1 sätestatud määras, kuid kokku
viivist mitte rohkem kui põhinõude ulatuses;
1.1 Jätta hagi rahuldamata intressi 33,43 euro osas.
Muud otsustused
2. Seoses menetluskuludega ja tsiviilasjas esitatud taotlusega ning lahendi täitmise korra ja
    tähtaja kindlaksmääramisega:
2.1 jaotada menetluskulud ning jätta need 88% kostja kanda ja 12% hageja kanda;
2.2 välja mõista Dmitri Švetskilt Placet Group OÜ kasuks menetluskuluna 154 eurot;
2.3 tunnistada kohtuotsus viivitamata täidetavaks;
2.4 toimetada kohtuotsus menetlusosalistele kätte.
Selgitused
3. Selgitada:
3.1 Lepinguline esindaja on menetlusosalist menetluses esindav advokaat või muu esindaja
    TsMS §-s 218 sätestatu kohaselt (TsMS § 175 lg 1); menetluskulude otsustuses on arvestatud
    hagihinnast tulenevat riigilõivu 75 eurot ja lepingulise esindaja kulusid 100 eurot
    põhjendatud ja vajalikus ulatuses, arvestades seejuures ka asja lahendamisel aluseks olnud
    õiguslike küsimuste keerukust;
                                                 1
3.2 TsMS § 178 lg 2 kohaselt menetluskulude lahend menetluskulude kindlaksmääramises on
    vaidlustatav, kui kaebuse hind ületab 200 eurot;
3.3 hagimaterjalid on kostja lähikondsele kätte toimetatud 11.05.2016. Kohus on kohustanud
    kostjat hagile vastama, kostja hagile vastanud ei ole;
3.4 TsMS § 444 lg 1 kohaselt võib kohus otsuse kirjeldavas osas jätta märkimata nõuete kohta
    esitatud väited, vastuväited ja esitatud tõendid, samuti riigi- või kohaliku omavalitsuse
    asutuse seisukoha;
3.5 TsMS § 444 lg 2 kohaselt kui kohus menetleb hagi lihtmenetluses, võib ta kohtuotsuse
    põhjendavas osas piirduda üksnes õigusliku põhjenduse ja tõendite, millele on rajatud kohtu
    järeldused, märkimisega;
3.6 TsMS § 444 lg 4 kohaselt kohus võib otsusest kirjeldava ja põhjendava osa välja jätta, kui
    kohus menetleb hagi lihtmenetluses;
3.7 TsMS § 448 lg 41 kohaselt TsMS § 444 lõike 4 alusel tehtud kirjeldava või põhjendava osata
    otsust täiendab kohus puuduva osaga, kui menetlusosaline teatab kümne päeva jooksul otsuse
    kättetoimetamisest arvates kohtule soovist esitada otsuse peale apellatsioonkaebus.
    Apellatsioonkaebuse esitamise soovi ei pea põhjendama. Otsuse täiendamine lahendatakse
    kirjalikus menetluses. Teisele menetlusosalisele otsuse täiendamisest ei teatata. Kohus võib
    kohtuotsuse tervikuna koostada ka TsMS § 444 lõigetes 1 ja 2 sätestatu kohaselt. Otsuse
    täiendamise korral puuduva osaga hakkab apellatsioonkaebuse esitamise tähtaeg uuesti
    kulgema täiendava otsuse kättetoimetamisest arvates; TsMS § 448 lg 42 kohaselt kui
    menetlusosaline ei ole kohtule TsMS § 448 lõikes 41 sätestatud tähtaja jooksul teatanud
    soovist kirjeldava ja põhjendava osata otsuse peale apellatsioonkaebust esitada, loetakse, et ta
    on apellatsioonkaebuse esitamise õigusest loobunud;
3.8 Riigikohtu praktika (lahendid nr 3-2-1-125-08 ja 3-2-1-125-08) kohaselt on kohtul kohustus
    kontrollida tüüptingimuste kehtivust ka siis, kui pooled ise ei ole sellele tuginenud;
3.9 Intressi arvestamisel on kohaldatud seadusjärgset intressi VÕS § 94 alusel 2,14 eurot;
3.10 TsMS § 637 lg 21 kohaselt TsMS § 405 lõikes 1 nimetatud asjas esitatud
    apellatsioonkaebus võetakse menetlusse üksnes juhul, kui maakohtu otsuses on antud luba
    edasikaebamiseks või kui maakohtu otsuse tegemisel on selgelt ebaõigesti kohaldatud
    materiaalõiguse normi või on selgelt rikutud menetlusõiguse normi või on selgelt ebaõigesti
    hinnatud tõendeid ja see võis oluliselt mõjutada lahendit;
3.11 TsMS § 187 lg 6 kohaselt seaduses sätestatud tähtaja järgimiseks peab menetlusabi
    taotleja tegema tähtaja kestel ka menetlustoimingu, mille tegemiseks ta menetlusabi taotleb,
    eelkõige esitama kaebuse. Kaebuse põhjendamiseks või riigilõivu tasumiseks või kaebuses
    esineva sellise puuduse kõrvaldamiseks, mis on seotud menetlusabi taotlemisega, annab
    kohus mõistliku tähtaja pärast menetlusabi andmise taotluse lahendamist, kui nimetatud
    taotlus ei olnud esitatud põhjendamatult või tähtaja pikendamise eesmärgil. See ei välista
    menetlustähtaja ennistamist.


(allkirjastatud digitaalselt)

Kalev Kuningas
kohtunik




                                                 2
