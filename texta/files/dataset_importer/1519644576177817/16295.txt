                                                                                 1-16-3692




                           KOHTUOTSUS
                               EESTI VABARIIGI NIMEL


Kohus                              Harju Maakohus

Otsuse tegemise aeg ja koht        05. mai 2016 Tallinn, Liivalaia kohtumaja

Kriminaalasja number               1-16-3692 (15231501800)

Kohtunik                           Külli Iisop

Kohtuistungi sekretär              Raivo Seppo

Tõlk                               Oleg Zolotarjov

Kriminaalasi                       Andrus Pilniku süüdistuses        KarS    §   424   järgi
                                   kokkuleppemenetluses

Kohtuistungi toimumise aeg         05.05.2016

Prokurör                           Katrin Tron

Süüdistatav                        A n d r u s PILNIK – isikukood: 37409100243; Eesti
                                   kodanik; emakeel: vene keel; keskeriharidusega; elukoht:
                                   XXX; töökoht: XXX; telefon XXX; varem
                                   kriminaalkorras karistatud Harju Maakohtu 02.12.2009
                                   otsusega KarS § 329 järgi üldkasuliku tööga 476 tundi
                                   (karistus kantud); tõkend puudub (kahtlustatavana kinni
                                   peetud 25.12.2015)

RESOLUTSIOON
1. Süüdi tunnistada A n d r u s PILNIK KarS § 424 järgi ja karistuseks mõista 8 (kaheksa)
kuud vangistust.

2. KarS § 68 lg 1 alusel lugeda karistusest kantuks üks päev eelvangistust (25.12.2015)
ning kandmisele kuulub 7 (seitse) kuud ja 29 (kakskümmend üheksa) päeva vangistust.

3. KarS § 74 alusel ei pöörata mõistetud vangistust täielikult täitmisele, kui Andrus Pilnik
1 (ühe) aasta pikkuse katseaja kestel ei pane toime uut kuritegu ning kriminaalhooldaja
järelevalve all täidab KarS § 75 lg-s 1 nimetatud kontrollnõuded:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 78 p 1 kohaselt hakkab katseaeg kulgema kohtuotsuse kuulutamisest.

Tallinna Vangla       kriminaalhooldusosakonna       juhatajal    määrata    Andrus     Pilnikule
kriminaalhooldaja.

4. Lisakaristusena KarS § 50 lg 1 p 1 alusel ära võtta Andrus Pilnikult mootorsõiduki
juhtimise õigus 4 (neljaks) kuuks alates kohtuotsuse jõustumisest.

Liiklusseaduse § 127 alusel tuleb A. Pilnikul loovutada juhiluba Maanteeametile 5 (viie)
tööpäeva jooksul arvates otsuse jõustumisest.

5. Välja mõista Andrus Pilnikult KrMS § 180 lg 1 alusel menetluskulud riigieelarve
tuludesse: määratud kaitsjale makstud tasu 144 eurot ja süüdimõistva kohtuotsusega kaasnev
sundraha 645 eurot, s.o kokku menetluskulud 789 (seitsesada kaheksakümmend üheksa)
eurot.

KrMS § 180 lg 3 alusel kohus määrab, et menetluskulusid on võimalik tasuda
vabatahtlikult osade kaupa, s.o 12 (kaheteistkümne) kuu jooksul arvates kohtuotsuse
jõustumisest.
Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt (12 kuu jooksul) tasutud, suunatakse need täitmiseks
kohtutäiturile täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.

Süüdistus
Andrus Pilnik juhtis tahtlikult 25.12.2015 kella 04.30 ajal Tallinnas Mustakivi teel, liikudes
Linnamäe tee suunas mootorsõidukit MB E 320 CDI registreerimismärgiga XXXolles
joobeseisundis: alkoholi sisaldus väljahingatavas õhus 1,20 mg/l.
Sellise käitumisega rikkus A, Pilnik liiklusseaduse § 69 lg 1 ja korrakaitseseaduse § 36 lg 1
nõudeid: juht ei tohi olla joobeseisundis. Joobeseisund on alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis
avaldub väliselt tajutavas häiritud või muutunud kehalistes või psüühilistes funktsioonides ja


                                                2
reaktsioonides; samuti ning liiklusseaduse § 69 lg 2 p 1 nõudeid : alkoholijoobes olevaks
loetakse mootorsõidukijuht, trammijuht ja maastikusõidukijuht kui juhi ühes grammis veres on
vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem.
Seega pani Andrus Pilnik toime KarS § 424 järgi kvalifitseeritava kuriteo, s.o mootorsõiduki
juhtimise joobeseisundis.

Kokkuleppe sisu
Süüdistatava, kaitsja ja prokuröri vahel sõlmitud kokkuleppe kohaselt taotleb prokurör Andrus
Pilniku süüditunnistamist KarS § 424 järgi ning tema karistamist vangistusega 8 kuud.
Mõistetud vangistusest lugeda kantuks eelvangistuses viibitud 1 päev ning ülejäänud osas jätta
vangistus KarS § 74 lg 1 ja 3 alusel täitmisele pööramata katseajaga 1 aasta.
Lisakaristusena KarS § 50 lg 1 p 1 alusel ära võtta A. Pilnikult mootorsõiduki juhtimise õigus
4 kuuks. Süüdimõistetul tuleb tasuda ka menetluskulud: määratud kaitsja eest 144 eurot ja
sundraha 645 eurot kogusummas 789 eurot. Menetluskulusid on võimalik tasuda osade kaupa
12 kuu jooksul alates kohtuotsuse jõustumisest.

Kohtuliku arutamise järeldused
Kohtuistungil A. Pilnik tunnistas oma süüd ning kinnitas, et on kokkuleppest aru saanud ja
nõustub sellega täies ulatuses. Kaitsja osavõttu kohtuistungist ta ei soovinud.
Prokurör jäi sõlmitud kokkuleppe juurde ning palus kohtul kokkulepe otsusega kinnitada.

Kohtuliku arutamise põhjal teeb kohus järelduse, et süüdistatava poolt süü tunnistamine ja
kokkuleppe sõlmimine on olnud tema tõelise tahte avaldus ning kriminaalasja menetlemisel on
järgitud kõiki kokkuleppemenetluse sätteid.

Kohus leiab, et õigesti on kvalifitseeritud süüdistatava käitumine, tema süü talle inkrimineeritud
kuriteo toimepanemises on tõendamist leidnud kriminaalasjas kogutud kirjalike tõenditega ning
A. Pilnik tuleb süüdi tunnistada ja talle karistus mõista vastavalt sõlmitud kokkuleppele.
Õigusvastasust või süüd välistavaid asjaolusid ei ole kohus tuvastanud.

Samuti tuleb süüdistatavalt välja mõista menetluskulud kokkuleppes näidatud suuruses ja
viisil.
Kui 12 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.


Õigusnormid, millest kohus juhindub otsuse tegemisel, on KrMS §-d 175, 180, 179, 248 lg 1 p
5, 249, 311, 313.



Külli Iisop
Kohtunik
/allkirjastatud digitaalselt/




                                                3
