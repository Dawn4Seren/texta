                                                                            2-09-19581




                      KOHTUMÄÄRUS
                                  EESTI VABARIIGI NIMEL



Kohus                              Viru Maakohus
Kohtunik                           Pille Aver
Määruse tegemise aeg ja koht       13. mai 2016, Narva
Tsiviilasi                         OÜ Jõekalda Elamurajooni pankrotimenetlus
Tsiviilasja number                 2-09-19581
Menetlustoiming                   Lõpparuande      kinnitamine/  pankrotimenetluse
                                  lõpetamine/pankrotitoimkonna     liikme      tasu
                                  kinnitamine
Menetlusosalised     ja     nende Võlgnik: Jõekalda Elamurajoon OÜ (pankrotis) (RK
esindajad                         10934784)
                                  Pankrotihaldur:        Erik    Savi       (e-post:
                                  erik.savi@gmail.com)



RESOLUTSIOON
1. Rahuldada pankrotihaldur Erik Savi taotlus.
2. Kinnitada OÜ Jõekalda Elamurajoon (pankrotis) pankrotimenetluses koostatud
   lõpparuanne:

3. Iga võlausaldaja tunnustatud nõuete osa, mille ulatuses võlausaldaja ei ole raha
   saanud (PankrS § 162 lg. 2 p. 7) on alljärgnev:


                                                      Tunnustatud nõude osa, mille
                                                nõude ulatuses ei ole võlausaldaja
             Võlausaldaja                       järk  raha saanud (EUR)

      1.     Põhja maksu- ja tollikeskus        II järk 1104,59
      2.     AS SEB Pank                        II järk 179 795,41

             Geotehnika    Inseneribüroo
      3.     G.I.B AS                    II järk 784,45
      4.     OÜ Nauvitsman               II järk 4017,84

      5.     OÜ Tehnokontrollikeskus            II järk 99,37
      6.    Eesti Energia AS                   II järk 799,57

      7.    AS Eesti Väärtpaberikeskus         II järk 106,46

4. Võlgniku maksejõuetuse põhjuseks on muu asjaolu (PankrS § 163 lg 5).

5. Vabastada pankrotihaldur Erik Savi pankrotihalduri ülesannete täitmisest pärast
   Jõekalda Elamurajoon OÜ (pankrotis) kustutamist äriregistrist.
6. Lõpetada Jõekalda Elamurajoon OÜ (pankrotis) panktorimenetlus.
7. Määrata OÜ Jõekalda Elamurajoon (pankrotis) dokumentide hoidjaks Priit Ronk
8. Määrata pankrotihaldur Erik Savi tasuks 23 000 (kakskümmend kolm tuhat)
   eurot, millele lisandub sotsiaalmaks.
9. Välja mõista Jõekalda Elamurajoon OÜ (pankrotis) pankrotivarast
   pankrotihalduri Erik Savi kasuks pankrotihalduri tasu summas 2378 (kaks tuhat
   kolmsada seitsekümmend kaheksa) eurot 97 senti.
10. Kinnitada pankrotitoimkonna liikmetele tasu suuruseks 1368 (üks tuhat kolmsada
    kuuskümmend kaheksa) eurot 42 senti.
11. Avaldada pankrotimenetluse lõpetamise teade väljaandes Ametlikud Teadaanded.


Edasikaebamise kord

Kohtumääruse peale võib võlgnik esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest arvates. Määruskaebust
ei saa esitada viie kuu möödumisel määruse tegemisest arvates.

Kohus selgitab, et vastavalt TsMS § 187 lg 6 peab menetlusabi taotlemise korral
menetlusabi taotleja seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

ASJAOLUD JA MENETLUSE KÄIK

Viru Maakohus kuulutas 30. oktoobril 2009 aastal välja OÜ Jõekalda Elamurajoon (pankrotis)
pankroti ning määras pankrotihalduriks Erik Savi. Pankrotiteade avaldati Ametlikes
Teadaannetes 03. novembril 2009.a ning võlausaldajate esimene üldkoosolek toimus 24.
novembril 2009.a

Pankrotihaldur esitas 06. juulil 2010 kohtule jaotusettepaneku ning pankrotihalduri esialgse
tasu kinnitamise taotluse. Teade jaotusettepaneku kohta ilmus väljaandes Ametlikud
Teadaanded 02. juulil 2010.a Viru Maakohtu 02. augusti 2010 määrusega kinnitati
jaotusettepanek ning 03. augusti 2010 määrusega määrati halduri esialgne tasu suurus.



                                                                                        2 (8)
   02. mail 2016.a esitas pankrotihaldur kohtule kinnitamiseks lõpparuande. Teade lõpparuande
   kohta on avaldatud väljaandes Ametlikud Teadaanded 02. mail 2016.a.

   Lõpparuande kohaselt:

1) Andmed pankrotivara ja selle müügist saadu kohta (PankrS § 162 lg 2 p 1)

   Raha jääk pankrotimenetluse alguses oli 0 eurot, pankrotivara müügist on laekunud
   389 573,45 eurot, muud laekumised halduri tegevuse tulemusel kahju hüvitamise nõue
   juhatuse liikme vastu 12 782 eurot, intressid 377,62 eurot, kokku moodustab saadud raha
   402 733,07 eurot.

2) Andmed PankrS § -146 nimetatud väljamaksete kohta PankrS 162 lg 2 p 2
- Masskohustused summas 10702,22 eurot millest pangateenustasud 18,83 eurot; eritööd
   2211,35 eurot, riigilõivus 6,39 eurot; raamatupidamistööd, selle taastamine, revisjoni abitööd
   2061,14 eurot, kontori- ja transpordikulud 4158,17, maksud 2246,34 eurot;
- Pankrotimenetluse kulud 39 672,24 eurot, millest halduri esialgne tasu 20621,03 eurot; lisaks
   täiendav tasu 2378,97 eurot (mis on välja mõistmata kohtu poolt), pankrotitoimkonna liikmete
   tasu 6055,52 eurot, ajutise halduri tehtud vajalikud kulutused oma ülesannete täitmiseks
   166,17 eurot, maksukulu 9939,26 eurot.

3) Andmed jaotiste alusel väljamakstud raha kohta nõuete rahuldamisjärkude kaupa (PankrS §
   162 lg 2 p 3)

   I rahuldamisjärk – pandiga tagatud nõuded 340 911,78 eurot;

   II rahuldamisjärk 11 446,89 eurot:
   Pandieseme müük moodustas 96,62% kogulaekumisest pankrotivarasse (vastavalt 389 573,45
   eurot ja 13 159,62 eurot). Seega pandipidaja väljamaksmisele kuuluvast summast tuli maha
   arvata summa, mis vastab 96,6% kulude (p 2.1-2.2) summale. Maha arvamise summana teeb
   see 4866,67 eurot.
   Kokkuvõttes tuli pandipidajale välja maksta 340 911,78 eurot (389 573,45-48 661,67).
   II järgu võlausaldajatele tuli välja maksta summa, mis pärast kõigi kulude ja pandipidaja
   nõuderahuldamist üle jäi. Käesoleval juhul teeb see 11 446,89 eurot.

4) Andmed iga pandieseme müügist saadu kohta (PankrS § 162 lg 2 p 4)
   Kinnisasjad registriosadega 48306, 3067006, 3067306, 3068206, 3068606, 3068706,
   3068806, 3068906, 3069006, 3069106, 3069206, 3069306, 3069406, 3069506, 3069606,
   3069706, 3069806, 3069906, 3070006, 3070106, 3070306, 3070506, 3070706, 3071006,
   3071206, 3071306, 3071406, 3071506, 3071706, 3071806, 3072106, 3072206, 3072306,
   3072406, 3072506, 3072606, 3072706, 3072806, 3072906, 3073006, 3073106, 3073206,
   3073306, 3073506, 3073806, 3074206, 3074306, 3074406 on müüdud tervikvarana hinnaga
   383214,24 eurot;
   Kinnisasi registriosa 3067406 on müüdud hinnaga 639,17 eurot;
   Kinnisasi registriosa 3074706 on müüdud hinnaga 3195,57eurot;
   Kinnisasi registriosa 3719806 on müüdud hinnaga 63,91 eurot;
   Kinnisasi registriosa 3719906 on müüdud hinnaga 703,03 eurot;
   Kinnisasi registriosa 3720306 on müüdud hinnaga 639,17 eurot;
   Kinnisasi registriosa 3719706 on müüdud hinnaga 319,56 eurot;
   Kinnisasi registriosa 3771006 on müüdud hinnaga 159,78 eurot;
   Kinnisasi registriosa 3074606 on müüdud hinnaga 639,17 eurot.

                                                                                            3 (8)
5) Andmed müümata pankrotivara ja teistelt isikutelt saadaoleva vara kohta (PankrS § 162 lg 2 p
   5)
   Müümata ning teiselt isikutelt saadaolev vara puudub.
6) Andmed halduri tegevuse kohta pankrotivara valitsemisel (PankrS § 162 lg 2 p 6)

    Haldur on kasutanud pankrotimenetluse huvides kõiki seadusega kooskõlas olevaid vahendeid
    ja viise, säilitades kutseau ja väärikuse. Haldur on kaitsnud kõigi võlausaldajate seaduslikke
    huve, samuti võlgniku õigusi ja huve ning taganud seadusliku pankrotimenetluse. Haldur on
    pidanud pankrotivara sissetulekute ja väljaminekute arvestust. Haldur on valitsenud
    pankrotivara, võtnud üle selle valduse ja korraldanud selle moodustamise. Haldur korraldas
    pankrotivara müügi. Selleks organiseeris haldur pankrotivara ja ülevaatuse, analüüsis vara
    seisukorda ja hindas väärtuse. Parema tulemuse saavutamiseks jaotas haldur vara gruppideks,
    enamuse varast moodustas nn kinnisvaraarendus – elamurajooni krundid. Vara müügiks
    korraldas haldur mitmeid enamapakkumisi. Haldur on samuti analüüsinud võlgniku tegevust
    ning seda, kas esineb kuriteo tunnustega tegusid või raskeid juhtimisvigu. Haldur on
    analüüsinud võlgniku raamatupidamist 2004-2009 tagasivõidetavate tehingute või muude
    rikkumiste väljaselgitamiseks. Analüüsi tulemusena on haldur tuvastanud juhataja lojaalsus –
    ja hoolsuskohustuse rikkumise ja selle tõttu tekitatud kahju. Haldur esitas viimasele nõude
    kahju hüvitamiseks, mis päädis kohtuvälise kokkuleppe ja 12 782 euro tasumisega. Haldur
    kontrollis pankrotimenetluses esitatud nõuded, viis läbi kaitsmise protsessi ning
    jaotusettepaneku esitamise ja jaotise väljamaksmise. Pankrotimenetlus on läbi viidud
    nõuetekohasel viisil ja seadusega kindlaksmääratud tähtaegadel. Haldur ei ole jätnud
    kohustusi täitmata ega täitnud kohustusi mittenõuetekohaselt.

7) Andmed iga võlausaldaja tunnustatud nõude osa kohta, mille ulatuses võlausaldaja ei ole raha
   saanud (PankrS § 162 lg 2 p 7)


    1      Põhja maksu- ja tollikeskus                 1104,59
    2      AS SEB Pank                                 179795,41
    3      Geotehnika Inseneribüroo G.I.B AS           784,45
    4      OÜ Nauvitsman                               4017,84
    5      OÜ Tehnokontrollikeskus                     99,37
    6      Eesti Energia AS                            799,57
    7      AS Eesti Väärtpaberikeskus                  106,46


    Võlgnik pankrotimenetluses nõuetele vastuväiteid ei esitanud.

8) Andmed pankrotimenetluses esitatud hagide kohta, samuti hagide kohta, mida haldur
   kavatseb veel esitada (PankrS § 162 lg 2 p 8)

    Käesolevas pankrotimenetluses ei ole halduri hagisid esitanud ega kavatase hagisid esitada.

9) Kohtukulud ning ajutise halduri ja halduri tehtud vajalikud kulutused (PankrS § 162 lg 2 p 9)

-   Masskohustused summas 10702,22 eurot millest pangateenustasud 18,83 eurot; eritööd
    2211,35 eurot, riigilõivus 6,39 eurot; raamatupidamistööd, selle taastamine, revisjoni abitööd
    2061,14 eurot, kontori- ja transpordikulud 4158,17, maksud 2246,34 eurot;
-   Pankrotimenetluse kulud 39 672,24 eurot, millest halduri esialgne tasu 20621,03 eurot; lisaks
    täiendav tasu 2378,97 eurot (mis on välja mõistmata kohtu poolt), pankrotitoimkonna liikmete

                                                                                             4 (8)
   tasu 6055,52 eurot, ajutise halduri tehtud vajalikud kulutused oma ülesannete täitmiseks
   166,17 eurot, maksukulu 9939,26 eurot.

10) Muud pankrotimenetluses tähtsust omavad asjaolud (PankrS § 162 lg2 p 10 ja § 162 lg 3)
   Seisuga 31.12.2008 koosnes võlgniku vara müügiks ostetud kaupadest ehk sisuliselt
   kinnisvaraarenduseks ostetud kinnisasjadest Pärnumaal, Paikuse vallas. Võlgniku vara
   bilansiline väärtus ei vastanud enam ilmselgelt selle tegelikule väärtusele. Seisuga
   31.12.2008 oli võlgnikul kohustusi kokku summas 741704,33 eurot. Majandusaasta kahjum
   moodustas 29255,75 eurot. 2008. aasta jooksul halvenes olulisel määral üldine olukord Eesti
   ning maailma majanduses, sealhulgas eriti kinnisvarasektoris. Selle tõttu ei suudetud enam
   kinnistuid müüa ning seega ka nende arendamiseks võetud laene teenindada, ehk kohustusi
   täita. Ei õnnestunud kaasata täiendavat kapitali või saavutada kokkulepet võlausaldajatega
   kohustuste täitmise tähtaegade pikendamiseks. Maksejõuetuse tekkimise põhjuseks oli üldine
   majanduslangus, eriti kinnisvarasektoris ja sellest tulenevalt peaaegu olematuks kahanenud
   nõudlus. Sellises olukorras ei suutnud võlgnik kinnisvaraarendust lõpetada ega selleks võetud
   kohustusi täita ja muutus maksejõuetuks 2008 I poolaastal.

   Taotlused

   PankrS § 65 lõikest 1 tulenevalt halduril on õigus saada tasu oma ülesannete täitmise eest.
   Pankrotihalduri tasu määrab kohus pankrotimenetluse lõpparuande kinnitamisel, olles ära
   kuulanud halduri, võlgniku ning pankrotitoimkonna arvamuse. Halduri tasu arvestatakse
   pankrotivara müügist ja tagasivõitmisest, samuti halduri muu tegevuse tulemusena
   pankrotivarasse laekunud ja pankrotivara hulka arvatud rahast lähtudes. Tasu suuruse
   määramisel arvestab kohus töö mahtu, keerukust ja halduri kutseoskust. Halduri tasu
   arvestamisel ei võeta arvesse raha, mis oli võlgnikul pankroti väljakuulutamise ajal või mis on
   saadud halduri tegevusest sõltumata. (PankrS § 65 lg 2). PankrS § 65 lg 3 sätestab, et halduri
   esialgne tasu tasaarvestatakse pankrotimenetluse lõppemisel haldurile määratud tasuga.

   Kohus on määranud halduri esialgse tasu alammäära ulatuses, milleks on 20621,03 eurot.
   PankrS § 65 lg 5 teise lause järgi võib kohus alammäärast suurema tasu määrata põhjendatud
   juhul.

   Haldur on teinud tööd juhatuse tegevuses minetuste väljaselgitamistega, on esitanud endise
   juhatuse liikme vastu vastava kahju hüvitamise nõude ja selle ka maksma pannud.
   Pankrotivara on suurenenud 12 782 euro võrra ja võimalikuks on osutunud väljamaksed ka
   teises rahuldamisjärgus. Ajaliselt on tegemist olnud mahuka (viis aastat) ja palju toiminguid
   nõudva tööga. Seejuures ei ole haldur kasutanud õigusabi ja on kokkuleppe saavutanud
   kohtuväliselt, seega kasutanud menetluse ja avalikke ressursse võimalikult ökonoomselt.

   Seetõttu ja arvestades kogu pankrotimenetluse keerukust, mahtu ja vastutust ning peale
   halduri esialgse tasu taotlemist halduri poolt täiendavalt tehtud tööd ei oleks õiglane, kui
   halduri tasu piirduks juba välja mõistetud 20621,03 euroga. Põhjendatud oleks kiita heaks
   lisaks juba välja mõistetud summale tasu taotlemine summas 2378,97 eurot. Kokku
   moodustaks halduri tasu nõnda 23 000 eurot.

   Pankrotiseaduse § 165 lõike järgi vabastab kohus pankrotimenetluse lõpetamisel halduri, kui
   seadusest ei tulene teisiti. Arvestades eelnevat teeb haldur ettepaneku pankrotimenetluse
   lõpetamisel haldur vabastada.

   Äriseadustiku § 58 lõike 1 punkti 5 alusel kantakse registrisse pankrotimenetluse lõpetamine
   koos ettevõtja registrist kustutamise või tegevuse jätkamisega - kui kohus kinnitas
                                                                                             5 (8)
    pankrotihalduri lõpparuande. Kustutamise korral, kui pankrotihaldur ei ole teisiti avaldanud,
    märgitakse ta äriregistrisse kustutatud äriühingu dokumentide hoidjana. Dokumentide
    hoidjaks tuleb määrata Priit Ronk

    Eeltoodut kokku võttes palub OÜ Jõekalda Elamurajoon (pankrotis) pankrotihaldur:
   kinnitada pankrotimenetluses koostatud lõpparuanne;
   lõpetada pankrotimenetlus;
   määrata halduri tasuks 23 000 eurot (sotsiaalmaksuta), tasaarveldada esialgse tasuga
   pankrotimenetluse lõpetamisel haldur vabastada
   määrata OÜ Jõekalda Elamurajoon (pankrotis) dokumentide hoidjaks Priit Ronk

    Koos lõpparuande kinnitamise taotlusega esitas haldur taotluse pankrotitoimkonna liikmetele
    tasu kinnitamise otsustamiseks. Taotluse kohaselt pankrotiseaduse § 76 lõike (1) järgi võib
    pankrotitoimkonna liikmetele maksta pankrotivara arvel mõistlikku tasu, kui selle maksmine
    on pankrotimenetluse erisusi arvestades mõistlik. Pankrotitoimkonna liikmetele tasu
    maksmise otsustab võlausaldajate üldkoosolek, määrates ka tasu suuruse ja maksmise korra.
    Pankrotitoimkonna liikmetele pankrotivara arvel makstava tasu piirmäärad kehtestab
    justiitsminister. Nimetatud piirmäärade järgi võib pankrotitoimkonna liikme tasuks määrata
    kuni 3 (kolm) Vabariigi Valitsuse kehtestatud kuupalga alammäära kuus. Pankrotitoimkonna
    liikme tasu ei määrata enne jaotusettepaneku kinnitamist kohtu poolt. Pankrotitoimkonna
    liikmetele tasu maksmise kinnitamise otsustab kohus 15 päeva jooksul otsuse kohtule
    esitamisest arvates, tehes selle kohta määruse .

    Toimkond on teinud täiendavat tööd seoses ülesannetega pankrotimenetluse jätkumisel (kahju
    hüvitamise nõude maksmapanek endise juhatuse liikme vastu). Seetõttu ja arvestades kogu
    pankrotimenetluse keerukust, mahtu ja vastutust oleks põhjendatud toimkonna liikme
    täiendavaks tasuks 1368,42 eurot (lisandub sotsiaalmaks). Võlausaldajate üldkoosolek on
    29.04.2016.a. otsustanud määrata toimkonna liikme täiendavaks tasuks 1368,42 eurot.
    Arvestades eeltoodut palun kinnitada iga toimkonna liikme tasuks 1368,42 eurot (lisandub
    sotsiaalmaks).

    KOHTU SEISUKOHT

    Kohus leiab, et kohtule esitatud lõpparuanne tuleb kinnitada ja pankrotimenetlus lõpetada. de ja
    lõpetab pankrotimenetluse.

    Pankrotiseaduse (PankrS) § 157 p 5 kohaselt lõpeb pankrotimenetlus lõpparuande
    kinnitamisega.   Vastavalt PankrS § 163 otsustab kohus lõpparuande kinnitamise ja
    pankrotimenetluse lõpetamise, tehes selle kohta määruse.

    Pankrotimenetluse lõpetamise määruses märgib kohus PankrS § 163 lg-te 4 ja 5 kohaselt,
    millises ulatuses on igal võlausaldajal tunnustatud nõude osa eest jäänud raha saamata, samuti,
    millistele nõuetele esitas võlgnik vastuväite ja kas võlgniku maksejõuetuse tekkimise põhjuseks
    on kuriteo tunnustega tegu, juhtimisviga või muu asjaolu. Pankrotihalduri esitatud lõpparuanne
    vastab PankrS § 162 lg 3 sätestatule.

    02. mail 2016.a avaldas haldur väljaandes Ametlikud Teadaanded teate võlgniku
    lõpparuandega tutvumise ja vastuväidete esitamise võimaluse kohta. Vastuväiteid oli võimalus
    esitada 10 päeva jooksul alates teate ilmumisest. Vastuväiteid kohtule ei esitatud.

    Äriseadustiku (ÄS) § 59 lg 1 sätestab, et äriühingu lõppemisel kustutatakse äriühing
    äriregistrist.
                                                                                  6 (8)
ÄS § 58 lg 1 p 5 kohaselt kantakse äriregistrisse kohtulahendi alusel pankrotimenetluse
lõpetamine koos ettevõtja registrist kustutamisega kui kohus kinnitas pankrotihalduri
lõpparuande. Eraõigusliku juriidilise isiku registrist kustutamisega juriidiline isik lõpeb (TsÜS
§ 45 lg 2).

TsÜS § 46 lg 1 kohaselt lõppenud juriidilise isiku dokumendid antakse hoiule likvideerijale või
kolmandale isikule. Dokumente säilitatakse kümme aastat.

Kohus leiab, et OÜ Jõekalda Elamurajoon (pankrotis) dokumentide hoidjaks tuleb määrata
Priit Ronk.

Vastavalt PankrS § 165 lg-le 3 tuleb Erik Savi pärast OÜ Jõekalda Elamurajoon (pankrotis)
äriregistrist kustutamist vabastada pankrotihalduri kohustustest.

Vastavalt PankrS § 65 lg 1 on halduril õigus saada tasu oma ülesannete täitmise eest. Sama
paragrahvi 2. lõike järgi arvestatakse halduri tasu pankrotivara müügist ja tagasivõitmisest,
samuti halduri tegevusena pankrotivarasse laekunud ja pankrotivara hulka arvatud rahast
lähtudes. Tasu suuruse määramisel arvestab kohus töö mahtu, keerukust ja halduri kutseoskust.

PankrS § 65 lg 5¹ kohaselt võib kohus alammäärast suurema tasu kui
1) pankrotivara väärtus oli suur ning arvestades halduri tegevust vara suurendamisel ja
tagasivõitmisel ei ole alammäära kohaldamine õiglane;
2) haldur osaleb oma ülesannetest tulenevalt võlgniku asemel kohtuvaidlustes ega kasuta
täiendavalt õigusabi;
3) kohus peab seda põhjendatuks.

PankrS § 65 lg 11 halduri tasu sisaldab seaduses ettenähtud makse, välja arvatud käibemaks.
Kui haldur on kantud äriregistrisse füüsilisest isikust ettevõtjana ning ta on
käibemaksukohustuslane käibemaksuseaduse tähenduses, lisatakse halduri tasule käibemaks.
Halduri tasule lisatakse käibemaks ka juhul, kui see makstakse välja büroole ning büroo on
käibemaksukohustuslane käibemaksuseaduse tähenduses.

Vastavalt PankrS § 193 lg 4, kui pankrotiavaldus on menetlusse võetud enne 2015. aasta 1.
jaanuari, kohaldatakse ajutise halduri ja pankrotihalduri tasu maksustamisele kuni 2014. aasta
30. juunini kehtinud pankrotiseaduse § 23 lõigete 3 ja 4 ning § 65 redaktsiooni ning ajutise
halduri või pankrotihalduri tasule lisatakse kas käibemaks või sotsiaalmaks.

Võlausaldajad ega võlgnik vastuväiteid halduri tasu suurusele ega lõpparuandes toodule
seaduses sätestatud ajal ei ole esitanud.

Arvestades pankrotivara hulka, töö keerukust ja mahtu, määrab kohus määrab OÜ Jõekalda
Elamurajoon (pankrotis) pankrotihalduri Erik Savi tasuks kogu pankrotimenetluse aja eest
23 000 eurot, millele lisandub sotsiaalmaks 33% ning millest on kohtupoolt välja mõistetud
20 621,03 eurot (Viru Maakohtu 03.08.2010 kohtumäärus).

Haldur esitas taotluse, milles palub kinnitada pankrotitoimkonna liikmete tasumäär.

PankrS § 76 lõiked 1-3 kohaselt võib pankrotitoimkonna liikmetele maksta pankrotivara arvel
mõistlikku tasu, kui selle maksmine on pankrotimenetluse erisusi arvestades mõistlik.
Pankrotitoimkonna liikmetele tasu maksmise otsustab võlausaldajate üldkoosolek, määrates ka
tasu suuruse ja maksmise korra. Pankrotitoimkonna liikmetele pankrotivara arvel makstava tasu
piirmäärad kehtestab justiitsminister. Nimetatud piirmäärade järgi võib pankrotitoimkonna
                                                                                          7 (8)
liikme tasuks määrata kuni 3 (kolm) Vabariigi Valitsuse kehtestatud kuupalga alammäära kuus.
Pankrotitoimkonna liikme tasu ei määrata enne jaotusettepaneku kinnitamist kohtu poolt.
Pankrotitoimkonna liikmetele tasu maksmise kinnitamise otsustab kohus 15 päeva jooksul
otsuse kohtule esitamisest arvates, tehes selle kohta määruse.

Kohus, arvestades kogu pankrotimenetluse keerukust, mahtu ja vastutust, leiab, et halduri
taotlus on põhjendatud ning määrab iga toimkonna liikme tasuks 1368,42 eurot (lisandub
sotsiaalmaks).
PankrS § 163 lg 7 kohaselt tuleb avaldada teade menetluse lõpetamise kohta väljaandes
Ametlikud Teadaanded.

Eelpooltoodu alusel ja juhindudes PankrS § 76 lg 3 § 162, § 163 kinnitab kohus lõpparuande ja
lõpetab pankrotimenetluse.


/allkirjastatud digitaalselt/

Pille Aver
Kohtunik




                                                                                      8 (8)
