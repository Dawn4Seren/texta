                                                                                2-16-118102




                             KOHTUMÄÄRUS
 Kohtuasja number                 2-16-118102
 Kohus                            Viru Maakohus
 Kohtunik                         Olev Mihkelson

 Määruse tegemise aeg ja koht     26 oktoober 2016.a, Jõhvi
                                  OÜ Koduliising hagi L. D. vastu võlgnevuse nõudes
 Kohtuasi

 Menetlustoiming                  Hagiavalduse menetlusse võtmisest keeldumine

 Menetlusosalised ja nende        Hageja:           OÜ Koduliising (RK 10892531, asukoht:
 esindajad                                          Posti 30, Haapsalu)

                                  Hageja            Jaana Jostmann (e-post:
                                  lepinguline       jaana.jostmann@liisi.ee )
                                  esindaja:

                                  Kostja:           L. D. (IK xxx, elukoht: xxx)
RESOLUTSIOON

1. Keelduda OÜ Koduliising hagi L. D. vastu võlgnevuse nõudes menetlusse võtmisest.

2. Saata kohtumäärus hageja esindajale.

Edasikaebamise kord

Määruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättesaamise päevale järgnevast päevast arvates. Kohtumääruse
peale määruskaebuse esitamisel tasutakse riigilõivu 50 eurot.

ASJAOLUD

OÜ Koduliising esitas 17.08.2016.a Pärnu Maakohtule maksekäsu kiirmenetluse avalduse
võlgniku vastu 2171,10 euro võlgnevuse nõudes. 31.08.2016.a tegi kohus makseettepaneku,
millele võlgnik esitas 23.09.2016 vastuväite. Pärnu Maakohtu 29.09.2016.a, määrusega anti
maksekäsu kiirmenetluses olev nõue üle Viru Maakohtule hagimenetlusse.

Viru Maakohtu 30.09.2016 kohtumäärusega andis kohus avaldaja esindajale 14-päevase tähtaja
puuduste kõrvaldamiseks, s.o, nõude esitamiseks ja põhjendamiseks hagiavaldusele ettenähtud
vormis, lisades hagiavaldusele dokumentaalsed tõendid vastavalt menetlusosaliste arvule,

                                                                                     1 (2)
esitada lepingulise esindaja volikiri koos haridust tõendava dokumendiga ning vajadusel
täiendava riigilõivu (vastavalt hagihinnale) tasumiseks ja maksekorralduse esitamiseks.

Kohtumääruse ärakirja sai avaldaja esindaja kätte 03.10.2016, kuid avaldaja ei täitnud kohtu
nõuet.

KOHTUMÄÄRUSE PÕHJENDUSED

Kohus, tutvunud avalduse ja sellele lisatud materjalidega, leidis, et avalduse menetlusse
võtmisest tuleb keelduda.

TsMS § 487 lg 1 kohaselt, asja hagimenetluse korras menetlev kohus kohustab avaldajat
viivitamata esitama oma nõude ja põhjendama seda hagiavaldusele ettenähtud vormis 14 päeva
jooksul, kui maksekäsu kiirmenetluse avaldus ei vasta hagiavalduse nõuetele.

TsMS § 487 lg 3 alusel, kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

TsMS § 147 lg 5 alusel, maksekäsu kiirmenetluse hagimenetluseks ülemineku korral tasutakse
hagilt täiendav riigilõiv ulatuses, mis ei ole kaetud maksekäsu kiirmenetluse avalduse esitamiselt
tasutud riigilõivuga. Maksekäsu kiirmenetluse hagimenetluseks ülemineku avalduse esitamisel ei
võeta asja hagimenetlusse enne hagilt riigilõivu tasumist.

TsMS § 372 lg 6 alusel, kui kohus keeldub hagiavaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses.

TsMS § 372 lg 4 alusel, hagiavalduse menetlusse võtmisest keeldumise määruses tuleb märkida
menetlusse võtmisest keeldumise põhjus. Kui kohus keeldub hagiavaldust menetlusse võtmast, ei
toimeta kohus avaldust kostjale kätte, vaid tagastab selle koos lisadega ja asja menetlusse
võtmisest keeldumise määrusega hagejale.

Avaldaja ei ole Viru Maakohtu 30.09.2016 kohtumääruses nimetatud puuduseid kõrvaldanud,
seega ei saa kohus hagi menetlusse võtta.

Eelpooltoodu alusel ja juhindudes TsMS § 372, § 463 lg 1, § 465, § 487 lg 1, 3, § 661 lg 2
keeldub kohus hagi menetlusse võtmast.


/allkirjastatud digitaalselt/

Olev Mihkelson
Kohtunik




                                                                                        2 (2)
