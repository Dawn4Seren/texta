                       KOHTUMÄÄRUS

Kohus                          Viru Maakohus
Määruse tegemise aeg ja koht   07. aprill 2016 Jõhvi kohtumajas

Kriminaalasja number           1-16-177 (15244000555)

Eeluurimiskohtunik             Larissa Prokopenko

                               Kalle Kirs süüdistuses KarS § 121 lg 1 p 2,3 järgi,
Kohtuasi                       üldmenetluse korras

                               Viru Ringkonnaprokuratuuri prokurör Anu Toluk
Prokurör
                                Kalle Kirs, isikukood 38704072233, elukoht xxx, EV
                                kodakondsus, põhiharidus, emakeel – eesti keel, töökoht
Süüdistatav                     xxx, varem kriminaalkorras karistatud:
                                   -   30.09.2013 Viru Maakohtu Jõhvi kohtumaja poolt
                                       mõisteti KarS § 121 järgi tingimisi vangistus 4
                                       kuud katseajaga 3 aastat. Katseaja algus
                                       30.09.2013.
                                Tõkend – puudub.
                                Vandeadvokaat Kaido Kooga
Kaitsja                         07.04.2016
Kohtuistungi aeg
                               Juhindudes KrMS § 202 ja § 385 p 10 kohus
RESOLUTSIOON

MÄÄRAS :

Kriminaalmenetlus Kalle Kirs süüdistuses KarS § 121 lg 1 p 2,3 järgi lõpetada
KrMS § 202 alusel, avaliku menetlushuvi puudumise tõttu.
KrMS § 202 lg 2 p 1 alusel kohustada Kalle Kirs´i tasuma kriminaalmenetluse kulud
kokku summas 312 (kolmsada kaksteist) eurot 6 kuu jooksul alates kohtumääruse
kuulutamisest.
Menetluskulud 312 eurot tuleb tasuda Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700025545
 ning selgitusse märkida süüdimõistetu           ees-ja perekonnanimi,      kriminaalasja nr,
 menetluskulud.


 KrMS § 202 lg 2 p 2 alusel kohustada Kalle Kirs´i tasuma kindla summana 300
 (kolmsada) eurot 6 kuu jooksul alates kohtumääruse kuulutamisest.
 Kindel summa 300 EUR tuleb tasuda Rahandusministeeriumi arveldusarvele
 SEB pangas nr EE571010220229377229
 SWEDBANK EE062200221059223099
 NORDEA PANK EE221700017003510302
 DANSKE BANK EE513300333522160001
 Maksekorraldusele märkida viitenumber 99916900000373
 ning selgitusse märkida „Kindel summa kriminaalasjas 1-16-177“

 Kui Kalle Kirs ei täida talle pandud kohustusi, uuendatakse kriminaalmenetlus
 kohtumäärusega.

 Kohtumäärus on lõplik ja edasikaebamisele ei kuulu.

 ASJAOLUD JA KOHTU PÕHJENDUSED

Viru Maakohtu menetluses on kriminaalasi Kalle Kirs süüdistuses KarS § 121 lg 1 p 2,3
järgi, üldmenetluse korras. Süüdistuse kohaselt: Kalle Kirs olles 30.09.2013 Viru Maakohtu
poolt karistatud KarS § 121 järgi vangistusega 3 kuud 28 päeva katseajaga 3 aastat, pani
toime uue kuriteo, nimelt 20.05.2015 kella 23:18 paiku oma elukohas xxx lõi vähemalt
ühel korral enda õde xx xx näo piirkonda. Oma tegevusega põhjustas Kalle Kirs kannatanule
füüsilist valu.
Seega Kalle Kirs pani toime teise inimese valu tekitanud kehalise väärkohtlemise,
toimepandud lähisuhtes ja korduvalt, s o KarS § 121 lg 2 p 2, 3 järgi kvalifitseeritava
kuriteo.

Viru Maakohtu 07.06.2016 kohtuistungil esitas prokurör taotluse kriminaalmenetluse
lõpetamiseks KrMS § 202 alusel. Kalle Kirs lõi õde ühel korral. Kannatanu ei soovi anda
venna vastu ütlusi ja ei soovi edasist menetlust. Kalle Kirs töötab ametlikult alates 03.02.2016.

KrMS § 202 lg 1 ja lg 2 sätestavad, et kriminaalmenetluse võib lõpetada II astme kuriteos
avaliku menetlushuvi puudumise korral, kui kahtlustatava süü ei ole suur ja kui kahtlustatav
on heastanud või asunud heastama kuriteoga tekitatud kahju ja on tasunud kriminaalmenetluse
kulud või võtnud endale kohustuse tasuda kulud määratud tähtajaks, nõustunud maksma
kindla summa riigituludesse või nõustunud tegema kindla arvu tunde üldkasulikku tööd.
Taoliste tingimuste esinemise korral võib prokuratuur kahtlustatava nõusolekul taotleda, et
kohus kriminaalmenetluse lõpetaks.
Tuleb arvestada veel ka asjaoluga, et kriminaalmenetluse lõpetamist ei saa kohaldada, kui
menetluse jätkamine on vajalik lähtuvalt avalikust menetlushuvist või eripreventatiivsetest
vajadustest.
Avalikust menetlushuvist on võimalik rääkida juhul, kui eripreventiivsetest vajadustest
lähtuvalt on menetluse jätkamine vajalik. Selline vajadus on olemas üldjuhul siis, kui isikut on
kahe aasta jooksul enne uue kuriteo toimepanemist sarnase süüteo eest karistatud või on tema
suhtes menetlus otstarbekuse kaalutlusel lõpetatud või isik on oma muu käitumisega
tõestanud, et tema edaspidise õiguskuulekuse tagamiseks, mida muul moel ei ole võimalik
                                                                                              2
korraldada, on vajalik rakendada mõjutusvahendeid või karistusi. Avalik menetlushuvi on
olemas ka siis, kui üldpreventiivsetest vajadustest lähtuvalt on isiku karistamine vajalik.
Selline vajadus on olemas üldjuhul siis, kui kuritegu on toime pandud elusfääris, mille vastu
peab avalikkusel olema eriline usaldus või isiku karistamine on vajalik õiguskorra kaitsmise
huvides või kuriteo tõttu kannatanul puuduvad peale kriminaalmenetluse efektiivsed
õiguskaitsevahendid.
Kalle Kirs oli sarnase kuriteo eest süüdi mõistetud 30.09.2013 otsusega ning katseaeg kestab
kuni 30.09.2016. Kui Kalle Kirs paneb katseaja lõpuni toime uue teo, siis saab ka käesolevas
asjas menetluse uuendada.

Võrreldes käesoleva asja tehiolusid avalikku menetlushuvi tingivate asjaoludega, ei esine
Kalle Kirs osas antud juhul KrMS § 202 kohaldamist välistavat eripreventatiivset vajadust.
Muuhulgas võib välja tuua järgmist:
käesolevas kriminaalasjas Kalle Kirsile KarS § 121 lg 2 p 2,3 järgi etteheidetav tegevus leidis
aset peaaegu aasta tagasi, kannatanu ei soovi kriminaalmenetluse jätkamist ja keeldub ütluste
andmisest. Omavahelised suhtes on neil süüdistatavaga head. Tegemist on II astme kuriteoga.

Eeltoodut arvestades tuleb asuda seisukohale, et Kalle Kirs suhtes pole ei eri- ega
üldpreventiivsetel kaalutlustel ilmtingimata tarvilik kriminaalmenetlusega jätkamine /
karistuse kohaldamine. Seega võib väita, et puudub edasine avalik menetlushuvi
kriminaalmenetluse jätkamiseks Kalle Kirs suhtes ning KrMS § 202 sätestatud aluste
esinemise korral võib tema osas menetluse lõpetada.

Kalle Kirs nõustub kriminaalmenetluse lõpetamisega KrMS § 202 alusel. Samuti nõustub
Kalle Kirs KrMS § 202 lg 2 p 1,2 alusel tasuma kriminaalmenetluse kulud kokku 312 eurot ja
kjndla summana 300 eurot 6 kuu jooksul. Tõkendit tema suhtes menetluse käigus ei
kohaldatud.

KrMS § 202 lg 6 kohaselt, kui isik, kelle suhtes on kriminaalmenetlus lõpetatud käesoleva
paragrahvi lõike 2 järgi, ei täida talle pandud kohustust, uuendab prokuratuuri taotlusel kohus
kriminaalmenetluse oma määrusega. Karistuse mõistmisel arvestatakse kohustuste osa, mille
isik on täitnud.

Kõnealuse kriminaalmenetluse esemeks on II astme kuritegu, mille eest KarS § 121 lg 2 näeb
ette karistusena kas rahalise karistuse või kuni viieaastase vangistuse. Kalle Kirs on varem
kriminaalkorras karistatud 1 kord, tema süüd raskendavaid asjaolusid tuvastatud ei ole,
kergendavaks asjaoluks on süü tunnistamine ja kahetsus. Kuna tema süü pole antud
kriminaalasjas suur, puudub kriminaalmenetluse jätkamiseks Viru Maakohtus avalik
menetlushuvi. Kalle Kirs on andnud nõusoleku tasuda 6 kuu jooksul menetluskulud summas
312 eurot ning kindle summa 300 eurot. Menetluse jätkamine ei ole vajalik eripreventiivsest
kaalutlusest, kuna Kalle Kirsi mõjutamine uutest kuritegudest hoiduma kriminaalmenetluse
jätkamise ja nende süüdimõistmisega ei ole otstarbekas ning teda on võimalik mõjutada ka
kohustuse panemisega kriminaalmenetluse lõpetamisel.

Kohus leiab, et prokuröri taotlus kriminaalmenetluse lõpetamiseks Kalle Kirsi suhtes KrMS §
202 lg 1 alusel on põhjendatud ja kuulub rahuldamisele.
Tegemist on teise astme kuriteoga. Kalle Kirs on võtnud endale kohustuseks tasuda
menetluskulud ja kindle summa 6 kuu jooksul alates määruse kuulutamisest. Süüdistataval on
kindel elu- ja töökoht, mille tõttu on ta võimeline oma kohustusi õigeaegselt täitma.



                                                                                            3
Kohus nõustub prokuröri seisukohaga, et antud juhul on süüdistatava Kalle Kirsi poolt
toime pandud süüteo näol tegemist kuriteoga, mille puhul puudub kriminaalmenetluse
jätkamiseks avalik menetlushuvi.
Kohus leiab, et süüdistatavat võib mõjutada mittekaristuslikke meetmeid kohaldades,
milleks on menetluse lõpetamine ja kohustuste määramine.

KOHTU MEETEMED

Kohus leiab, et kriminaalmenetlus Kalle Kirs süüdistuses KarS § 121 lg 1 p 2,3 järgi tuleb
lõpetada KrMS § 202 lg 1 alusel avaliku huvi puudumise tõttu.

Määrata Kalle Kirs´ile kohustuseks tasuda menetluskulud summas 312 eurot ja kindel
summa 300 eurot 6 kuu jooksul alates määruse kuulutamisest.



/allkirjastatud digitaalselt/
Kohtunik
Larissa Prokopenko




                                                                                        4
