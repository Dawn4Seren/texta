                        KOHTUMÄÄRUS
                 Süüdimõistetule täiendava kohustuse määramise kohta


Kohus                               Pärnu Maakohus

Määruse tegemise aeg ja koht        13.oktoober 2016 Rapla

Kriminaalasja number                1-16-3211

Kohtunik                            Anne Randjärv

Arutatav asi                        Tallinna Vangla Pärnu kriminaalhooldusosakonna Rapla
                                    esinduse      kriminaalhooldusametniku Piret Jaakbergi
                                    erakorraline ettekanne
                                    Aiki   Viljastu   36705200334         elukoht: xxxxxxx vald
Süüdimõistetu
                                    xxxxxxxxx küla xxxxxxxx talu
Kohtuistungi toimumise aeg          12.10.2016


                                    Kohustada Aiki Viljastut alluma alkoholismivastasele
RESOLUTSIOON                        ravile.


Edasikaebamise kord                 Käesoleva määruse peale võib 15 päeva jooksul esitada
                                    määruskaebuse Pärnu Maakohtu Rapla kohtumajja.


Asjaolud
Pärnu Maakohtu 18.04.2016 otsusega tunnistati Aiki Viljastu süüdi KarS § 424 järgi ja karistati
11-kuulise vangistusega tingimisi 2-aastase katseajaga. KarS § 75 lg 2 p 2 järgi määrati Aiki
Viljastule katseajaks täiendav kohustus mitte tarvitada alkoholi.

30.09.2016 saabus Pärnu Maakohtule kriminaalhooldusametniku erakorraline ettekanne, taotlusega
pöörata Aiki Viljastule mõistetud vangistus täitmisele. Kuigi katseaeg on kestnud lühikest aega, on
süüdimõistetu kolmel korral rikkunud registreerimiskohustust ja neljal korral alkoholi tarvitamise
keeldu. Hoolimata suutmatuses alkoholi tarvitamisest loobuda, ei suundunud süüdimõistetu ka
ravile. Kuna 05.10.2016 on Aiki Viljastu lasknud endale teha alkoholivastase süsti kestvusega üks
aasta, muutab kriminaalhooldusametnik oma taotlust ja palub süüdimõistetule määrata täiendav
kohustus, alluda alkoholismivastasele ravile kuni katseja lõpuni.
                                              2



Aiki Viljastu on nõus täiendava kohustuse määramisega ning on käesoleval ajal kindel, et ravi annab
tulemusi.

Kohtu seisukoht
KarS § 74 lg 4 järgi võib kohus juhul, kui süüdimõistetu ei täida katseajaks talle pandud kohustusi,
määrata täiendavaid kohustusi, juhindudes KarS § 75 lg 2.

Kohus leiab, et kriminaalhooldusametniku taotlus süüdimõistetule täiendava kohustuse määramiseks
on põhjendatud. Aiki Viljastule tuleb määrata KarS § 75 lg 2 p 5 sätestatud lisakohustus, s.o
kohustus alluda alkoholismivastasele ravile. Süüdimõistetu ei ole suutnud ilma vastava ravita talle
varem määratud kohustust – alkoholi tarvitamise keeldu - täita ning on andnud nõusoleku ravi
läbimiseks.



(allkirjastatud digitaalselt)

Anne Randjärv
kohtunik
