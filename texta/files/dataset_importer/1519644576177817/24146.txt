                                                                                           1
                                                                       2-15-112857




                               KOHTUMÄÄRUS

Kohtuasja number                2-115-112857

Määruse tegemise aeg ja koht    08. veebruar 2016, Jõhvi, kell 16.00

Kohus                           Viru Maakohus

Kohtunik                        Helgi Vinni

Kohtuasi                        Placet Group OÜ hagi S. E. vastu võlgnevuse 744,34 euro
                                ja lisanduva viivise nõudes.

Menetlustoiming                 Menetluse lõpetamine     /   Kompromissi     kinnitamine       /
                                Riigilõivu tagastamine
Kohtuistungi toimumise aeg      04. veebruar 2016

Menetlusosalised ja nende       Hageja:             Placet Group OÜ (RK xxx)
esindajad
                                Hageja esindaja:    Riho Siil (volikirja alusel,     e-post
                                                    jurist@itminkasso.ee )

                                Kostja:             S. E. (IK xxx, elukoht xxx, e-post xxx)




                                Kostja esindaja:    Vandeadvokaat      Sergei        Politšev
                                                    (määratud        korras,          e-post
                                                    sergei.polichev@mail.ee )


RESOLUTSIOON

1. Kinnitada Placet Group OÜ ja kostja S. E. vaheline kompromiss, mille kohaselt:
    1.1 Kostja S. E. tunnistab hageja nõuet summas 720 (seitsesada kakskümmend)
        eurot.
    1.2 Kostja S. E. kohustub tasuma hagejale võlgnevuse summas 720 (seitsesada
        kakskümmend) eurot osamaksetena (24 osamakset), iga kuu 10-ks kuupäevaks,
        alates 10.03.2016 kuni 10.02.2018 summas 300 (kolmkümmend) eurot kuus.
    1.3 Kostja tasub hagejale võla summas 720 (seitsesada kakskümmend) eurot
        ITM Inkasso OÜ arveldusarvele nr EE172200221026942756, makse selgitusse
        märkida: „S. E., IK xxx, tsiviilasi nr 2-15-112857“.
    1.4 Poolte menetluskulud jäävad poolte endi kanda.
    1.5 Pooled loobuvad edasikaebe õigusest.
                                                                                             2

2. Lõpetada menetlus OÜ Placet Group hagis S. E. vastu võlgnevuse 744,34 euro ja
   lisanduva viivise nõudes.

3. Riigi õigusabi osutamisega seotud kulud jäävad Eesti Vabariigi kanda

4. Tagastada Placet Group OÜ-le ITM Inkasso OÜ poolt 21.07.2015 hageja eest
   Rahandusministeeriumi arvele nr. EE062200221059223099 (maksekorraldus nr. 304)
   tasutud riigilõivust (130 eurot) riigilõiv summas 87 (kaheksakümmend seitse) eurot
   ja 50 senti ITM Inkasso OÜ (RK xxx) arveldusarvele nr E172200221026942756.

5. Määrus saata menetlusosalistele teadmiseks.


Edasikaebamise kord

Kohtumäärus ei kuulu edasikaebamisele vastavalt TsMS § 661 lg 4.

ASJAOLUD JA ASJA VARASEM KÄIK

1. Viru Maakohtu menetluses on Placet Group OÜ hagi S. E. vastu võlgnevuse 744,34 euro ja
lisanduva viivise nõudes. Hagiavalduse kohaselt on kostja ja hageja sõlminud 19.10.2014 a
SMS kiirlaenulepingu 620 euro saamiseks laenuperioodiga 360 päeva. Laenutaotluse esitamine
toimus internetikeskkonnas www.smsraha.ee. 19.10.2014 rahuldas hageja kostja laenutaotluse
ja kandis laenusumma 620 eurot kostja arveldusarvele. Laenu tagastamise lõplikuks
tähtpäevaks oli 14.10.2015, laenu tagastamine pidi toimuma osamaksetena. Kostja jättis oma
kohustused täitmata, tasudes võlgnevuse osaliselt, summas 78,20 eurot. Kostja võlgneb
hagejale kokku 744,34       eurot, sh põhivõlgnevus 581,60 euro, intress 121,03 euro,
sissenõudekulu 24 eurot, sissenõutavaks muutunud viivis 17,71 eurot. Hageja palub kostjalt
välja mõista võlgnevuse 744,34 eurot ja alates 21.07.2015 viivist kuni põhinõudelt täies
ulatuses täitmiseni VÕS § 113 lg 1 teises lauses sätestatud määras ning menetluskulud
kogusummas 265 eurot.

2. S. E. esitas 03.09.2015 kohtule riigi õigusabi taotluse.

3. Viru Maakohtu 29.09.2015 määrusega rahuldati kostja riigi õigusabi taotlus ning S. E.le anti
tsiviilasjas nr. 2-15-112857  riigi õigusabi, riigi õigusabi tasu ja riigi õigusabi kulude
hüvitamise kohustuseta.

4. 03.11.2015 esitas kostja esindaja, vandeadvokaat S. Politšev kohtule vastuse, milles hagi ei
tunnistanud. Samas on vastuses märgitud, et kostjal on tuvastatud raske puue ning töövõimetus
80% ulatuses. Kostja sissetulekuks on töövõimetuspension 237,04 eurot ja sotsiaaltoetus 53,70
eurot. Kostja on nõus kompromissi sõlmimisega summas 719,10 eurot (sh põhivõlgnevus
581,60 eurot, intressid 50 eurot ja ½ riigilõivust summas 87,50 eurot, mille kostja tasub 24 kuu
jooksul igakuiselt summas 29,96 eurot. Muud menetluskulud jäävad poolte endi kanda.

5. 04.02.2016 kohtuistungil esitasid pooled kohtule kompromissi, mille palusid kohtul
kinnitada ja lõpetada tsiviilasja menetlus. Kompromissi kohaselt tunnistab hageja nõuet
kogusummas 720 eurot. Kostja kohustub tasuma hagejale võlgnevuse summas 720 eurot
osade kaupa iga kuu 10-ks kuupäevaks summas 30 eurot. Esimese makse teostab kostja
hiljemalt 10.03.2016, viimase osamakse teostab kostja 10.02.2018. Tasumisele kuuluvad
summad tuleb kostjal kanda ITM Inkasso OÜ arveldusarvele nr EE172200221026942756,
makse selgitusse märkida: „S. E., IK xxx, tsiviilasi nr 2-15-112857“. Poolte menetluskulud
jäävad poolte endi kanda. Pooled loobuvad kohtu määrusega kinnitatud kompromissi osas
                                                                                               3
edasikaebe õigusest. Hageja palus tagastada ½ hagi esitamisel tasutud riigilõivust summas
87,50 eurot.

KOHTUMÄÄRUSE PÕHJENDUSED

6. Kohus, kuulanud ära poolte esindajad ning tutvunud asja kirjalike materjalidega, leiab, et
poolte taotlus on põhjendatud ja kuulub rahuldamisele.

TsMS § 428 lg 1 p 4 kohaselt lõpetab menetluse otsust tegemata, kui pooled on sõlminud
kompromissi ja kohus kinnitab selle.

TsMS § 430 lg 1 kohaselt pooled võivad menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega.

Pooltevaheline kompromiss on seadusega kooskõlas, mistõttu               kohus kinnitab poolte
kompromissi ja lõpetab tsiviilasja menetluse.

7. Kooskõlas TsMS § 431 lg 1 selgitab kohus menetlusosalistele menetlustoimingu tegemise
või tegemata jätmise tagajärgi, et vastavalt TsMS § 432 menetluse lõpetamise korral seoses
poolte kompromissi kinnitamisega ei või samad pooled sama hagi eseme suhtes esitada uut
hagi.

Täitemenetluse seadustiku § 2 lg 1 p 1 kohaselt juhul, kui kostja ei täida kompromissiga
võetud kohustust, siis hagejal on õigus pöörduda kohtutäituri poole         kohtumääruse
sundtäitmiseks.

8. Vastavalt TsMS § 150 lg 2 p 1, pool menetluses tasutud riigilõivu tagastatakse, kui pooled
sõlmivad kompromissi. TsMS § 150 lg 4 kohaselt, riigilõivu tagastab kohus, kelle menetluses
asi viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti./---/ Riigilõiv tagastatakse menetlusosalisele, kes selle pidi tasuma, või tema
korraldusel muule isikule. Hageja taotles esitatud kompromissis tasutud riigilõivust poole
tagastamist.

Hageja on tasunud 21.07.2015 riigilõivu hagi esitamiselt summas 130 eurot ja maksekäsu
kiirmenetluses 45 eurot, kokku 175 eurot. Sellest lähtuvalt tagastab kohus hagejale poole
tasutud riigilõivust summas 87,50 eurot.

9. Viru Maakohtu 29.09.2015 määrusega anti S. E.`le tsiviilasjas nr. 2-15-112857         riigi
õigusabi, riigi õigusabi tasu ja riigi õigusabi kulude hüvitamise kohustuseta. Riigi õigusabi
osutamisega seotud kulud jätab kohus Eesti Vabariigi kanda.

10. TsMS § 632 lg 4 alusel loobusid pooled määruskaebuse esitamise võimalusest.

11. Eelpooltoodu alusel ja juhindudes TsMS § 428 lg 1 p 4, § 430, § 431 lg 1, § 433, § 463
lg 1, § 465, § 661 lg 4 kinnitab kohus poolte vahelise kompromissi ja lõpetab tsiviilasjas
menetluse.

/allkirjastatud digitaalselt/

Helgi Vinni
Kohtunik
