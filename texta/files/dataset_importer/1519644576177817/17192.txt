                                                                                    1-16-2569




                  K O H T U O T S U S
                        EESTI VABARIIGI NIMEL


Kohus                         Harju Maakohus (Liivalaia kohtumaja)


Otsuse tegemise aeg ja koht   27. aprillil 2016.a Tallinnas


Kriminaalasja number          1-16-2569 (15230106711)


Kohtukoosseis                 Kohtunik Violetta Kõvask


Kohtuistungi sekretär         Sirje Luga


Kriminaalasi                  Jaana Hodorenko süüdistuses KarS § 119 lg 1 järgi
                              kokkuleppemenetluses.


Ringkonnaprokurör             Kelly Kruusimägi


Süüdistatav                   JAANA HODORENKO – isikukood: 49112115222;
                              Ukraina Vabariigi kodakondsus; elukoht: XXX; emakeel:
                              vene keel, valdab eesti keelt; haridus: 9 klassi; töökoht:
                              XXX         kõrts,      administraator-klienditeenindaja.
                              Kriminaalkorras karistamata. Väärteokorras 4 (neli)
                              kehtivat karistust.

                              Alates 09.12.2015.a kohaldatud tõkendina elukohast
                              lahkumise keeld, kehtivusega 09.12.2016.a.


Kaitsja                       Vladimir Sadekov


                              Juhindudes KrMS § 175, 179, 180 lg 3, 247, 248 lg 1 p 5,
                              311-313, 318, 319 kohus otsustas:



                                                                                           1
                                                                                    1-16-2569

RESOLUTSIOON

Tunnistada Jaana Hodorenko KarS § 119 lg 1 järgi kvalifitseeritava kuriteo
toimepanemises süüdi ja mõista talle karistuseks vangistus 7 (seitse) kuud.

KarS § 73 lg 1, 3 alusel mitte pöörata mõistetud karistust täitmisele, kui süüdimõistetu
ei pane talle kohtu poolt määratud 1 (ühe) aastase katseaja jooksul toime uut tahtlikku
kuritegu.

KarS § 78 p 1 alusel arvestada Jaana Hodorenko’le määratud 1 (ühe) aasta pikkuse
katseaja kulgemist alates kohtuotsuse kuulutamise päevast, s.o alates 27.04.2016.a.

Jaana Hodorenko suhtes valitud tõkend – elukohast lahkumise keeld – tühistada
kohtuotsuse jõustumisel või vastavalt KrMS § 313 lg 1 p 7 kohtuotsuse mittejõustumisel
karistuse ärakandmise tähtaja saabumisel kuulub tõkend elukohast lahkumise keeld
tühistamisele karistuse ärakandmisel.



Tsiviilhagi

Tsiviilhagi pole esitatud.



Asitõendid

1 CD plaat salvestusega, mis asub kriminaalasja materjalide juures – jätta peale
kohtuotsuse jõustumist kriminaalasja materjalide juurde.

Nuga, mis asub Põhja Prefektuuri asitõendite hoidlas – tagastada peale kohtuotsuse
jõustumist Jaana Hodorenko’le.



Menetluskulud

Jaana Hodorenko’lt välja mõista KrMS § 180 lg 1 alusel menetluskuludena:

KrMS § 175 lg 1 p 4 alusel kaitsjatasu summas 120,00 eurot (ükssada kakskümmend
eurot).

KrMS § 179 lg 1 p 2 alusel sundraha 645 eurot (kuussada nelikümmend viis eurot).

Väljamõistetud menetluskulud tuleb tasuda KrMS § 180 lg 3 alusel ositi 12 (kaheteist)
kuu jooksul alates kohtuotsuse jõustumisest, kusjuures igakuiselt tuleb tasuda vähemalt
63,75 eurot. Menetluskulu tasumistähtaeg on igakuiselt 28-s kuupäev

Menetluskulude tasumiseks vajalikud makserekvisiidid on kajastatud kohtuotsuse lisas
olevas eraldi dokumendis (makseinfo lehel).




                                                                                           2
                                                                                           1-16-2569

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15
(viieteistkümne) päeva jooksul apellatsiooni järgmistel juhtudel: kui on tegemist KrMS 9.
peatüki 2. jao sätete või § 339 lg 1 rikkumisega või kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe. Apellatsiooni kasutamise
soovist teatatakse otsuse teinud kohtule kirjalikult 7 (seitsme) päeva jooksul alates
kohtuotsuse või selle resolutiivosa kuulutamisest. Apellatsioon esitatakse Tallinna
Ringkonnakohtule kirjalikult 15 (viieteistkümne) päeva jooksul alates päevast, mil
kohtumenetluse poolel on kohtus võimalik kohtuotsusega tutvuda.

Kui üks kohtumenetluse pool on 7 (seitse) päeva jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud.

Vahistatud süüdistatav või tema kaitsja võib esitada apellatsiooni 15 (viieteistkümne) päeva
jooksul alates süüdistatavale kohtuotsuse koopia kätteandmisele järgnevast päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt, s.o määruskaebe korras 15 (viieteistkümne) päeva jooksul. Määruskaebus
tuleb esitada Harju Maakohtu Liivalaia kohtumajale.

ESITATUD SÜÜDISTUS JA MENETLUSE KÄIK

Jaana Hodorenko’t süüdistatakse selles, et tema 02.12.2015.a kella 01:48 ajal tekkis Jaana
Hodorenko ja XXX vahel Tallinnas, Kivila 14-71 asuvas korteris sõnavahetus, mille käigus
soovis XXX korterist lahkudes kaasa võtta sülearvuti. Jaana Hodorenko’le ei meeldinud XXX
käitumine, mistõttu ta võttis oma paremasse kätte kööginoa ning vehkis sellega XXX ees,
püüdes takistada viimasel sülearvutiga korterist lahkuda. Noaga vehkimise käigus keeras
XXX selja Jaana Hodorenko poole ning kui ta uuesti hakkas pöörama Jaana Hodorenko
suunas nägu, lõi Jaana Hodorenko ettevaatamatult vehkimise käigus kööginoaga XXX üks
kord selja piirkonda, tekitades XXX’ile rindkere tagaseina lahtise haava, millega kaasnes
traumaatiline hemotooraks (verirind) ja maksavigastus.

Oma tegevusega tekitas Jaana Hodorenko ettevaatamatusest teisele inimesele raske
tervisekahjustuse, mis põhjustas ohu elule, s.o KarS § 119 lg 1 järgi kvalifitseeritava
kuriteo.

29.03.2016.a sõlmisid Põhja Ringkonnaprokuratuuri ringkonnaprokurör Kelly Kruusimägi,
süüdistatav Jaana Hodorenko ja tema kaitsja Vladimir Sadekov käesolevas kriminaalasjas
kokkuleppe.

Vastavalt kokkuleppele taotleb ringkonnaprokurör süüdistatavale Jaana Hodorenko’le KarS
§ 119 lg 1 ettenähtud kuriteo toimepanemise eest karistuseks 7 (seitse) kuud vangistust.



                                                                                                  3
                                                                                        1-16-2569

KarS § 73 lg 1, 3 alusel määrata, et karistust ei pöörata täitmisele, kui Jaana Hodorenko ei
pane 1 (ühe) aastase katseaja kestel toime uut tahtlikku kuritegu.

Kokkuleppest nähtuvalt on süüdistatavale selgitatud, et süüdimõistva otsusega kaasneb
sundraha (645 eurot) ning kaitsjatasu (96 eurot) väljamõistmine. Kui J. Hodorenko soovib
kaitsja osalemist kohtumenetluses, lisanduvad veel ka kaitsekulud kohtumenetluses. KrMS §
180 lg 3 alusel määrata, et väljamõistetud kriminaalmenetluse kulusid on võimalik tasuda
vabatahtlikult osade kaupa, s.o 12 (kaheteistkümne) kuu jooksul alates kohtuotsuse
jõustumisest, kuivõrd Jaana Hodorenko sissetulek on väike ning ta kasvatab üksinda 3 aastast
alaealist last. Tsiviilhagi ei ole esitatud. Asitõenditeks on nuga ja CD plaat. Nuga tuleb
tagastada peale kohtuotsuse jõustumist Jaana Hodorenkole ning CD plaat tuleb jätta
kriminaalasja juurde.

27.04.2016.a toimunud kohtuistungil Jaana Hodorenko kinnitas, et jääb sõlmitud kokkuleppe
juurde. Ringkonnaprokurör jäi sõlmitud kokkuleppe juurde, palus seda kinnitada.
Süüdistatava Jaana Hodorenko kaitsja Vladimir Sadekov märkis, et kokkuleppe sõlmimine
oli vabatahtlik ning palus see kinnitada.

Kohtunik, tutvunud kriminaalasja materjalidega, ära kuulanud süüdistatava selgitused
sõlmitud kokkuleppe kohta, olles veendunud, et menetlusosalised jäävad sõlmitud
kokkuleppe juurde, asub seisukohale, et süüdistatav on kokkuleppest aru saanud ning sellega
nõustunud, kokkulepet sõlmides on süüdistatav väljendanud oma tõelist tahet, kokkulepe on
sõlmitud kriminaalkohtumenetluse sätteid järgides.

Seega tuleb, Jaana Hodorenko temale esitatud süüdistuses KarS § 119 lg 1 järgi süüdi
tunnistada ja määrata talle karistus vastavalt sõlmitud kokkuleppele.

ASITÕENDID

Käesolevas kriminaalasjas on asitõendiks 1 CD plaat salvestusega ning nuga.

KrMS § 126 lg 3 p 1 kohaselt võidakse kuriteojäljega asi, dokument või kuriteojäljest
valmistatud jäljend või tõmmis jätta kriminaalasja juurde, võtta kriminaaltoimikusse või
säilitada asitõendite hoidlas või muus menetleja valduses olevas ruumis või
ekspertiisiasutuses.

KrMS § 126 lg 3 p 2 kohaselt muu asitõend, mille kuuluvust ei ole vaidlustatud, tagastatakse
omanikule või seaduslikule valdajale.

Lähtudes eelpool toodust tuleb 1 CD plaat salvestusega, mis asub kriminaalasja materjalide
juures peale kohtuotsuse jõustumist jätta kriminaalasja materjalide juurde. Nuga tuleb
tagastada Jaana Hodorenkole peale kohtuotsuse jõustumist.

MENETLUSKULUD

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt välja alljärgnevalt:

KrMS § 175 lg 1 p 4 alusel kaitsjatasu summas 120,00 eurot (ükssada kakskümmend eurot).
KrMS § 179 lg 1 p 2 alusel sundraha 645 eurot (kuussada nelikümmend viis eurot).

Arvestades Jaana Hodorenko varalist seisundit, tema resotsialiseerumisväljavaateid, kohus
leiab, et menetluskulude tasumist tuleb maksimaalselt ajatada, väljamõistetud menetluskulud
                                                                                               4
                                                                                   1-16-2569

tuleb tasuda KrMS § 180 lg 3 alusel ositi 12 (kaheteist) kuu jooksul alates kohtuotsuse
jõustumisest, kusjuures igakuiselt tuleb tasuda vähemalt 63,75 eurot. Menetluskulu
tasumistähtaeg on igakuiselt 28-s kuupäev




Violetta Kõvask

Kohtunik

/Digitaalselt allkirjastatud/




                                                                                          5
