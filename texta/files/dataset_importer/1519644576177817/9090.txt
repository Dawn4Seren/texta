                                                                                           1-16-1950




                           KOHTUOTSUS
                                EESTI VABARIIGI NIMEL


Kohus                            Pärnu Maakohus
Otsuse tegemise aeg ja koht      18. august 2016. a Haapsalu kohtumaja Kärdlas
Kriminaalasja number             1-16-1950 (15239000074)
Kohtukoosseis                    Kohtunik Piia Jaaksoo
Kohtuistungi sekretär            Kersti Särgava
Kriminaalasi                     Argo Erk süüdistus KarS § 121 lg 2 p 2, 3, § 266 lg 2 p 1, § 3312
                                 järgi kokkuleppemenetluses
Prokurör                         Indrek Kalda
Kaitsja                          Advokaat Argo Küünemäe
Süüdistatav                      Argo Erk – elukoht *, isikukood *, * kodanik, haridust *,
                                 emakeel * keel, töökoht *, * kriminaalkorras karistatud,
                                 viimati Pärnu Maakohtu poolt 28.04.2015 otsusega KarS §
                                 120, § 121, § 199 lg 2 p 4,8,9, § 424 , § 266 lg 2 p 1 järgi
                                 vangistusega üks aasta 11 kuud ja 25 päeva tingimisi KarS §
                                 74 alusel kolmeaastase katseajaga, kohaldatud tõkend
                                 elukohast lahkumise keeld.
RESOLUTSIOON
1. Süüdi mõista Argo Erk KarS § 121 lg 2 p 2, 3 järgi ja karistada vangistusega 3 (kolm) kuud.
2. Süüdi mõista Argo Erk KarS § 266 lg 2 p 1 järgi ja karistada vangistusega 2 (kaks) kuud.
3. Süüdi mõista Argo Erk KarS § 3312 järgi ja karistada vangistusega 2 (kaks) kuud.
4. KarS § 64 lg 1 alusel, lugedes kergemad karistused kaetuks raskeima karistusega, mõista Argo
Erk`ile liitkaristuseks vangistus 3 (kolm) kuud.
5. KarS § 65 lg 2 alusel, suurendades käesoleva kohtuotsusega mõistetud ärakandmata 3-kuulist
vangistust Pärnu Maakohtu 28.04.2015. a kohtuotsusega nr 1-15-3043 mõistetud ärakandmata
karistuse 1 aasta 11 kuu 25 päeva vangistuse võrra, mõista Argo Erk’ile liitkaristuseks vangistus 2
(kaks) aastat 2 (kaks) kuud 25 (kakskümmend viis) päeva.
6. KarS § 74 lg 5, 69 lg 1, 3 alusel asendada mõistetud ärakandmata 2 aasta 2 kuu 25 päeva
vangistust üldkasuliku tööga 805 (kaheksasada viis) tundi.
7. Üldkasuliku töö tegemise tähtaeg on 2 (kaks) aastat arvates kohtuotsuse jõustumisest.
8. Määrata, et Argo Erk teostab üldkasulikku tööd Tallinna Vangla Pärnu
Kriminaalhooldusosakonna Haapsalu esinduse kriminaalhooldusametniku järelevalve all ja kohustub
täitma KarS § 75 lg 1 p-st 1-6 tulenevaid kontrollnõudeid ja KarS § 75 lg 2 p 1,2,21 , 7 tulenevaid
kohustusi:
8.1. elama oma alalises elukohas *;

      1                                                                                              1
                                                                                           1-16-1950


 8.2.ilmuma kriminaalhooldaja määratud ajavahemike järel kriminaalhooldusosakonda
 registreerimisele;
 8.3.alluma kriminaalhooldaja kontrollile oma elukohas ning esitama talle andmeid oma kohustuste
 täitmise ja elatusvahendite kohta;
 8.4.saama kriminaalhooldusametnikult eelneva loa elukohast lahkumiseks Eesti territooriumi piires
 kauemaks kui viieteistkümneks päevaks;
 8.5. saama kriminaalhooldusametnikult eelneva loa elu-, töö- või õppimiskoha vahetamiseks;
 8.6.saama kriminaalhooldusametnikult eelneva loa Eesti territooriumilt lahkumiseks ja väljaspool
 Eesti territooriumi viibimiseks;
 8.7.heastama kuriteoga tekitatud varalise kahju 1.oktoobriks 2016;
 8.8.mitte tarvitama alkoholi;
 8.9.mitte omama või tarvitama narkootilisis või psühhotroopseid aineid;
 8.10.mitte suhtlema E A, J E ja A E.
9. Kui Argo Erk hoidub kõrvale üldkasulikust tööst, ei järgi kontrollnõudeid või ei täida talle pandud
kohustusi, võib karistust täide viiv ametnik teda kirjalikult hoiatada, kohus võib määrata talle
täiendavaid kohustusi vastavalt KarS § 75 lg 2 sätestatule või pöörata talle mõistetud vangistuse
täitmisele. Kui Argo Erk paneb üldkasuliku töö tegemise ajal toime uue kuriteo, mille eest teda
karistatakse vangistusega, asendatakse talle mõistetud üldkasuliku töö tegemata osa vahekorras
üldkasuliku töö üks tund võrdub ühe päeva vangistusega.
10. Tühistada Argo Erk suhtes kohaldatud tõkend elukohast lahkumise keeld.
11. Välja mõista Argo Erk’ilt riigi tuludesse kriminaalmenetluse kulu /tasuda Maksu- ja
Tolliameti arveldusarvele nr EE351010052031000004 SEB Pank AS-is, a/a nr
EE502200221014193355 Swedbank AS-is, a/a nr EE401700017002872300 Nordea Bank Finland
PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
on märkida maksekorraldusele viitenumber 99916700057432. Maksekorralduse selgitusse lisada:
Haapsalu kohtumaja, otsus nr 1-16-1950, menetluskulu, A. Erk/:
- sundraha 645 (kuussada nelikümmend viis) eurot;
- määratud kaitsjale makstud tasu ja kulud 377 (kolmsada seitsekümmend seitse) eurot 04 senti.
Ajatada välja mõistetud kriminaalmenetluse kulu tasumise tähtaeg 6 kuu peale - määrata
menetluskulud kogusummas 1022,04 eurot tasumisele osade kaupa 6 kuu jooksul alljärgnevalt -
esimene osamakse tasuda 10.septembriks 2016, järgnevad 5 osamakset järgnevate kuude 10.
kuupäevaks. Osamakse suurus 170,34 eurot. Eelnimetatud tähtaja möödumisel pööratakse otsus
täitmisele ja saadetakse kohtutäiturile ning lisandub kohtutäituri tasu.
12.Rahuldada tsiviilhagi ja välja mõista Argo Erk`ilt E A /arve */ kasuks 60 (kuuskümmend) eurot.
13.Asitõend- CD-plaat kõnesalvestusega jätta kriminaalasja juurde.


Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale on
mõistetud karistus, mida seadus ette ei näe. Apellatsioon tuleb esitada kirjalikult Tallinna
Ringkonnakohtule 15 päeva jooksul, alates kohtuotsuse kuulutamisest.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.

Süüdistus


      2                                                                                              2
                                                                                              1-16-1950


Argo Erki süüdistatakse selles, et tema tungis 28.11.2015 kella 06.00 paiku lukustamata, kuid suletud
ukse avamise teel ebaseaduslikult valdaja E A tahte vastaselt * elumajja ega lahkunud sealt vaatamata
E A korduvatele korraldustele majast lahkuda.
Sellise tegevusega pani Argo Erk toime elamiseks kasutatavasse ruumi omavolilise sissetungi ja
sealt lahkumise nõude ebaseadusliku täitmata jätmise, s.o KarS § 266 lg 2 p 1 järgi
kvalifitseeritava kuriteo.
Peale selle süüdistatakse Argo Erk`i selles, et tema, olles karistatud Pärnu Maakohtu 28.04.2015
otsusega kehalise väärkohtlemise eest ning olles eelnevalt tunginud 28.11.2015 kella 06.00 paiku E A
elukohta *, lõi majas sees olles oma endisele elukaaslasele E A ühel korral jalaga selga, mille tagajärjel
E A kukkus vastu seina, millega tekitas E A-le füüsilist valu.
Sellise tegevusega pani ta toime teisele inimesele valu tekitanud kehalise väärkohtlemise, mis oli
pandud toime korduvalt ja lähisuhtes, s.o KarS § 121 lg 2 p 2,3 järgi kvalifitseeritava kuriteo.
Peale selle süüdistatakse Argo Erki selles, et tema rikkus teadlikult Pärnu Maakohtu 28.04.2015
kohtuotsusega nr 1-15-3043 kriminaalasjas kohaldatud lähenemiskeeldu, millega temale määrati KarS
§ 75 lg 2 p 7 alusel kohustus E A suhtes toime pandud kehalise väärkohtlemise tõttu mitte suhelda E
A ja A E ja mitte viibima nende elukohas.
Argo Erk tungis 28.11.2015 kella 06.00 paiku lukustamata, kuid suletud ukse avamise teel
ebaseaduslikult valdaja E A tahte vastaselt * elumajja, kus suhtles E A ja A E ning kasutas vägivalda
E A suhtes ning kahjustas kannatanu vara, lõhkudes aknaruloo ja WC ukse riivi.
Peale selle rikkus ta lähemiskeeldu ka sellega, et viibis enne seda, 2015 aasta septembris või oktoobris
täpselt tuvastamata kuupäeval E A ja A E elukohas *.
Sellise tegevusega pani Argo Erk toime kohtulahendiga kohaldatud lähenemiskeelu korduva
rikkumise, millega põhjustati ka oht isiku tervisele ja varale, s.o 3312 järgi kvalifitseeritava
kuriteo.
Kannatanu on andnud nõusoleku kokkuleppemenetluse kohaldamiseks /tl 33 I kd/.
Prokuröri poolt kohtus Argo Erk`ile nõutud karistus: KarS § 121 lg 2 p 2,3 kvalifitseeritava
kuriteo toimepanemise eest nõudis prokurör kohtus süüdistatavale karistuseks vangistust kolm kuud,
KarS § 266 lg 2 p 1 järgi vangistust kaks kuud, KarS § 3312 järgi vangistust kaks kuud. KarS § 63 lg
2 ja § 64 lg 1 alusel mõista liitkaristus, lugedes kergemad karistused kaetuks raskemaga ning
kandmisele kuulub vangistus kolm kuud. KarS § 65 lg 2 alusel mõista liitkaristus, suurendades
käesolevas asjas mõistetavat karistust Pärnu Maakohtu 28.04.2015 otsusega mõistetud kandmata
karistuse 1 aasta 11 kuu ja 25 päeva tingimisi vangistuse võrra, mis pöörata täitmisele ning
kandmisele kuulub vangistus kaks aastat, kaks kuud ja 25 päeva, mis KarS 69 lg 1 alusel asendada
805 tunni üldkasuliku tööga, mis tuleb teostada kahe aasta jooksul. Süüdistatav on kohustatud
üldkasuliku töö tegemise ajal järgima KarS § 75 lg 1 sätestatud kontrollnõudeid ning lisaks on ta
käitumiskontrolli ajal kohustatud: 1) KarS 75 lg 2 p 1 alusel heastamata kuriteoga tekitatud varalise
kahju 01.oktoobriks 2016, 2) KarS § 75 lg 2 p 2 alusel mitte tarvitama alkoholi, 3) KarS § 75 lg 2 p
3 alusel mitte omama või tarvitama narkootilisi või psühhotroopseid aineid, 4)KarS § 75 lg 2 p 7
alusel mitte suhtlema E A, J E ja A E.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör ja kaitsja jäid kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe
on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Argo Erk süüdi, kohaldab tema suhtes kokkuleppes kokkulepitud karistuse.

      3                                                                                                 3
                                                                                             1-16-1950


Tsiviilhagi. Kuriteoga tekitas Argo Erk E A-le füüsilist ja moraalset kahju. Samuti tekitas Argo Erk E
A-le varalist kahju 60 eurot, mille osas on esitatud tsiviilhagi /tl 4 I kd/. Argo Erk võttis kokkuleppes
ja kohtuistungil omaks kannatanu nõude tema vastu ja on nõus tsiviilhagis märgitud summade
väljamõistmisega temalt.
Tsiviilhagi kuulub rahuldamisele TsMS § 440 lg 1, VÕS § 1043 alusel ja kuriteoga tekitatud kahju
tuleb A.Erk`ilt kannatanu kasuks välja mõista.
Tõkend – Argo Erk suhtes on kohaldatud tõkendit elukohast lahkumise keeld /tl 20 II kd/, mis tuleb
tühistada.
Asitõend CD-plaat kõnesalvestusega asub kriminaalasja juures /tl 42 II kd/. CD-plaat tuleb jätta KrMS
§ 126 lg 3 p 1 alusel kriminaalasja juurde.
Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud süüdimõistetu.
Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. Vastavalt § 179 lg 1 p 2 tuleb Argo Erk’ilt kohtuotsusega välja mõista riigituludesse teise
astme kuriteos süüdimõistmisega seoses 1,5 palga alammäära suuruses summas s.o 645 eurot (1,5 *
430).
Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale A. Tamm * kaitsmise eest makstud tasu ja kulud 144 eurot
/tl 13-15 I kd/, 152 eurot /tl 23-28 I kd/, 81,04 eurot /tl 48-52 II kd/, kokku 377,04 eurot.
A.Erk taotles kohtuistungil võimalust tasuda menetluskulud ositi 6 kuu jooksul. Kaitsja toetas taotlust
ja prokuröril ei olnud vastuväiteid.
Kohus rahuldab A.Erk taotluse menetluskulude tasumise ajatamiseks KrMS § 180 lg 3 alusel.



/allkirjastatud digitaalselt/
Piia Jaaksoo
kohtunik




      4                                                                                                4
