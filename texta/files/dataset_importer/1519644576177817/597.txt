                        KOHTUMÄÄRUS
 Kohus                             Tartu Maakohus

 Määruse tegemise aeg ja koht      16. detsember 2016.a, Võru kohtumaja

 Kriminaalasja number              1-16-9576

 Kohtunik                          Marju Persidskaja

 Kriminaalasja sisu                Suurbritannia ja Põhja-Iiri Ühendkuningriigi Birminghami
                                   kohtu (Birmingham Magistrates' Court) 18.08.2015.a otsuse nr
                                   1500448745 tunnustamise ja täitmise otsustamine Harri
                                   Mitrauskise suhtes.

 Süüdimõistetu                     Harri     Mitrauskis    (sünd    xxxxxxxxxx.a;     elukoht:
                                   xxxxxxxxxxxxxxxxxxxxxxxxxxxxxxxxx). Süüdi tunnistatud
                                   Suurbritannia ja Põhja-Iiri Ühendkuningriigi Birminghami
                                   kohtu (Birmingham Magistrates' Court) 18.08.2015.a otsusega
                                   nr 1500448745.
 Asja arutamise viis
                                   Kirjalikus menetluses (KrMS § 50872 lg 1 p 2)



RESOLUTSIOON

1. KrMS § 48911 lg 1 p 1 ja KrMS § 50872 alusel tunnistada lubatavaks Harri Mitrauskise
   suhtes tehtud Suurbritannia ja Põhja-Iiri Ühendkuningriigi Birminghami kohtu
   (Birmingham Magistrates' Court) 18.08.2015.a otsuse nr 1500448745 täitmine Eesti
   Vabariigis 40 (neljakümne) euro ulatuses.

2. KrMS § 50874 alusel kanda rahalise karistuse täitmisest laekuv raha 40
   (nelikümmend) eurot Eesti riigituludesse.

3. Rahaline karistus tuleb tasuda 30 (kolmekümne) päeva jooksul käesoleva
   kohtumääruse         jõustumisest      Rahandusministeeriumi      arveldusarvele
   EE891010220034796011 AS SEB Pank või EE932200221023778606 AS Swedbank või
   EE701700017001577198 Nordea Bank AB Eesti filiaal või EE403300333416110002
   Danske Bank AS Eesti filiaal, märkides ära Tartu Maakohtu viitenumbri 4100065035
   ning selgituse „1-16-9576, Harri Mitrauskis, rahaline karistus“.

4. Rahaline karistus on võimalik tasuda vabatahtlikult kohtumääruses määratud aja
   jooksul. Kui rahalised kohustused pole täies ulatuses tähtaegselt tasutud, suunatakse
   nõuded täitemenetluse läbiviimiseks kohtutäiturile täitemenetluse seadustikus
   sätestatud korras.

5. Määrus saata koheselt Harri Mitrauskisele ning pärast määruse jõustumist
   Justiitsministeeriumile ja Riigi Tugiteenuste Keskusele.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtu
Võru kohtumajale kirjalik määruskaebus 15 päeva jooksul, alates päevast, mil isik sai
vaidlustatavast kohtumäärusest teada või pidi teda saama.

Asjaolud ja kohtumääruse põhjendused

01.11.2016.a saabus Tartu Maakohtu Võru kohtumajja Justiitsministeeriumist KrMS § 50872 lg
1 p 1 kohaselt menetlemiseks Suurbritannia ja Põhja-Iiri Ühendkuningriigist saabunud Harri
Mitrauskise suhtes EL nõukogu raamotsuse 2005/214/JSK, rahaliste karistuste vastastikuse
tunnustamise põhimõtte kohaldamise kohta, alusel koostatud tunnistus koos lisamaterjalidega.

Inglismaa ja Walesi rahaliste karistuste vastastikuse tunnustamise keskasutus taotleb
Suurbritannia ja Põhja-Iiri Ühendkuningriigi Birminghami kohtu (Birmingham Magistrates'
Court) 18.08.2015.a trahviotsuse nr 1500448745 tunnustamist ja täitmist Harri Mitrauskise
suhtes, keda on karistatud rahatrahviga summas 200 naela. Otsus jõustus 18.08.2015.a.

KrMS § 50872 lg 1 p-de 1-4 kohaselt toimub rahatrahvi või rahalise karistuse tunnustamine ja
täitmine käesoleva seadustiku §-des 4896–48911 sätestatud korras järgmise erisusega: 1) otsuse
tunnustamise otsustab karistatud isiku elukoha järgne maakohus või elukoha puudumise korral
Harju Maakohus; 2) kohus otsustab välisriigi otsuse tunnustamise kirjalikus menetluses taotluse
kohtusse saabumisest arvates 30 päeva jooksul; 3) rahatrahvi või rahalise karistuse summa
arvutatakse otsuse tegemise päeval kehtiva kursi alusel eurodesse; 4) täitev riik võib
sissenõutud rahalise karistuse või rahatrahvi summat vähendada riigisisese õiguse kohaselt
sama liiki tegude eest sätestatud rahalise karistuse või rahatrahvi maksimaalse summani.

KrMS § 4896 lg 3 kohaselt on Euroopa Liidu kriminaalmenetlusalase koostöö sätete alusel muu
asutuse otsuse tunnustamine ja täitmine lubatud, kui puuduvad käesoleva seadustiku §-s 436
sätestatud keeldumise alused ning on täidetud §-s 477 sätestatud tingimused.

Lähtudes KrMS § 48911 lg 1 p-st 1, asub kohus seisukohale, et Suurbritannia ja Põhja-Iiri
Ühendkuningriigi Birminghami kohtu (Birmingham Magistrates' Court) 18.08.2015.a otsuse
täitmine tuleb tunnistada lubatavaks. Harri Mitrauskist on karistatud selle eest, et tema
20.01.2015.a xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx, mitte olles
ettenähtud kohustuslikul piletialal, sisenes rongi omamata kehtivat piletit, mis annab õiguse
reisimiseks. Harri Mitrauskis rikkus 2000.a transpordiseaduse § 219 alusel strateegilise
raudteeameti poolt vastu võetud ning 2000.a transpordiseaduse lisa 20 alusel kinnitatud raudtee
reglemendi paragrahve 18 (1) ja 24.

KrMS § 48912 lg 1 sätestab, et kui kohus tunnistab välisriigi kohtuotsuse täitmise lubatavaks,
määrab ta kindlaks Eestis täidetava karistuse. Liikmesriigis mõistetud karistust võrreldakse
Eesti karistusseadustikus sama teo eest ettenähtud karistusega.



                                             2 (3)
Kirjeldatud asjaoludel toimepandud süütegu on ka Eesti Vabariigis karistatav ning seda
väärteokorras. Harri Mitrauskise poolt toimepandud tegu on kvalifitseeritav
Ühistranspordiseaduse (ÜTS) § 85 lg 1 järgi, s.o kehtiva piletita sõidu eest bussis, trammis,
trollibussis või reisirongis, mille eest nähakse ette karistusena rahatrahv kuni 10 trahviühikut.

Suurbritannia ja Põhja-Iiri Ühendkuningriigi Birminghami kohus on Harri Mitrauskisele
määranud rahatrahvi 200 naela. Eestis on sama rikkumise toimepanemise eest võimalik määrata
rahatrahv kuni 10 trahviühikut ehk kuni 40 eurot. Seega Ühendkuningriigis määratud karistus
ületab viiekordselt rahatrahvi maksimummäära, mis on võimalik Eestis samalaadse ehk ÜTS §
85 lg-s 1 sätestatud rikkumise eest määrata. Eeltoodust tulenevalt ja juhindudes KrMS § 48912
lg 2, § 50872 lg 1 p 4 ja ÜTS § 85 lg-st 1, peab kohus põhjendatuks täpsustada Ühendkuningriigis
mõistetud karistust ning määrata Eesti Vabariigis täitmisele kuuluvaks karistuseks 40 eurot.
Vastav summa on maksimaalne võimalik karistus samalaadse rikkumise eest Eesti Vabariigis.

KrMS § 48913 lubab kohtul, kui liikmesriigis mõistetud rahalist karistust või rahatrahvi ei ole
võimalik täita, selle taotleva riigi loal asendada karistusseadustiku §-des 70 ja 72 sätestatud
korras vangistuse, aresti või üldkasuliku tööga. Taotlev riik ei ole andnud luba kohaldada
alternatiivseid meetmeid juhul, kui rahalise karistuse määramise otsust ei ole võimalik
tervikuna või osaliselt täita.

Kuna käesoleval juhul ei esine KrMS § 436 lõike 1 ega KrMS § 477 lõike 1 kohaselt rahalise
karistuse tunnustamist välistavaid asjaolusid ning võttes arvesse ka asjaolu, et Harri Mitrauskis
teadlikult ja tahtlikult ei ole nimetatud rahalist karistust täitnud, siis lähtuvalt KrMS § 48911 lg
1 p-st 1 ja KrMS §-st 50872 tuleb Suurbritannia ja Põhja-Iiri Ühendkuningriigi Birminghami
kohtu (Birmingham Magistrates' Court) 18.08.2015.a trahviotsuse nr 1500448745 täitmine
tunnistada lubatavaks 40 euro ulatuses.

KrMS § 50874 kohaselt kantakse rahalise karistuse või rahatrahvi määramise tunnistuse
täitmisest laekuv raha Eesti riigituludesse, kui Eesti ja taotlev riik ei ole teisiti kokku leppinud.

Harri Mitrauskisele määrati 18.08.2015.a rahaliseks karistuseks 200 naela, mida tuleb
vähendada 40 euroni, seega tuleb Harri Mitrauskisele määratud rahaline karistus summas 40
eurot kanda Eesti riigi tuludesse.



/allkirjastatud digitaalselt/
Marju Persidskaja
kohtunik




                                                3 (3)
