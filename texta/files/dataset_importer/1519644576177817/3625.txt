                                                                                       1-16-7790




                             KOHTUOTSUS
                                  EESTI VABARIIGI NIMEL



 Kohus                            Harju Maakohus, Liivalaia kohtumaja

 Otsuse tegemise aeg ja koht       03. novembril 2016.a Tallinn

 Kriminaalasja number             1-16-7790 /16230200585/

 Kohtukoosseis                    Kohtunik Leili Raedla

 Kohtuistungi sekretär            Jane Põldoja

 Tõlk                             Oleg Zolotarjov

 Kohtuistungi aeg                  03. novembril 2016.a

 Kriminaalasi                     Roman Vaht süüdistuses KarS § 424 järgi kokkuleppemenetluses

 Prokurör                         Kersti Reinuste

 Kaitsja                          Kohtuistungile kaitsjat ei soovinud


Süüdistatav

ROMAN VAHT - elukoht ja aadress: XXXX; isikukood: 38802222759; kodakondsus: Eesti
Vabariigi; haridus: keskeriharidus; emakeel: vene keel; töökoht: XXXX AS; karistatus: kehtivad
karistused puuduvad; tõkendit kohaldatud ei ole.


RESOLUTSIOON

Mõista Roman Vaht süüdi KarS § 424 järgi ja karistada teda vangistusega 3 (kolm) kuud.

KarS § 73 lg 1 ja 3 alusel jätta Roman Vahtile mõistetud vangistus tingimisi täielikult täitmisele
pööramata, kui süüdimõistetu ei pane 1 (ühe) aasta pikkuse katseaja jooksul toime uut tahtlikku
kuritegu.

Katseaja kulgemist arvestada kohtuotsuse kuulutamise päevast s.o. 03. novembrist 2016.a.

Mõista Roman Vahtilt välja KrMS § 175, § 179 ja § 180 alusel menetluskuludena riigituludesse:
1-16-7790
    -   sundraha II astme kuriteo toimepanemise 645 € (kuussada nelikümmend viis eurot);
    -   joobeseisundi tuvastamisega seotud kulu summas 38 € (kolmkümmend kaheksa eurot;
    -   kaitsjatasu summas 72 € (seitsekümmend kaks eurot).

KrMS § 180 lg 3 alusel menetluskulud 755 € tasuda kohtuotsuse jõustumisest arvates 12
(kaheteistkümne) kuu jooksul igakuiste maksetena, seega kuulub kuus tasumisele mitte vähem kui
62,91 eurot. Väljamõistetud menetluskulud tasuda Maksu- ja Tolliameti arveldusarvele
EE351010052031000004             SEB      pangas,     EE502200221014193355           Swedbankis,
EE873300333499990003 Danske Bankis või EE401700017002872300 Nordea pangas.
Menetluskulude tasumiseks vajaminev viitenumber edastatakse makseinfona süüdimõistetule
tema poolt avaldatud meili- või postiaadressile. Samuti on makseinfo koos kohtuotsusega
kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.


EDASIKAEBAMISE KORD
Kohtuotsuse peale on õigus apellatsioonikorras edasi kaevata Tallinna Ringkonnakohtule juhul,
kui on tegemist KrMS 9. ptk. 2. jao sätete, KrMS § 339 lg 1 rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast (KrMS § 319).


SÜÜDISTUS JA KOKKULEPPE SISU
Roman Vahti süüdistatakse selles, et tema tahtlikult juhtis 23.06.2016 kella 08.19 ajal Tallinnas
Läänemere tee 28 maja juures, liikudes Läänemere tee 34 maja suunas, mootorsõidukit Mazda 6
registreerimisnumbriga XXXX, olles joobeseisundis (etanooli sisaldus veres 2,78 ± 0,06 mg/g,
k=2). Sellise käitumisega rikkus Roman Vaht liiklusseaduse § 69 lg 1 ja korrakaitseseaduse § 36
lg 1 /Juht ei tohi olla joobeseisundis. Joobeseisund on alkoholi, narkootilise või psühhotroopse
aine või muu joovastava aine tarvitamisest põhjustatud terviseseisund, mis avaldub väliselt
tajutavas häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1 /alkoholijoobes olevaks loetakse mootorsõidukijuht, trammijuht ja
maastikusõidukijuht/ kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Seega pani Roman Vaht toime mootorsõiduki juhtimise joobeseisundis, s.o KarS § 424 järgi
kvalifitseeritava kuriteo.
Prokurör taotleb kohtus Roman Vahti süüdimõistmist ja karistamist KarS § 424 järgi
kvalifitseeritud kuriteo toimepanemise eest 3 kuu pikkuse vangistusega.
Prokurör taotleb kohtul süüdistatavale karistus tingimisi kohaldamata jätta vastavalt KarS § 73
lõikele 1 ning kohaldada tema suhtes 1 aasta pikkust katseaega vastavalt KarS § 73 lõikele 3.
Roman Vahtile on selgitatud, et iga süüdimõistva kohtuotsusega kaasneb lisaks karistusele
sundraha ning kriminaalmenetluse kulud, mis kuuluvad süüdistatava poolt hüvitamisele.
Mõista Roman Vahtilt välja menetluskuluna kaitsjale määratud tasu õigusabi osutamise eest
kohtueelses menetluses 24 eurot ja 48 eurot, s,o kokku 72 eurot. Kaitsja osalemisel


2
                                                                                       1-16-7790
kohtumenetluses lisandub kaitsjatasu, mille suurus ei ole prokurörile teada ning mis samuti kuulub
süüdistatava poolt hüvitamisele;
Mõista Roman Vahtilt välja sundraha II astme kuriteo toimepanemise eest 645 eurot;
KrMS § 180 lg 3 alusel määrata, et väljamõistetud kriminaalmenetluse kulud tuleb tasuda
võimalusel 12 kuu jooksul igakuiste maksetena.
Menetluskulude absoluutsumma on 755 eurot.
Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu ja kuriteo kvalifikatsiooniga ning jõudsid kokkuleppele prokuröri poolt
kohtus nõutava karistuse liigis ja määras.
Roman Vaht nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.


KOHTU SEISUKOHT

Kohus, tutvunud kohtusse saadetud kriminaaltoimikuga, ära kuulanud süüdistatava Roman Vaht
selgituse ja prokuröri arvamuse kokkuleppe kohta ning veendunud, et menetlusosalised jäävad
kokkuleppe juurde, asub seisukohale, et süüdistatav Roman Vaht on sõlmitud kokkuleppest aru
saanud ning sellega nõustunud ja kokkulepet sõlmides on süüdistatav väljendanud oma tõelist
tahet, kokkulepe on sõlmitud kriminaalmenetluse sätteid järgides.
Arvestades eeltoodut tuleb Roman Vaht temale esitatud süüdistuses KarS § 424 järgi süüdi mõista
ja talle karistus mõista vastavalt kokkuleppele. Taotletud karistus vastab Roman Vaht süü
suurusele ning karistuse eesmärkidele.

Kokkuleppe kohaselt kuuluvad menetluskulud kogusummas 755 eurot väljamõistmisele
süüdistatavalt ning seda 12 kuu jooksul. Arvestades kohtukulude suurust ning asjaolu, et
süüdistataval on kanda ka rahaline karistus ei ole tal võimalik tasuda kohtukulusid 1 kuu jooksul.
Kohtukulude kohese tasumise kohustus tooks süüdistatavale kaasa täitemenetluse, millega
kaasnevad süüdistatavale lisakulud. Kohtu hinnangul on oluline, et menetluskulud saaksid riigile
mõistliku aja jooksul hüvitatud. Eeltoodut arvesse võttes tuleb süüdistataval menetluskulud
summas 755 € tasuda kohtuotsuse jõustumisest arvates 12 (kaheteistkümne) kuu jooksul igakuiste
maksetena, seega kuulub kuus tasumisele mitte vähem kui 62,91 eurot.



/allkirjastatud digitaalselt/
Leili Raedla
Kohtunik




                                                                                                3
