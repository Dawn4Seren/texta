                         KOHTUMÄÄRUS
Kohus                           Viru Maakohus

Määruse tegemise aeg            9. detsember 2016.a. Jõhvi kohtumaja

Kohtuasja number                1-16-4342

Kohtunik                        Deniss Minzatov
Kohtuistungi sekretär           Piret Juuse

Tõlk                            Valentina Michelson-Ipbüker

Asja läbivaatamise kuupäev      9.12.2016 avalikul kohtuistungil

Kohtuasi                        Viru Vangla esitatud materjalid Maksim Arik´u tingimisi enne
                                tähtaega vangistusest vabastamiseks
Süüdimõistetu                   Maksim Arik, isikukood 38809213718, xxx

RESOLUTSIOON:                   Juhindudes KarS § 76 ja KrMS § 426, § 432, § 383, § 384 kohus

                                          MÄÄRAS:

Jätta Maksim Arik tingimisi enne tähtaega vangistusest vabastamata.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul              alates
päevast, mil isik sai vaidlustatavast kohtumäärusest teada või pidi teada saama.

ASJAOLUD

Viru Vangla esitas Viru Maakohtule materjalid kinnipeetava Maksim Ariku tingimisi enne
tähtaega vabastamiseks.

Maksim Arik on süüdi tunnistatud Viru Maakohtu Narva kohtumaja 24.05.2016 kohtuotsusega
KarS § 274 lg 1 järgi ning KarS § 68 lg 1 kohaldamisega mõisteti karistuseks 5 kuud 27 päeva
vangistust. Karistuse kandmise algus 14.07.2016 ja lõpp 10.01.2017.

Kinnipidamisasutuses Maksim Ariku kohta koostatud iseloomustusest nähtub, et vangistuse
jooksul teda ei ole karistatud distsiplinaarkorras. Vabanedes asub elama aadressil xxx Põhikooli
lõpetas kiitusega. Viru vanglas lõpetas xxx. Õppinud xx oli probleeme koolikohustuse
täitmisega, käitumisega koolis. Keskhariduse omandas xxx. Eriala omandamine kutsekoolis jäi
pooleli.
Töökogemus praktiliselt puudub. Kutseoskusi ei ole. Ei ole ametlikult kunagi tööl käinud, on
teinud juhutöid. Isikul on kõrgenenud ootused töötingimuste ja töötasu suhtes. Põhiliselt olnud
koguaeg töötu. Vanglas ajavahemikul 01.08.2016-01.10.2016 osales tööhõives xxx
                                                                                               1
Isiku suhtlusringkonda kuuluvad kriminaalkorras karistatud isikud. Viimane kuritegu pandud
toime alkoholi joobes. Eelnevalt ei ole isikul alkoholiga seotud probleeme ei esinenud.
On katseajal läbinud xxx". Isik ütles, et programmid olid tema jaoks kasulikud. Üldiselt mõistab
kriminaalhoolduse tähtsust, suhtleb kriminaalhooldajaga lugupidavalt. Eelmise karistusega täitis
katseaja kontrollnõudeid korralikult.
Kinnipeetav on kriminaalkorras karistatud kaheksal korral ning vanglas kannab karistust
kolmandat korda. Varasemalt karistatud varguste, röövimise, väljapressimise ja kelmuse eest.
Uue kuriteo toimepanemise tõenäosus järgmise 2 aasta jooksul on 59%;
Vägivaldse kuriteo toime panemise tõenäosus järgmise 2 aasta jooksul on 59%.
Arvestades kinnipeetava ohtlikkuse taset ning uue kuriteo toimepanemise tõenäosust ei toeta
vangla kinnipeetava tingimisi enne tähtaega vabastamist.

Kriminaalhooldusametniku ettekande kohaselt vabanemise järgselt soovib Maksim Arik
elama asuda aadressil xxx. Taotluse kohaselt peaksid sellel aadressil elama kinnipeetava ema
Mxxx Axxx ja vend Exxx xxx Seda, kas vabanemisel on Maksim Arikul võimalik sellel aadressil
elada, polnud võimalik kindlaks määrata (keegi ei avanud ust). Maksim Ariku vend Exxxr Axxx
on kriminaalkorras karistatud.
xxx on võimalik elamispinna puudumisel taotleda munitsipaaleluruumi.
Maksim Arikut on kriminaalhoolduse järelevalve alla määratud viiel korral. Katseaegadel on
toime pannud uue kuriteo.

Prokuröri kirjaliku arvamuse kohaselt ei toeta Maksim Ariku vangistusest tingimisi enne
tähtaega vabastamist.

Maksim Arik avaldas, et soovib vabaneda tingimisi enne tähtaega. Vangla iseloomustusele pole
tal midagi lisada. Vangistuses töötab xx. Vabaduses garanteeritud töökohta ei ole, kuid on
kindel, et „kes otsib, see ka leiab“.


KOHTU SEISUKOHT

Kohus tutvunud esitatud materjalidega, prokuröri kirjaliku arvamusega ning ära kuulanud
kinnipeetava, leiab, et Maksim Ariku tingimisi enne tähtaega vangistusest vabastamine
käesoleval ajal ei ole põhjendatud.

Katseajaga tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdimõistetu isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdimõistetule kaasa tuua
tingimisi enne tähtaega karistusest vabastamine.

Kinnipeetava kohta koostatud iseloomustustest nähtub, et tema varasem käitumine, toimepandud
kuritegude korduvus ja iseloom viitavad tema ohtlikkusele.

Maksim Arik on korduvalt kriminaalkorras karistatud (valdavalt varavastaste kuritegude eest).
Vanglakaristust kannab kolmandat korda. Käesoleval ajal kannab karistust vägivalla eest
võimuesindaja vastu. Isikut on varasemalt korduvalt allutatud käitumiskontrollile kuid ei
loobunud seadusevastasest käitumisest. Jätkuv süütegude toimepanemine räägib sellest, et ta ei
ole enda jaoks vastavaid järeldusi teinud ega suutnud tõendada, et ta on võimeline käituma
seaduskuulekalt.
Seega võib järeldada, et tingimuslik karistus ei paneks teda hoiduma uute kuritegude
toimepanemisest.


                                                                                              2
Maksim Arik on varasemalt viiel korral olnud kriminaalhooldusel, kuid süütegude
toimepanemisest pole loobunud, mistõttu ei ole kriminaalhoolduse ajal võimalik tema ohtlikkust
ühiskonnas alandada. Riskihindamise kohaselt uue kuriteo toimepanemise tõenäosus järgmise 2
aasta jooksul on 59%.

Vabaduses puudub kinnipeetaval kindel töökoht, mis halvendab tema toimetulekut ja suurendaks
uute kuritegude toimepanemise riski, arvestades seda, et varasemad kuriteod olid varavastased.

Kohus hindab positiivselt, et Maksim Arikul ei ole distsiplinaarkaristusi ning ta töötab vanglas
majandustöödel, kuid kohtu arvates ei kaalu need asjaolud üles eelpool märgitud negatiivseid
asjaolusid.

Kohus leiab, et arvestades kuritegude korduvust ja iseloomu ei ole Maksim Ariku ennetähtaegne
vangistusest vabastamine õigustatud. Tema ennetähtaegsel vabanemisel saaks ühiskonna
õiglustunne oluliselt riivatud, samuti ei oleks tema vabastamine kooskõlas karistuse mõistmise
üldiste eesmärkidega.

Isik, kes pani toime kuriteo, peab arvestama asjaoluga, et tal tuleb ära kanda kogu temale
mõistetud karistus ning riik ei loo tingimisi ennetähtaegselt vangistusest vabastamise korra
kehtestamisega isikutele õiguspositsioone, millele need hiljem võiksid toetuda. Süüdimõistmisel
ei ole ennetähtaega vabastamine isikule garanteeritud.

Eeltoodust lähtudes ei nõustu kohus süüdimõistetu Maksim Ariku vabastamisega temale
mõistetud vangistuse kandmisest enne tähtaega.


/allkirjastatud digitaalselt/
Deniss Minzatov
Kohtunik




                                                                                              3
