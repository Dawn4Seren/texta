                                                                             2-16-17312




                       KOHTUMÄÄRUS
Kohus                           Harju Maakohus
Kohtunik                        Lukiina Vismann
Kohtujurist                     Kadi Tambaum
Määruse tegemise aeg ja koht    21. november 2016 Tallinn, Kentmanni kohtumaja
Tsiviilasja number              2-16-17312
Tsiviilasi                      XXXXavaldus kohtu loa saamiseks abielu sõlmimiseks
                                ilma abieluvõimetõendita
Menetlustoiming                 Avalduse menetlusse võtmise otsustamine ja lahendamine

Menetlusosalised ja nende       Avaldaja: XXXX(sünd. XXXX; elukoht XXXX)
esindajad                       Puudutatud isik: XXXX (isikukood XXXX; elukoht
                                XXXX)
Menetluse liik                  Kirjalik menetlus

RESOLUTSIOON

   1. Võtta avaldus menetlusse.
   2. Anda luba XXXX(sünd. XXXX) abiellumiseks Eesti Vabariigis ilma
      abieluvõimetõendita. Kohtu luba kehtib kuus kuud käesoleva määruse tegemise
      päevast arvates.
   3. Määrus hakkab kehtima ja kuulub täitmisele sõltumata jõustumisest viivitamata
      alates päevast, kui see tehakse teatavaks avaldajale.
   4. Toimetada käesolev määrus avaldajale kätte.

Menetluskulude jaotus
Jätta menetluskulud avaldaja enda kanda.
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
kaudu 15 päeva jooksul alates määruse kättetoimetamisest.
Asjaolud
Avaldaja XXXX esitas 16.11.2016 Harju Maakohtule avalduse kohtu loa saamiseks abielu
sõlmimiseks ilma abieluvõimetõendita. Avaldusest nähtuvalt on avaldaja Ukraina Vabariigi
kodanik. Avaldaja soovib sõlmida abielu puudutatud isiku XXXX.
Kohtumääruse põhjendused
Tsiviilkohtumenetluse seadustiku (TsMS )§ 475 lg 2 alusel vaatab kohus esitatud avalduse
läbi hagita menetluses. TsMS § 477 lg 1 kohaselt vaatab kohus hagita asja läbi hagimenetluse
sätete kohaselt, arvestades hagita menetluse kohta sätestatud erisusi. Avaldus vastab
tsiviilkohtumenetluse seadustiku nõuetele ja ei esine TsMS § 371 sätestatud menetlusse
võtmisest keeldumise aluseid. Seega võtab kohus avalduse menetlusse.
Kohus, hinnates kohtule esitatud tõendeid kogumis, leiab, et avaldus on põhjendatud ning
kuulub rahuldamisele. Perekonnaseisutoimingute seaduse (PKTS) § 39 lg 3 kohaselt
abieluvõimetõendi peab esitama isik, kelle elukoht on välisriigis või kes on elanud Eestis alla
kuue kuu vahetult enne abiellumisavalduse esitamist. PKTS § 39 lg 1 järgi on
abieluvõimetõend abielluja elukoha- või kodakondsusriigi väljastatud dokument, millega
tema elukoha- või kodakondsusriigi pädev asutus kinnitab, et isikul puuduvad takistused
abielu sõlmimiseks tema elukoha- või kodakondsusriigi õiguse järgi. PKTS § 39 lg 5 alusel
välisriigi kodanikule, kelle elukoht on välisriigis või kes on elanud Eestis alla kuue kuu
vahetult enne abiellumisavalduse esitamist ja kes mõjuval põhjusel ei saa abieluvõimetõendit
esitada, võib kohus, kelle tööpiirkonnas kavatsetakse abielu sõlmida, anda loa abielu
sõlmimiseks ilma tõendita. Luba kehtib kuus kuud.
Avalduse kohaselt soovib avaldaja XXXXabielluda XXXX (isikukood XXXX), kes elab
Eesti Vabariigis. Avaldaja soovib saada abiellumiseks luba Eesti kohtult, sest Ukraina
asutused ei väljasta abieluvõimetõendeid, mida Eesti riik aktsepteeriks. Kohtule esitatud
Ukraina Vabariigi passi nr XXXX koopiaga on tõendamist leidnud, et avaldaja on Ukraina
Vabariigi kodanik. Avalduse kohaselt ei ole avaldaja registreeritud abielus ning on seega
abieluvõimeline.
Eeltoodust tulenevalt kohus leiab, et on täidetud PKTS § 39 lg 5 sätestatud abielu
sõlmimiseks loa andmise tingimused ning avaldajale tuleb anda luba abielu sõlmimiseks Eesti
Vabariigis ilma välisriigi abieluvõimetõendita. Kohus selgitab, et käesoleva määrusega
avaldajale antav luba kehtib PKTS § 39 lg 5 viimase lause kohaselt kuus kuud.
TsMS § 478 lg 4 kohaselt hagita menetluses tehtud määrus hakkab kehtima ja kuulub
täitmisele sõltumata jõustumisest viivitamata alates päevast, kui see tehakse teatavaks
isikutele, kelle kohta määrus vastavalt selle sisule on tehtud, kui seadusest ei tulene teisiti.
TsMS § 172 lg 1 kohaselt hagita menetluses kannab menetluskulud isik, kelle huvides lahend
tehakse. Seega tuleb menetluskulud jätta avaldaja kanda.


/allkirjastatud digitaalselt/

Lukiina Vismann
kohtunik
