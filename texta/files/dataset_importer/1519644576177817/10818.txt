                            KOHTUOTSUS
                                  EESTI VABARIIGI NIMEL
                                 Hagi õigeksvõtul põhinev otsus


Kohus                               Harju Maakohus
Kohtunik                            Fred Fisker
Otsuse tegemise aeg ja koht         12. juuli 2016.a, Tallinn, Tartu mnt kohtumaja
Tsiviilasja number                  2-16-9337
Tsiviilasi                          XXXhagi XXXvastu elatise suurendamise nõudes
Tsiviilasja hind                    630 eurot
Menetlusosalised     ja    nende Hageja: XXX(isikukood XXX; elukoht XXX)
esindajad
                                    Hageja seaduslik esindaja: XXX(isikukood XXX; elukoht
                                    XXX; telefon XXX; e-post XXX)
                                    Kostja: XXX(isikukood XXX; elukoht XXX; telefon XXX; e-
                                    post XXX)
Asja läbivaatamine                  Kirjalik menetlus

RESOLUTSIOON
1. Rahuldada hagi õigeksvõtul põhineva otsusega.
   1.1. Muuta Harju Maakohtu 30.03.2012 kohtuotsusega tsiviilasjas 2-11-47880 XXX’ilt
        välja mõistetud igakuise elatise suurust ning:
   1.2. Välja mõista XXX´ilt (isikukood XXX) igakuine elatis XXX´i (isikukood XXX) kasuks
        summas, mis vastab poolele Vabariigi Valitsuse kehtestatud kuupalga alammäärale
        (2016 aastal 215,00 eurot) alates 15.06.2016 kuni XXX´i täisealiseks saamiseni, so
        17.02.2018.
   1.3. Elatise maksed tuleb tasuda XXXarveldusarvele nr XXXXXXXXX Nordea pangas,
        selgitusega „elatis“.
2. Hagi õigeksvõtul põhinev otsus on tagatiseta viivitamata täidetav (TsMS § 468 lg 1 p 1).
Menetluskulude jaotus
Jätta menetluskulud poolte endi kanda.




Edasikaebamise kord

Maakohtu otsuse peale on pooltel õigus esitada apellatsioonkaebus Tallinna Ringkonnakohtule.
Apellatsioonkaebus tuleb esitada 30 päeva jooksul alates otsuse apellandile kättetoimetamisest, kuid
                                                                                                1
mitte hiljem kui viie kuu möödumisel esimese astme kohtu otsuse avalikult teatavakstegemisest.
Ringkonnakohus võib apellatsioonkaebuse lahendada kirjalikus menetluses, kui kaebaja ei taotle
selle lahendamist istungil.
Kohus selgitab, et vastavalt TsMS § 187 lg 6 peab menetlusabi taotlemise korral menetlusabi taotleja
seaduses sätestatud tähtaja järgimiseks tegema tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu tasumiseks
või kaebuses esineva sellise puuduse kõrvaldamiseks, mis on seotud menetlusabi taotlemisega, annab
kohus sellisel juhul mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

Kohtu selgitused

Kohus selgitab, et tulenevalt TsMS § 444 lg-st 3 võib kohus hagi õigeksvõtul põhineva otsuse teha
kirjeldava ja põhjendava osata. Kostja võtab hagi õigeks 08.07.2016 kohtule saadetud vastuses.
TsMS § 173 lg 1 kohaselt märgib asja menetlenud kohus menetluskulude jaotuse menetlusosaliste
vahel kohtuotsuses. TsMS § 174 lg 1 kohaselt määrab menetluskulude rahalise suuruse
menetluskulude jaotuse alusel vajalikus ja põhjendatud ulatuses kindlaks asja menetlev kohus samas
tsiviilasjas, millega seoses kulud tekkisid. TsMS § 174 lg 2 kohaselt määrab maakohus
menetluskulude rahalise suuruse kindlaks kohtuotsuses. Riigilõivuseaduse § 22 lg 1 p 2 kohaselt ei
nõuta elatise nõudmise hagi läbivaatamise eest riigilõivu.

TsMS § 168 lg 6 kohaselt kui kostja võtab hagi kohe õigeks, kannab hageja menetluskulud ise, kui
kostja ei ole oma käitumisega andnud põhjust hagi esitamiseks. Käesoleval juhul on kostja hagi kohe
õigeks võtnud ning antud juhul oleks hagejal menetluskulude kandmise kohustus. Samas näeb TsMS
§ 162 lg 4 ette, et kohus võib jätta kulud täielikult või osaliselt poolte endi kanda, kui vastaspoole
kulude väljamõistmine poolelt, kelle kahjuks otsus tehti, oleks tema suhtes äärmiselt ebaõiglane või
ebamõistlik. Kohus leiab, et menetluskulude lapse kanda jätmine oleks äärmiselt ebaõiglane ning
ebamõistlik. Sellest tulenevalt jätab kohus poolte menetluskulud nende endi kanda.

TsMS § 129 lg 2 kohaselt on tsiviilasja hind 630 eurot (215 eur-145 eur =70x9)


/allkirjastatud digitaalselt/

Fred Fisker
Kohtunik




                                                                                                  2
