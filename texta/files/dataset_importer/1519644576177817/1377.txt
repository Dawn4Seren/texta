                      KOHTUMÄÄRUS
Kohus                              Harju Maakohus
Kohtunik                           Tiiu Hiiuväin
Määruse tegemise aeg ja koht       05.detsember 2016, Tallinn, Kentmanni Kohtumaja
Tsiviilasja number                 2-16-11576
Tsiviilasi                         XxxxOÜ       hagi    XxxxOÜ         vastu     võlgnevuse
                                   väljamõistmiseks
Menetlustoiming                    kompromissi kinnitamine
Menetlusosalised ja nende          Hageja: XxxxOÜ (registrikood xxxx asukoht xxx)
esindajad                          Hageja seaduslikud esindajad: Xxxx(isikukood xxxx,
                                   elukoht xxxx; e-post xxxx) ja Xxxx(isikukood xxxx)
                                   Hageja lepinguline esindaja: vandeadvokaat Indrek Leppik
                                   (Advokaadibüroo Glimstedt, Kai 1, 10111 Tallinn; e-post
                                   Indrek.Leppik@glimstedt.ee, menetlus@glimstedt.ee)
                                   Kostja: XxxxOÜ (registrikood xxxx, asukoht xxxx)
                                   Kostja seaduslikud esindajad: Xxxx(isikukood xxxx,
                                   elukoht xxxx) ja Xxxx(isikukood xxxx)
                                   Kostja lepinguline esindaja: vandeadvokaat Anrias Palmits
                                   (Advokaadibüroo Paas&Partnerid, Tondi 51, 11316
                                   Tallinn;         e-post          andrias.palmits@abpp.ee,
                                   menetlus@abpp.ee,
Asja läbivaatamine                 Kirjalikus menetluses
Resolutsioon

   1. Kinnitada kompromissileping, mille kohaselt XxxxOÜ tunnistab nõuet 16 486,30 euro
      suuruses ning kohustub selle XxxxOÜ-le tasuma osamaksetena 36 kuu jooksul
      alljärgnevalt: esimese osamakse tasumise tähtaeg on 15.12.2016       ja    järgmiste
      osamaksete tasumise tähtaeg iga kuu 15.kuupäev; osamaksete suurus on 457,95 eurot
      ning viimase osamakse suurus 458,05 eurot.
   2. XxxxOÜ kohustub tasuma XxxxOÜ-le intressi VÕS § 113 lg 1 ettenähtud ulatuses.
      Intressi arvestatakse kalendrikuu lõikes alates esimese osamakse tasumise tähtajast.
      Intress tuleb tasuda pärast kõikide käesoleva määruse resolutsiooni punktis 1
      nimetatud osamaksete tasumist viimase osamakse tasumisele järgneva kuu
      15.kuupäeval.
   3. XxxxOÜ võtab tagasi viivise nõude 14 343, 70 eurot. Kui XxxxOÜ on täitnud kohaselt
      käesoleva määruse resolutsiooni punktides 1 ja 2 nimetatud nõuded, loetakse XxxxOÜ
      viivisenõudest lõplikult loobunuks.
   4. Menetluskulud jätta poolte endi kanda.
   5. Menetlus asjas lõpetada.
    6. Tagastada XxxxOÜ-le riigilõiv 500 eurot ja kanda see arvelduskontole, millelt riigilõiv
       tasuti.
    7. Käesoleva määruse peale võib esitada määruskaebuse Harju Maakohtule 3 päeva
       jooksul määruse kättetoimetamisest.

Menetluse käik
Hageja esitas kohtule hagi kostja vastu üürilepingust tuleneva võlgnevuse väljamõistmiseks.
15.11.2016 esitasid pooled kohtule kinnitamiseks kompromissilepingu. Kohtu nõudmisel selgitas
kostja kompromissilepingut 18.11.2016.
Pooled leppisid kokku, et kostja tunnistab hageja nõuet 16 486,30 euro (sh 661,11 eurot
üürinõue, millest on maha arvatud kostja poolt tasutud tagatisraha; 15 621,10 eurot üürilepingust
tulenev kommunaalkulude nõue; 204 eurot kahju hüvitamise nõue seoses hageja korraldatud
jäätmete äraveoga) suuruses ning kohustub selle hagejale tasuma osamaksetena 36 kuu jooksul
selliselt, et esimese osamakse tasumise tähtaeg on 15.12.2016      ja   järgmiste    osamaksete
tasumise tähtaeg iga kuu 15.kuupäev; osamaksete suurus on 457,95 eurot ning viimase
osamakse suurus 458,05 eurot; kostja kohustub tasuma hagejale intressi VÕS § 113 lg 1
ettenähtud ulatuses. Intressi arvestatakse kalendrikuu lõikes alates esimese osamakse tasumise
tähtajast. Intress tuleb tasuda pärast kõikide kompromissi punktis 2 nimetatud osamaksete
tasumist viimase osamakse tasumisele järgneva kuu 15.kuupäeval; hageja võtab kompromissiga
tagasi viivise nõude 14 343, 70 eurot (TsMS § 424 mõistes). Kui kostja on täitnud kohaselt
täitnud kompromissi punktides 2 ja 3 nimetatud kohustused kohaselt, loetakse hageja
viivisenõudest kostja vastu lõplikult loobunuks. Pooled kinnitavad kompromissilepingus, et
kompromiss on selle kinnitamisel ainsaks pooltevahelisi rahalisi suhteid reguleerivaks
dokumendiks ning pooltel puuduvad kompromissi jõustumisel mistahes pretensioonid
kompromissiga reguleerimata küsimustes poolte, nende osanike ja juhatuse liikmete suhtes.
Kompromiss jõustub selle kinnitamisel kohtu poolt. Pooled on teadlikud menetluse lõpetamise
tagajärgedest.
Kompromissilepingu kohaselt jäävad menetluskulud poolte endi kanda ning pooled leppisid
kokku määruskaebuse esitamise tähtaja lühendamises 3 päevani.

Hageja taotleb poole makstud riigilõivu tagastamist enda arveldusarvele, millelt ta riigilõivu
tasus.

Kohtumääruse põhjendused
Kohus leiab, et poolte kompromissileping tuleb kinnitada ja menetlus asjas lõpetada.
TsMS § 430 lg 1 sätestab, et kohus kinnitab kompromissi määrusega, millega ühtlasi lõpetab
asja menetluse. Kohus leiab, et poolte kompromissileping vastab nõuetele ning selle võib
kinnitada ja menetluse asjas lõpetada.
Pooltevaheline kompromissileping on poolte poolt alla kirjutatud. Kompromissilepingus märgitu
kohaselt on pooltele menetluse lõpetamise tagajärjed teada.

Juhindudes TsMS § 150 lg 2 p 1 tuleb hagejale tagastada pool tasutud riigilõivust seoses
kompromissi sõlmimisega poolte poolt. Hagi esitamisel tasus hageja riigilõivu 1000 eurot.
Tagastamisele kuulub 500 eurot, mis tuleb kanda hageja arveldusarvele, millelt ta riigilõivu
tasus.

Seoses poolte taotlusega tuleb määruskaebuse esitamise tähtaega lühendada 3 päevani kooskõlas
TsMS § 661 lg 4.


/allkirjastatud digitaalselt/
Kohtunik
                                                                                               2
