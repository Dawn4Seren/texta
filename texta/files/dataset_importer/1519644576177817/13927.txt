                                                                                      4-15-7905




                           KOHTUMÄÄRUS
Kohus                               Viru Maakohus

Määruse tegemise aeg ja koht        31. mai 2016, Narva kohtumaja

Toimiku number                      4-15-7905 (930015000057)

Kohtunik                            Astrid Asi

Kohtuistungi sekretär               Jelena Muttonen

Tõlk                                Irina Ogurova

Taotluse esitaja                    Politsei- ja Piirivalveameti Ida prefektuur
                                    asukoht Rahu 38, 41588 Jõhvi
Taotlus                             Taotlus karistuse täitmisele pööramiseks Andrei Jolkini
                                    suhtes
Istungil osalenud isikud            võlgnik: Andrei Jolkin (isikukood 37401113724; elukoht
                                    xxx)
Kohtuistungi toimumise aeg          04.05.2016, 31.05.2016



RESOLUTSIOON

Rahuldada Politsei- ja Piirivalveameti Ida prefektuuri 15.04.2016 taotlus Andrei Jolkinile
määratud aresti täitmisele pööramiseks.

KarS § 69 lg 6 alusel pöörata täitmisele Andrei Jolkinile Viru Maakohtu Narva kohtumaja
17.11.2015 kohtumäärusega nr 4-15-7905 mõistetud asenduskaristus, 7 (seitse) päeva aresti.

Karistuse kandmise tähtaega arvestada alates Andrei Jolkini arestimajja saabumise
hetkest.

Andrei Jolkin on kohustatud ilmuma aresti kandmiseks Politsei- ja Piirivalveameti Ida
prefektuuri Narva politseijaoskonna arestikambrisse Vahtra 3, Narva - 10 päeva jooksul
alates kohtumääruse jõustumisest.

Kui Andrei Jolkin ei ilmu tähtaegselt aresti kandmisele, on Politsei- ja Piirivalveametil
õigus kohaldada tema suhtes sundtoomist.

Antud määrus edastada Andrei Jolkinile, Maksu-ja Tolliametile ja Politsei- ja Piirivalveameti Ida
prefektuurile.

                                                                                            1(3)
                                                                                       4-15-7905

Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Andrei Jolkinit karistati Maksu- ja Tolliameti 10.02.2015 üldmenetluse otsusega väärteoasjas nr
930015000057 tolliseaduse § 73 lg 1 järgi rahatrahviga 75 trahviühikut, so 300 eurot.
Kohtuvälise menetleja otsus jõustus 25.02.2015.

22.09.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga.

Viru Maakohtu Narva kohtumaja 17.11.2015 kohtumäärusega rahuldati Maksu- ja Tolliameti
22.09.2015 taotlus asendada Andrei Jolkinile määratud rahatrahv arestiga. Andrei Jolkinile
Maksu- ja Tolliameti 10.02.2015 otsusega väärteoasjas nr 930015000057 määratud rahatrahv 75
trahviühikut, so 300 eurot, asendati 7 päeva arestiga ja arest omakorda 7 tunni üldkasuliku tööga.
KarS § 69 lg 3 alusel määrati üldkasuliku töö tegemise tähtajaks neli kuud alates kohtumääruse
jõustumisest. Kohtumäärus jõustus 03.12.2015.

Politsei- ja Piirivalveameti Ida prefektuur esitas 15.04.2016 Viru Maakohtule taotluse karistuse
täitmisele pööramise kohta, kuna Andrei Jolkin ei ole tähtaegselt sooritanud temale määratud
üldkasulikku tööd. Sooritamata jäi 7 tundi.

08.12.2015 võttis PPA Ida prefektuuri ametnik ühendust süüdlase Andrei Jolkiniga
telefoninumbril xxx. Süüdlasega lepiti kokku, et 09.12.2015 või 10.12.2015 ilmub ta Narva
politseijaoskonda üldkasuliku töö täitmisele suunamiseks ning vastavate dokumentide (süüdlase
õigused ja kohustused ning ajakava) allkirjastamiseks. 09.12.2015 tutvustati talle süüdlase õigusi
ja kohustusi üldkasuliku töö tegemisel ning ta pani allkirja, et ta on sellega tutvunud. Samuti
Andrei Jolkin allkirjastas üldkasuliku töö ajakava, mille kohaselt ta pidi asuma tööle alates
15.12.2015, kuid määratud ajal ta tööle ei ilmunud. Ta ei teavitanud ei PPA ametnikku ega
tööandjat oma ilmumata jätmisest ja selle põhjustest.
Taotluses on pööratud kohtu tähelepanu ka asjaolule, et paralleelselt määrusega nr 4-15-7905 oli
Andrei Jolkin kohustatud üldkasulikku tööd sooritama ka Viru Maakohtu Narva kohtumaja
määruste nr 4-15-7820, 4-15-7817 ja 4-15-7907 alusel. Ka nende asjade raames ei sooritanud
Andrei Jolkin ühtegi tundi.
Juhindudes VTMS § 210¹ lg-st 1, KarS § 69 lg-st 6 palub Politsei-ja Piirivalveamet pöörata
täitmisele Viru Maakohtu 17.11.2015 kohtumäärusega väärteoasjas nr 4-15-7905 süüdlasele
mõistetud asenduskaristus – 7 päeva aresti.

Menetlusosaliste seisukohad kohtuistungil

31.05.2016 kohtuistungil selgitas Andrei Jolkin, et tal ei olnud ühtki objektiivset takistust
üldkasuliku töö sooritamiseks. Ta lihtsalt ei soovinud seda teha.

Kohtu seisukoht
Kohus, vaadanud läbi esitatud taotluse, toimiku materjalid ning kuulanud ära süüdlase Andrei
Jolkini selgitused, leiab, et taotlus on põhjendatud ning kuulub rahuldamisele.



                                                                                             2(3)
                                                                                      4-15-7905
KarS § 69 lg 6 sätestab, et juhul, kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele.

Kui süüdlane hoiab talle määratud või mõistetud üldkasuliku töö tegemisest kõrvale, siis
tulenevalt VTMS § 2103 lg-st 1 esitab selle rikkumise tuvastanud Politsei- ja Piirivalveamet
kohtule taotluse, mis sisaldab andmeid rikkumise asjaolude kohta, tehtud üldkasuliku töö tundide
arvu, süüdlase seletuse kokkuvõtet ning üldkasuliku töö katkestamise ja aresti täitmisele
pööramise ettepanekut.

Kohus tuvastas, et Andrei Jolkin ei täitnud temale kohtu poolt määratud üldkasuliku töö tunde
ettenähtud aja jooksul. Kohtu hinnangul oli Jolkinile antud piisavalt pikk tähtaeg 7 tunni
teostamiseks, kuid Jolkin ei teinud selle aja jooksul ühtegi tundi. Kohus on veendunud, et Andrei
Jolkin hoidus tahtlikult üldkasuliku töö teostamisest kõrvale. Tal puudusid mõjuvad põhjused,
mis takistanuks tal kohtumäärusega antud neljakuulise tähtaja jooksul sooritada seitset tundi
üldkasulikku tööd.

Lähtudes eeltoodust ja juhindudes KarS § 69 lg-st 6, VTMS § 2101 lg-st 1 ja 2, § 2103 lg-st 1
rahuldab kohus Politsei- ja Piirivalveameti Ida prefektuuri 15.04.2016 taotluse ja pöörab Viru
Maakohtu Narva kohtumaja 17.11.2015 kohtumäärusega nr 4-15-7905 mõistetud
asenduskaristuse täitmisele. Andrei Jolkinil tuleb kanda 7 päeva aresti.

Määrus on tehtud eeltoodu alusel ja juhindudes VTMS §-st 212 lg 1.

(allkirjastatud digitaalselt)

Astrid Asi
Kohtunik




                                                                                            3(3)
