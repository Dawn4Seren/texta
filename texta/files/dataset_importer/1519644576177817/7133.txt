                                KOHTUMÄÄRUS

Kohus                                   Viru Maakohus

Kriminaalasja number                    4-16-2091

                                        14. september 2016 Jõhvi kohtumajas
Määruse tegemise aeg ja koht
                                        Kirjalikus menetluses
Kohtunik                                Larissa Prokopenko
                                        Politsei- ja Piirivalveameti Ida Prefektuuri 08.09.2016
Erakorraline ettekanne                  taotlus Nadežda Peus´ile Viru Maakohtu 05.04.2016
                                        kohtumäärusega määratud ÜKT tähtaja pikendamiseks

Süüdimõistetu                           Nadežda Peus, isikukood 45911122227, elukoht: xxx

Tegi kindlaks:

PPA Ida Prefektuuri ennetus- ja menetlustalituse politseikapten Tarmo Kütt esitas kohtule taotluse,
milles palub pikendada Nadežda Peus´ile määratud ÜKT täitmise tähtaega.

Viru Maakohtu Jõhvi kohtumaja 05.04.2016 otsusega nr 4-16-2091 (jõustus 21.04.2016) rahuldati
Maksu- ja Tolliameti avaldus Nadežda Peus´ile asenduskaristuse määramiseks ning asendati
Nadežda Peus´ile Maksu- ja Tolliameti 13.11.2013 otsusega väärteoasjas nr 930013002066
määratud rahatrahvi jääk 700 eurot, s.o. 175 trahviühikut arestiga 17 (seitseteist) päeva. KarS § 69
lg 1 ja § 72 alusel asendati Nadežda Peus´ile mõistetud karistus ehk 17 (seitseteist) päeva aresti 17
(seitseteistkümne) tunni üldkasuliku tööga. Üldkasuliku töö tegemise tähtajaks määrati 3 (kolm)
kuud alates kohtumääruse jõustumisest s.o 21.07.2016.

ÜKT koordineerija võttis ühendust süüdlase Nadežda Peus´iga Politsei- ja Piirivalveameti
andmebaasides teadaoleval telefoninumbril (53584620) ning süüdlasega oli kokkulepitud, et ta tuleb
26.05.2016 vastavate dokumentide (ajakava ning süüdlase õigused ja kohustused üldkasuliku töö
tegemisel) koostamiseks ja allkirjastamiseks.

Kokkuleppel töö andjaga – Kohtla-Järve Spordikeskus (Spordi tn 4, Järve linnaosa, Kohtla-Järve
linn) - koostas ÜKT koordineerija süüdlasele ajakava. 26.05.2016 süüdlane Nadežda Peus oli
tutvustatud süüdlase õiguste ja kohustustega üldkasuliku töö tegemisel ning ta pani allkirja, et ta on
sellega tutvustanud. Samuti Nadežda Peus allkirjastas üldkasuliku töö ajakava väärteoasjas nr 4-16-
2091, mille kohaselt ta pidi tööle asuma 06.06.2016. Enne seda Nadežda Peus juba kaks korda
sooritas temale määratud üldkasuliku töö tunde samas kohas ehk Kohtla-Järve Spordikeskuses.

Kuu aja pärast süüdlane Nadežda Peus helistas ÜKT koordineerijale ja teavitas, et ta ei täitnud täis
mahus temale määratud üldkasuliku tunde ning palus koostada uus ajakava. Kui palju üldkasuliku
töö tunde ta pidi sooritama, et täita temale määratud üldkasuliku töö lõpuni, ta ei teadnud.
Süüdlasega oli kokkulepitud, et ta tuleb 06.07.2016 vastavate dokumentide (ajakava nr 2)
koostamiseks ja allkirjastamiseks Jõhvi politseijaoskonda.
                                                                                                    1
Väärteomenetleja ÜKT koordineerija ülesannetes helistas töö andjale, et uurida, kui palju tunde
süüdlane Nadežda Peus peab veel tegema, et täita temale määratud üldkasuliku töö lõpuni.
Juhendaja Juri Blinov teatas, et antud hetkel ta viibib puhkusel välismaal ning tema arvates Nadežda
Peus pidi veel 8 tundi üldkasuliku tööd tegema. Sellest teavitas väärteomenetleja ÜKT koordineerija
ülesannetes süüdlase Nadežda Peus´ile 06.07.2016. Samal päeval Nadežda Peus allkirjastas
üldkasuliku töö ajakava nr 2, mille kohaselt ta pidi tööle ilmuma 13.07.2016 ja 14.07.2016 ning
täitma temale määratud üldkasuliku töö tunnid lõpuni. Juhendaja Juri Blinov lubas Eestisse tagasi
tulles saata täidetud tööaja arvestuslehe.

23.08.2016 juhendaja Juri Blinov saatis täidetud ja digitaalselt allkirjastatud tööaja arvestuslehe,
mille kohaselt süüdlane Nadežda Peus ilmus tööle 27.07.2016, 28.07.2016 ja 29.07.2016 ning iga
päev täitis ta 3,5 tundi üldkasuliku tööd. Seega süüdlane Nadežda Peus täitis temale määratud
üldkasuliku tööd juba pärast kohtu poolt määratud tähtaja saabumist ning kokku täitis ta 10,5 tundi
üldkasuliku tööd. ÜKT koordineerija helistas 23.08.2016 süüdlase Nadežda Peus´ile ning küsis,
miks ta ei täitnud temale määratud üldkasuliku tööd lõpuni. Antud küsimusele vastas Nadežda Peus,
et ta oli kindel, et temal on kõik üldkasuliku töö tunnid ära tehtud ning tal ei ole enam vaja tööd
teha. Sellest ta küsis ka töö andja käest. ÜKT koordineerija sai aru, et toimus segadus üldkasuliku
töö tundide arvestusel. Süüdlane Nadežda Peus telefoni teel palus pikendada tähtaega, et ta saaks
talle määratud kohustusi lõpuni täita. Samas telefoni kõnes süüdlane Nadežda Peus´i poolt oli üles
näidanud tahet täita kohustusi lõpuni.

Üldkasuliku töö asenduskaristusena sätestamine peamiseks põhjuseks on süüdimõistetu nõusoleku
nõue ja Nadežda Peus avaldas nõusolekut teha üldkasuliku tööd. Seega süüdlane Nadežda Peus oli
teadlik talle määratud ÜKT tundidest ja ÜKT tegemise tähtajast.

Kohtulahendiga süüdimõistetule mõistetud karistuse asendamine üldkasuliku tööga tähendab seda,
et isikule on loodud tema karistuse kandmiseks soodsamad tingimused ning süüdlane peab
arvestama, et üldkasuliku tööst kõrvale hoidmisel, kontrollnõuete mittejärgmisel või talle
kohtulahendiga pandud kohustuste mittetäitmisel, pööratakse mõistetud karistus täitmisele.

Väärteomenetleja ÜKT koordineerija ülesannetes pöörab Viru Maakohtu tähelepanu asjaolule, et
kohtumääruses, mille ärakiri oli edastatud ka süüdlasele Nadežda Peus´ile, on märgitud ÜKT
koordineerija kontaktandmed, süüdlasele Nadežda Peus´ile määratud ÜKT tunnid ja tähtaeg.
Vaatamata sellele süüdlane Nadežda Peus sooritas üldkasuliku tööd pärast tähtaja saabumist.

Arvestades aga siinkohal asjaolu, et tekkis segadus tundide arvestamisel ning Nadežda Peus enne
seda korralikult täitis temale määratud üldkasuliku tööd ja on näidanud üles tahet täita üldkasuliku
tööd, on otstarbekas arvestada tema poolt tehtud 10,5 tundi üldkasuliku tööd sooritatuks. Samuti
väärteomenetleja ÜKT koordineerija ülesannetes peab võimalikuks pikendada temale käesolevas
väärteoasjas määratud üldkasuliku töö sooritamise tähtaega ühe kuu võrra, et süüdlane Nadežda
Peus saaks temale määratud üldkasuliku töö lõpuni teha.

Seoses eeltooduga väärteomenetleja ÜKT koordineerija ülesannetes palub arvestada süüdlase
Nadežda Peus´i poolt tehtud 10,5 tundi üldkasuliku tööd sooritatuks ning ülejäänud tundide osas
pikendada Nadežda Peus´ile Viru Maakohtu Jõhvi kohtumaja 05.04.2016 kohtumäärusega
väärteoasjas nr 4-16-2091 määratud üldkasuliku töö täitmise tähtaega.

Vastavalt KarS § 69 lg 6 kohaselt kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda kirjalikult
hoiatada või kohus määrata süüdlasele täiendavaid kohustusi vastavalt käesoleva seadustiku § 75
lõikes 2 sätestatule, pikendada töö tegemise tähtaega, arvestades käesoleva paragrahvi lõikes 3
sätestatud üldkasuliku töö üldist tähtaega, või pöörata süüdlasele mõistetud aresti või vangistuse


                                                                                                    2
täitmisele.

KrMS § 432 lg 1 kohaselt kohtulahendi täitmisega seonduvad küsimused, mis ei käsitle vabaduse
võtmist, lahendab täitmiskohtunik määrusega kirjalikus menetluses kohtumenetluse pooli kohtusse
kutsumata.

Kohus leiab, et taotlus on põhjendatud ja kuulub rahuldamisele. Viru Maakohtu määrus 4-16-2091
üldkasuliku töö tegemise kohta jõustus 21.04.2016. Samal päeval jõustusid veel kaks Viru
Maakohtu määrust: 4-16-2094, mille kohaselt Nadežda Peus pidi 2 kuu jooksul sooritama 8 tundi
üldkasulikku tööd ning määrus 4-16-2096, mille kohaselt Nadežda Peus pidi 2 kuu jooksul
sooritama 8 tundi üldkasulikku tööd. Ida Prefektuuri taotlusest nähtub, et Nadežda Peus on juba
kahel korral sooritanud temale määratud üldkasuliku töö tunde Kohtla-Järve Spordikeskuses. Kuna
ülalnimetatud asjades pole Ida Prefektuur mingeid taotlusi esitanud, siis järeldab kohus, et
määrustega 4-16-2094 ja 4-16-2096 määratud üldkasuliku töö tunnid on tal sooriatud, kuid ta ei
jõudnud talle määratud tähtajal sooritada määrusega 4-16-2091 määratud üldkasuliku töö tunde.
ÜKT pidi sooritama 3 kuu jooksul, ehk hiljemalt 21.07.2016. Nadežda Peus ilmus tööle 27.07.2016,
28.07.2016 ja 29.07.2016 ning iga päev täitis ta 3,5 tundi üldkasuliku tööd. Seega süüdlane Nadežda
Peus täitis temale määratud üldkasuliku tööd juba pärast kohtu poolt määratud tähtaja saabumist
ning kokku täitis ta 10,5 tundi üldkasuliku tööd. Tegemata on 6,5 tundi üldkasulikku tööd.

Kohus arvestab asjaolu, et Nadežda Peus pidi samaaegselt täitma kolme kohtumäärust ning pidi 3
kuu jooksul sooritama kokku 33 tundi üldkasulikku tööd. Nadežda Peus on näidanud üles oma tahet
sooritada üldkasulikku tööd. Viru Maakohtu 05.04.2016 määrusega määratud 17 tunnist
üldkasulikust tööst on ta sooritanud 10,5 tundi, olgugi, et peale kohtu poolt määratud tähtaega.
Antud juhul peab kohus hilisemat töö tegemise aega põhjendatuks.

Üldkasuliku töö tegemise tätaja pikendamine saab siiski kõne alla tulla vaid juhul, kui esialgselt
määratud töö tegemise tähtaeg oli lühem kui KarS § 69 lg 3 määratud 12 kuud väärteo puhul.
Kohus määras antud juhul ÜKT tegemise tähtajaks 3 kuud, seega on võimalik pikendada ÜKT
tegemise tähtaega kuni 8 kuuni s.o kuni 21.12.2016.

Juhindudes KarS § 69 lg 6, kohtunik

M ä ä r a s:

PPA Ida Prefektuuri ennetus- ja menetlustalituse politseikapten Tarmo Kütt 08.09.2016
taotlus Nadežda Peus suhtes rahuldada.

Pikendada Nadežda Peus´ile Viru Maakohtu 05.04.2016 määrusega 4-16-2091 määratud
üldkasuliku töö tegemise tähtaega kuni 8 kuuni s.o. kuni 21.12.2016.

Määruse ärakiri saata süüdlane Nadežda Peus ´ile ja PPA Ida Prefektuuri.

Käesolevale kohtumäärusele on kohtumenetluse poolel õigus esitada määruskaebus Viru
Maakohtule 15 päeva jooksul alates päevast, mil ta sai kohtumäärusest teada või pidi teada
saama.


/ allkirjastatud digitaalselt/
Kohtunik
Larissa Prkopenko


                                                                                                 3
