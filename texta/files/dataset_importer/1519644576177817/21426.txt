                      KOHTUMÄÄRUS
Kohus                           Tartu Halduskohus

Kohtunik                        Ülle Polluks

Määruse tegemise aeg ja koht    11. märts 2016, Jõhvi

Haldusasja number               3-15-3092

Haldusasi                       A. A kaebus Viru Vangla 14.09.2015 käskkirja nr 6-3/1155-D
                                tühistamiseks

Menetlusosalised                Kaebaja- A. A , lepinguline esindaja Vladimir Kolga, Natus
                                Vincere õigusbüroo
                                Vastustaja- Viru Vangla, esindaja Eve Kangro

RESOLUTSIOON                       1. Lõpetada menetlus haldusasjas nr 3-15-3092.
                                   2. Tagastada tasutud riigilõiv summas 15 eurot K. Z
                                      arvelduskontole nr EEXXXXXXXXXXXXXXXXXX
                                      Swedbank.
                                   3. Mõista Viru Vanglalt A. A kasuks menetluskulude
                                      katteks välja 250 eurot. Ülejäänud menetluskulud
                                      jätta menetlusosaliste endi kanda. Menetluskulud
                                      summas 250 tasuda K. Z arvelduskontole nr
                                      EEXXXXXXXXXXXXXXXXXXSwedbank,
                                      selgitusega „A. A menetluskulud haldusasjas nr 3-15-
                                      3092“
                                   4. Kohtumääruse ärakiri saata menetlusosalistele.

Edasikaebamise kord             Määruse peale võib esitada määruskaebuse Tartu
                                Ringkonnakohtule Tartu Halduskohtu kaudu 15 päeva
                                jooksul arvates käesoleva määruse kättetoimetamisest
                                arvates.

ASJAOLUD JA MENETLUSE KÄIK

1. 10.12.2015 saabus Tartu Halduskohtu Jõhvi kohtumajja A. A kaebus (tl 1-7, lisad 5-22)
   Viru Vangla 14.09.2015 käskkirja nr 6-3/1155-D tühistamiseks.

2. Tartu Halduskohtu 17. detsembri 2015 määrusega kohus võttis kaebuse menetlusse ning
   kohustas Viru Vanglat esitama vastuse kaebusele hiljemalt 25.01.2016.



                                                                                      1
3. 21.01.2016 esitas Viru Vangla kohtule vastuse kaebusele, milles palub menetluse
   lõpetada, kuna Viru Vangla 21.01.2016 käskkirjaga nr 6-3/61 tunnistati Viru Vangla
   14.09.2015 käskkirja nr 6-3/1155-D kehtetuks.

4. 01.02.2016 küsis kohus kaebaja seisukohta vastustaja taotluse lahendamiseks menetluse
   lõpetamise kohta.

5. 16.02.2016 esitas A. A vastuse kohtunõudele, milles kaebaja hinnangul puudub vajadus
   edasiste menetlustoimingute tegemiseks ning esineb alus menetluse lõpetamiseks. Kaebaja
   palub lõpetada menetlus seoses vaidlusaluse haldusakti kehtetuks tunnistamisega ning
   mõista vastustajalt kaebaja kasuks välja menetluskulud summas 450 eurot. Ühtlasi palub
   kaebaja tagastada kaebuse esitamisel tasutud riigilõiv summas 15 eurot.

6. 25.02.2016 esitas kaebaja kohtule menetluskulude kinnituse kviitungi nr 2162201/01-S
   kaebajale haldusasjas nr 3-15-3092 osutatud õigusabi teenuste eest summas 450 eurot.

7. Tartu Halduskohtu 08.03.2016 määrusega kohus kohustas vastustajat esitama kohtule
   hiljemalt 11.03.2016 kirjalik vastus kaebaja 16.02.2016 menetluskulude rahalise suuruse
   kindlaksmääramise taotluse kohta.

8. 09.03.2016 kohtule saabunud vastuses ei nõustu vastustaja menetluskulude summaga,
   milleks kaebaja on antud juhul märkinud 450 eurot. Vastustaja arvates ei ole põhjendatud
   õigusabikulud kaebuse koostamisel ja selle esitamisel kohtule 3 tunni ulatuses, s.o
   summas 300 eurot ja kohtunõudega tutvumise ning kaebaja seisukoha koostamise ja
   esitamise ulatuses, s.o 100 eurot. Vastustaja olles tutvunud käesolevas haldusasjas kaebaja
   poolt koosatud nii haldusmenetluse käigus, 7.12.2015 kaebuse kui ka 16.02.2016
   kohtunõude vastusega, leiab, et arvestades nimetatud dokumentide sisu ja haldusaja
   lihtsust ning vähest mahtu, ei ole õigusabi kulud summas 400 (300+100) eurot
   põhjendatud. Vastavalt HKMS § 109 lg 6 sätestatule mõistab kohus välja üksnes vajalikud
   ja põhjendatud menetluskulud. Vastustaja on seisukohal, et õigusabikulud ei ole
   põhjendatud ning juhib tähelepanu, et 07.12.2015 kaebuses on kasutatud sisuliselt samu
   väiteid kui 10.10.2015 vaides. Vastustaja palub hinnata halduskohtul esitatud
   menetluskulude põhjendatust ning vähendada kaebaja poolt taotletud menetluskulude
   summat.

KOHTU PÕHJENDUSED

9. HKMS § 152 lg 1 p 4 kohaselt kohus lõpetab määrusega menetluse kui kaebuses
   vaidlustatud haldusakt on kehtetuks tunnistatud või kaebuses nõutav haldusakt on antud
   või toiming tehtud.

10. HKMS § 152 lg 2 kohaselt kohus ei lõpeta menetlust käesoleva paragrahvi lõike 1 punkti
    4 alusel, vaid jätkab menetlust haldusakti õigusvastasuse või haldusakti andmata või
    toimingu tegemata jätmise õigusvastasuse tuvastamiseks, kui see on vajalik kaebaja
    õiguste kaitseks ja kaebaja seda taotleb.

11. 16.02.2016 kohtule saabunud kaebaja vastuse kohaselt kaebaja hinnangul puudub vajadus
    edasiste menetlustoimingute tegemiseks ning esineb alus menetluse lõpetamiseks ning on
    nõustunud menetluse lõpetamisega, tulenevalt eeltoodust peab kohus võimalikuks antud
    haldusasjas nr 3-15-3092 menetluse lõpetamist HKMS § 152 lg 1 p 4 alusel.


                                                                                            2
12. Puudub vaidlus selles, et Viru Vangla 21.01.2016 käskkirjaga nr 6-3/61 tunnistati Viru
    Vangla 14.09.2015 käskkirja nr 6-3/1155-D kehtetuks ning pooled on nõus menetluse
    lõpetamisega.

13. Kohus selgitab, et tulenevalt HKMS § 155 lg 6 kohaselt kaebuse läbi vaatamata jätmisel ja
    menetluse lõpetamisel on käesoleva seadustiku §-s 43 sätestatud tagajärjed. HKMS § 43
    lg 1 p 2 kohaselt halduskohtule kaebuse esitamine ei ole lubatud, kui sama isik on
    halduskohtule juba esitanud kaebuse sama nõudega samal alusel ning selle kohta on
    jõustunud kohtumäärus menetluse lõpetamise kohta.

14. HKMS § 108 lg 6 kohaselt kannab vastustaja menetluskulud, kui kohus lõpetab menetluse
    HKMS § 152 lg 1 p 4 alusel, välja arvatud juhul, kui kaebuses vaidlustatud haldusakti
    kehtetuks tunnistamine või kaebuses nõutud haldusakti andmine või toimingu tegemine ei
    olnud tingitud kaebuse esitamisest.

15. HKMS § 109 lg 1 menetluskulude väljamõistmiseks esitatakse kohtule enne kohtuvaidlusi
    menetluskulude nimekiri ja kuludokumendid. Kuludokumendid, mis seonduvad
    osalemisega kohtuistungil, kus lõpetati asja arutamine, samuti selliste kulude nimekiri,
    esitatakse kohtule hiljemalt kolme tööpäeva jooksul pärast istungi lõppu. Kirjalikus
    menetluses esitatakse menetluskulude nimekiri ja kuludokumendid kohtu poolt määratud
    tähtaja jooksul. Kuludokumentide ja menetluskulude nimekirja esitamata jätmise korral
    menetluskulusid välja ei mõisteta. HKMS § 109 lg 6 kohaselt kohus mõistab välja üksnes
    vajalikud ja põhjendatud menetluskulud.

16. Kaebaja on esitanud kohtule taotluse menetluskulude kindlaksmääramiseks, mille kohaselt
    kaebajat esindas antud haldusasjas Natus Vincere õigusbüroo jurist Vladimir Kolga, kes
    osutas kaebajale õigusabiteenuseid menetlusdokumentide analüüsil ja kaebuse
    koostamisel. Kaebaja palub määrata menetluskulude suuruseks, mille vastustaja peab
    kaebajale hüvitama 450 eurot. Taotlusest nähtub, et esindajal on kulunud esmase
    konsultatsiooni ja dokumentide analüüsile 0,4 tundi summas 40 eurot; 07.12.2015 kaebuse
    koostamise ja kohtule esitamisele on kulunud 3 tundi, kokku summas 300 eurot;
    vastustaja 21.01.2016 vastusega tutvumine 0,1 tundi summas 10 eurot ja Tartu
    Halduskohtu kohtunõudega tutvumine ning kaebuse esitaja seisukoha koostamine ja
    esitamine 1 tund summas 100 euro.

17. Kolleegiumi pikaajalise praktika kohaselt saab teiselt poolelt välja mõista vaid tegelikult
    kantud menetluskulusid. Riigikohtu 12. detsembri 2013. a otsuse haldusasjas nr 3-3-1-54-
    13, p 30 on kolleegium asunud seisukohale, et advokaadibüroo kinnitus selle kohta, et
    arved on tasutud, ei ole piisav tõend, mis kinnitaks menetluskulude reaalset kantust.
    Menetluskulude kandmine peab olema tõendatud kuludokumentidega, millest nähtub, et
    menetluskulud on menetlusosalise poolt reaalselt kantud (nt maksekorraldus arve tasumise
    kohta, arveldusarve väljavõte, kassa sissetuleku order arve sularahas tasumise kohta vms).

   Kaebaja on 25.02.2016 kohtule esitanud menetluskulude kinnituse kviitungi nr
   2162201/01-S kaebajale haldusasjas nr 3-15-3092 osutatud õigusabi teenuste eest summas
   450 eurot.




                                                                                             3
18. Vastustaja ei nõustu menetluskulude summaga, milleks kaebaja on antud juhul märkinud
    450 eurot ja palub hinnata halduskohtul esitatud menetluskulude põhjendatust ning
    vähendada kaebaja poolt taotletud menetluskulude summat.

19. Taotlusest nähtub, et 07.12.2015 kaebuse koostamise ja kohtule esitamisele on kulunud 3
    tundi, kokku summas 300 eurot. Kohus nõustub vastustaja seisukohaga, et õigusabikulud
    kaebuse koostamisel ja selle esitamisel kohtule 3 tunni ulatuses, s.o summas 300 eurot ei
    ole põhjendatud. Kohtu hinnangul on vastustaja õigesti leidnud, et nii 10.10.2015 esitatud
    vaides kui ka 07.12.2015 kohtule esitatud kaebuses on kasutatud sisuliselt samu väiteid
    ning kaebuse punktides 1-6 märgitu sisuliselt kattub vaide punktides 1-6 märgituga.
    Eeltoodust tulenevalt on kohtu hinnangul on põhjendatud kaebuse koostamisele kulunud
    1,5 tundi ehk õigusabikulu 150 euro ulatuses. Muuhulgas on kaebaja palunud välja mõista
    õigusabikulu kohtunõudega tutvumise ning kaebuse esitaja seisukoha koostamise ja
    esitamise eest 1 tund summas 100 eurot. Kohus märgib, et kohtunõudes kohustas kohus
    kaebajat vastama vastustaja menetluse lõpetamise taotlusele ja kohtule teatama, kas
    kaebaja on nõus menetluse lõpetamisega. Kohtu hinnangul ei ole tegemist keeruka
    õigusliku küsimusega ja selle vastamisega, mistõttu kohus peab põhjendatuks
    kohtunõudele vastuse koostamiseks 0,5 tundi s.o 50 eurot. Taotluses märgitud ülejäänud
    kulud: konsultatsioon ja dokumentide analüüs 0,4 tundi summas 40 eurot ja vastustaja
    21.01.2016 vastusega tutvumine 0,1 tundi summas 10 eurot, peab kohus vajalikuks ja
    põhjendatuks kuluks.

20. Tulenevalt eeltoodust kohus leiab, et kaebaja õigusabikulu summas 250 eurot on vajalik ja
    põhjendatud:
    - esmase konsultatsiooni ja dokumentide analüüsile 0,4 tundi summas 40 eurot
    - 07.12.2015 kaebuse koostamise ja kohtule esitamisele on kulunud 1,5 tundi, kokku
       summas 150 eurot;
    - vastustaja 21.01.2016 vastusega tutvumine 0,1 tundi summas 10 eurot
    - Tartu Halduskohtu kohtunõudega tutvumine ning kaebuse esitaja seisukoha
       koostamine ja esitamine 0,5 tundi summas 50 eurot

    Kohus mõistab vastustajalt kaebaja kasuks välja õigusabikulud 250 eurot. Ülejäänud
    menetluskulud jäävad menetlusosaliste endi kanda.

21. Kaebuse esitamisel on tasutud 16.12.2015 riigilõivu summas 15 eurot, mille kohta on
    kohtule esitatud maksekorraldus nr 440 (tl 33). HKMS § 104 lg 5 p 4 kohaselt tasutud
    riigilõiv tagastatakse kui kohus lõpetab menetluse käesoleva seadustiku § 152 lõike 1
    punkti 2 või 4 alusel. Tasutud riigilõiv summas 15 eurot tuleb tagastada K. Z
    arvelduskontole nr EEXXXXXXXXXXXXXXXXXX Swedbank.


(digitaalselt allkirjastatud)
Ülle Polluks
kohtunik




                                                                                            4
