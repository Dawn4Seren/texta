                            KOHTUOTSUS
                                EESTI VABARIIGI NIMEL
                                (õigeksvõtul põhinev otsus)

 Kohus                             Harju Maakohus
 Kohtunik                          Helina Luksepp
 Otsuse tegemise aeg ja koht       14.04.2016 Tallinn, Kentmanni kohtumaja
 Tsiviilasja number                2-15-17203
 Tsiviilasi                        XXXhagi XXXOÜ vastu kinnisasja tagastamiseks

 Hagihind                          85 000 eurot

 Menetlusosalised ja nende         Hageja: XXX(isikukood XXX, elukoht XXX);
 esindajad
                                   Hageja lepinguline esindaja: Erica Kaldre (isikukood
                                   48505140399, e-post: erica.kaldre@gmail.com);
                                   Kostja: XXXOÜ (registrikood XXX, asukoht XXX);
                                   Kostja seadusjärgne esindaja: juhataja XXX (isikukood
                                   XXX, viibimiskoht XXX).
 Asja läbivaatamine                kirjalik menetlus


 RESOLUTSIOON
  1. Rahuldada XXX hagi XXXOÜ vastu kostja õigeksvõtul põhineva otsusega.
  2. Kohustada XXXOÜ-d lepingust taganemise tagasitäitmiseks tagastama XXX
     omandisse korteriomand aadressil Tallinnas XXX (Tartu Maakohtu
     kinnistusosakonna registriosa nr XXX) ning andma nõusolek kinnistusraamatus
     vastava kande tegemiseks - kanda Tallinnas XXXkorteriomandi kohta Tartu
     Maakohtu kinnistusosakonnas avatud registriosa nr XXX II jakku omanikuna
     XXX(isikukood XXX) ning kustutada senine kanne omaniku XXXOÜ kohta.
 3. Jätta menetluskulud poolte endi kanda.
 4. Hagi õigeksvõtul põhinev otsus on tagatiseta viivitamata täidetav.

 Edasikaebamise kord

Kohtuotsuse peale võib esitada Tallinna Ringkonnakohtule apellatsioonkaebuse 30 päeva
jooksul arvates otsuse ärakirja kättetoimetamisest, kuid mitte hiljem kui 5 kuu jooksul otsuse
avalikult teatavaks tegemisest. Kaebus võidakse lahendada kirjalikus menetluses, kui kaebuses
ei taotleta selle lahendamist istungil.


                                              1
Kohus selgitab, et menetlusabi taotlemise korral peab seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks menetlusabi taotletakse, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus sellisel
juhul mõistliku tähtaja pärast menetlusabi andmise taotluse lahendamist, kui nimetatud taotlus
ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

Kohus selgitab, et menetlustoimingut, mille tegemiseks on kehtestatud tähtaeg, võib teha
tähtaja viimasel päeval kuni kella 24.00-ni (TsMS § 62 lg 2).

Kohtuotsuse selgitused

TsMS § 444 lg 3 järgi võib kohus teha hagi õigeksvõtul põhineva otsuse kirjeldava ja
põhjendava osata.

Seetõttu märgib kohus lühidalt vaid alljärgnevat:

1. XXX(hageja) esitas 16.11.2015 Harju Maakohtule hagi XXXOÜ (kostja) vastu kinnisasja
tagastamiseks. Menetluskulud palub jätta kostja kanda.

2. Kohus jättis hagiavalduse 04.12.2015 määrusega käiguta.

3. 11.12.2015 selgitas hageja, et poolte vahel on 05.10.2015 sõlmitud suuline kokkulepe, et
tähtaja saabumisel kohustub kostja tasuma kogu summa 2 nädala jooksul, samuti et hageja on
kohtusse pöördunud kuu aja möödumisel täiendavalt kostjale antud tähtaja möödumisest.
Kostja ei ole vastu omanikukannete muutmisele, kuid kostja ainus juhatuse liige viibib
kinnipidamiskohas. Hageja soovis täiendavat tähtaega kostja nõusoleku kohtule edastamiseks.

4. Hageja esitas 05.01.2016 kohtule kostja juhatuse liikme 30.12.2015 allkirjastatud
omakäelise tahteavalduse taganeda ostu-müügilepingust XXXkorteriomandi osas ja tagastada
see XXX.

5. 28.01.2016 täpsustatud nõude kohaselt taotleb hageja kostja tahteavalduse kohtulahendiga
asendamist, kohustada kostjat sõlmima käsutusleping, asendada sõlmitav asjaõigusleping
kohtulahendiga, hageja müügilepingust taganemise järel hageja palub kohtul VÕS § 108, TsÜS
§ 68 lg 5 ja KRS § 34 1 lg 8 alusel kohustada kostjat XXXOÜ teha tahteavaldus vaidlusaluse
kinnistu omanikukande muutmiseks kinnistusraamatus ja muuta omaniku kanne
kinnistusraamatus - kanda hageja kinnistusraamatusse omanikuna.

6. Harju Maakohtu 29.02.2016 määrusega võeti hagi menetlusse – hageja eesmärk on kohtule
arusaadav ning kostja on hageja nõude sisuliselt omaks võtnud.

7. 09.03.2016 vastuses hagiavaldusele, võttis kostja hagi õigeks. Kohtukulud palus kostja
jaotada võrdselt osapoolte vahel.

8. Kohus rahuldab hagi õigeksvõtul põhineval otsusel.




                                              2
9. TsMS § 168 lg 6 kohaselt kui kostja võtab hagi kohe õigeks, kannab hageja menetluskulud
ise, kui kostja ei ole oma käitumisega andnud põhjust hagi esitamiseks. Kostja tegi avalduse
hagi õigeksvõtmiseks esimeses kohtule esitatud menetlusdokumendis.

TsMS § 162 lg 4 kohaselt võib kohus jätta kulud täielikult või osaliselt poolte endi kanda, kui
vastaspoole kulude väljamõistmine poolelt, kelle kahjuks otsus tehti, oleks tema suhtes
äärmiselt ebaõiglane või ebamõistlik.

Kohtu hinnangul on käesoleval juhul mõistlik jätta menetluskulud poolte endi kanda.

10. TsMS § 178 lg 1 tulenevalt saab menetluskulude jaotuse kohta tehtud kohtulahendit
vaidlustada üksnes selle kohtulahendi peale edasi kaevates, millega menetluskulude jaotus
kindlaks määrati.


/allkirjastatud digitaalselt/

Helina Luksepp
kohtunik




                                              3
