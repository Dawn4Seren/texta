                              KOHTUMÄÄRUS

Kohus                               Harju Maakohus

Kohtukoosseis                       kohtunik Merike Varusk

Määruse tegemise aeg ja koht        18. veebruar 2016, Tallinn, Tartu mnt kohtumaja

Tsiviilasja number                  2-15-106598

Tsiviilasi                          XXX aktsiaseltsi hagi XXX OÜ vastu võla nõudes

Tsiviilasja hind                    9 373.13 eurot

Menetlustoiming                     kompromissi kinnitamine,      riigilõivu   tagastamine   ja
                                    menetluse lõpetamine

Menetlusosalised ja nende           hageja XXXaktsiaselts (registrikood XXX, asukoht XXX);
esindajad                           hageja seaduslik esindaja XXX(e-post: XXX; XXX;
                                    XXX);
                                    kostja XXX OÜ (registrikood XXX, asukoht XXX, e-post:
                                    XXX);
                                    kostja seaduslik esindaja XXX(e-post: XXX)
                                    kostja lepinguline esindaja Olesja Polehhina (Iuris
                                    Õigusbüroo OÜ, e-post: iurisburoo@gmail.com).


RESOLUTSIOON

   I.        Kinnitada XXX aktsiaseltsi ja XXX OÜ vaheline kompromiss järgmiselt:

             1. pooled on kokku leppinud lõpetada poolte vaheline vaidlus tsiviilasjas nr 2-15-
                106598 kompromissiga kokkulepitud tingimustel;
             2. kostja esindaja on tasunud 3 000 (kolm tuhat) eurot 10.12.2015 XXX
                aktsiaseltsi arvelduskontole nr XXX Swedbank AS-is, selgitusega:
                „kompromiss tsiviilasjas nr 2-15-106598“;
             3. peale summa 3000 eurot laekumist on XXXaktsiaselts tagastanud XXX OÜ-le
                suurema osa kinnipeetud kaubast (laste kaup);
             4. ülejäänud võlgnevuse summas 2 877.68 eurot (kaks tuhat kaheksasada
                seitsekümmend seitse eurot ja 68 senti) tasub kostja XXX OÜ järgmise
                graafiku järgi:
        •       23.01.2015 – 575.53 eurot (viissada seitsekümmend viis eurot ja 53 senti);
        •       23.02.2015 – 575.53 eurot (viissada seitsekümmend viis eurot ja 53 senti);
        •       23.03.2015 – 575.53 eurot (viissada seitsekümmend viis eurot ja 53 senti);
                                                                                   2-15-106598

          •      01.04.2015 – 575.53 eurot (viissada seitsekümmend viis eurot ja 53 senti);
          •      01.05.2015 – 575.53 eurot (viissada seitsekümmend viis eurot ja 53 senti);

              5. kui kostja viivitab hagejale kompromisslepingu järgi tasumisele kuuluva
                 makse tasumisega, siis kohustub kostja maksma hagejale viivist 0,1% (null
                 koma üks) päevas tähtaegselt tasumata summalt;
              6. menetluskulud jäävad poolte endi kanda.

   II.        Lõpetada menetlus seoses kompromissi saavutamisega XXX aktsiaseltsi hagi
              XXX OÜ vastu võla nõudes.

   III.       Rahuldada hageja taotlus poole menetluses tasutud riigilõivu tagastamiseks.
              Tagastada käesoleva kohtumääruse jõustumisel pool menetluses tasutud
              riigilõivust, s.o 275 (kakssada seitsekümmend viis eurot) eurot hageja XXX
              aktsiaseltsi arveldusarvele nr XXX Swedbank AS-is.

   IV.        Toimetada käesoleva kohtumääruse ärakiri menetlusosalistele kätte.


Edasikaebamise kord

Määruse peale võib esitada määruskaebuse Tallinna Ringkonnakohtule Harju Maakohtu Tartu
mnt kohtumaja kaudu 3 päeva jooksul määruse kättesaamisest.


Asjaolud

Harju Maakohtu menetluses on XXXaktsiaseltsi hagi XXX OÜ vastu võla nõudes.

Pooled on 26.01.2016 esitanud kohtule kompromissi, mille paluvad kinnitada ja menetluse
nende vahel antud tsiviilasjas lõpetada selleks kohtuistungit pidamata. Kompromissi kohaselt
on pooled teadlikud seadusest tulenevatest nõuetest kohtuliku kompromissi sõlmimisele ja
kohtuliku kompromissi tagajärgedest. Pooled on kokku leppinud ja avaldavad kohtule, et
vastavalt TsMS § 64 lõike 2 ja § 433 lg 1 ja 2 sätetele lühendavad pooled kompromissi
kinnitavale kohtumäärusele määruskaebuse esitamise tähtaega 3 päevani. Pooled paluvad
kohtul kohtumäärusega tagastada pool hageja poolt tasutud riigilõivust, s.o 275 eurot hageja
arveldusarvele nr XXX Swedbank AS-is.


Kohtumääruse põhjendused

Õigusnormid, millest kohus juhindub, on järgmised:
tsiviilkohtumenetluse seadustiku (edaspidi TsMS) § 430 lg 1 kohaselt võivad pooled
menetluse kuni hagi kohta tehtud lahendi jõustumiseni lõpetada kompromissiga. Kohus
kinnitab kompromissi määrusega, millega ühtlasi lõpetab asja menetluse. Kompromissi
kinnitamise määruses märgitakse kompromissi tingimused.
TsMS § 430 lg 3 kohaselt ei kinnita kohus kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole võimalik
täita.
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada.


                                                                                              2
                                                                               2-15-106598


Kompromissi kinnitamine

Harju Maakohtu menetluses on XXXaktsiaseltsi hagi XXX OÜ vastu võla nõudes.

Pooled on 26.01.2016 esitanud kohtule kompromissi, mille paluvad kinnitada ja menetluse
nende vahel antud tsiviilasjas lõpetada selleks kohtuistungit pidamata. Kompromissi kohaselt
on pooled teadlikud seadusest tulenevatest nõuetest kohtuliku kompromissi sõlmimisele ja
kohtuliku kompromissi tagajärgedest. Pooled on kokku leppinud ja avaldavad kohtule, et
vastavalt TsMS § 64 lõike 2 ja § 433 lg 1 ja 2 sätetele lühendavad pooled kompromissi
kinnitavale kohtumäärusele määruskaebuse esitamise tähtaega 3 päevani. Pooled paluvad
kohtul kohtumäärusega tagastada pool hageja poolt tasutud riigilõivust, s.o 275 eurot hageja
arveldusarvele nr XXX Swedbank AS-is.

Kohus on seisukohal, et kompromiss on seaduslik, ei ole vastuolus heade kommetega ega riku
avalikku huvi, samuti on võimalik kompromissi täita. Seega kohus leiab, et kompromiss tuleb
kinnitada ja menetlus käesolevas tsiviilasjas lõpetada.

Kohus ei kinnita kompromissi punkti 2.6. sõnastuses „sõlmitud kompromiss omab juriidilist
jõudu vaid siis, kui kompromissi sõlmimise tingimused täidetud“, kuna kompromiss
kinnitatakse kohtumäärusega, mida saab tühistada üksnes seaduses ettenähtud korras. Kohus
selgitab, et kooskõlas TsMS § 430 lõikega 6 asendab kokkuleppe sõlmimine kohtu kinnitatud
kompromissina kokkuleppe notariaalset tõestamist. TsMS §-st 432 tulenevalt ei saa hageja
menetluse lõpetamise korral pöörduda uuesti kohtusse hagiga sama kostja vastu vaidluses
samal alusel sama hagieseme üle. Kompromissi saab vastavalt TsMS § 430 lõikes 8
sätestatule tühistada ja selle tühisusele saab tugineda tsiviilseadustiku üldosa seaduses
nimetatud alustel ning kompromissist saab taganeda või selle üles öelda võlaõigusseaduses
nimetatud alustel. Kompromissi saab tühistada või selle tühisusele tugineda ning
kompromissist saab taganeda või kompromissi üles öelda üksnes kompromissi kui
täitedokumendi alusel toimuva täitemenetluse hagiga lubamatuks tunnistamise menetluses.
Kui kohus sellise hagi rahuldab, loetakse, et kompromissil ei ole täielikult või osaliselt
õiguslikke tagajärgi ja menetlus asjas, milles kompromiss sõlmiti, jätkub.

Menetluskulude jaotus

TsMS § 173 lg 1 järgi esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 168 lg 3 alusel kompromissi
sõlmimise korral kannavad pooled oma menetluskulud ise, kui nad ei ole kokku leppinud
teisiti. Pooled on kompromissis kokku leppinud, et menetluskulud jäävad poolte endi kanda.




                                                                                          3
                                                                                    2-15-106598

Riigilõivu tagastamine

TsMS § 150 lg 2 kohaselt tagastatakse pool menetluses tasutud riigilõivust, kui pooled
sõlmivad kompromissi. TsMS § 150 lg 4 kohaselt tagastab riigilõivu kohus, kelle menetluses
asi viimati oli, üksnes selle menetlusosalise avalduse alusel, kes riigilõivu tasus või kelle eest
riigilõivu tasuti. Hageja on maksekäsu kiirmenetluses tasunud 154.95 eurot ja hagiavalduse
esitamisel on tasunud Rahandusministeeriumi arvelduskontole nr EE062200221059223099
395.05 eurot, kokku 550 eurot.

Kohus leiab, et hageja taotlus poole menetluses tasutud riigilõivu tagastamiseks tuleb
rahuldada ning hagejale tuleb tagastada tsiviilasjas nr 2-15-106598 hagiavalduselt tasutud
riigilõivust, s.o 550 eurost pool, s.o 275 eurot. Vastavalt hageja taotlusele tuleb riigilõiv
tagastada hageja arveldusarvele nr XXX Swedbank AS-is.

TsMS § 661 lg 4 järgi võib poolte kokkuleppel määruskaebuse esitamise tähtaega
hagimenetluses lühendada. Kohus lühendab poolte soovil edasikaebetähtaega.




/allkirjastatud digitaalselt/
Merike Varusk
kohtunik




                                                                                                4
