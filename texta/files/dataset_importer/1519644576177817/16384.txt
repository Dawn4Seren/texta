                         KOHTUMÄÄRUS
Kohus                                  Tallinna Halduskohus
Kohtunik                               Kaupo Kruusvee
Määruse tegemise aeg ja koht           05.05.2016, Tallinn
Haldusasja number                      3-16-524
Haldusasi                              S. A. kaebus Politsei- ja Piirivalveameti tähtajalise ela-
                                       misloa kehtetuks tunnistamise otsusele nr 15.3-3/54-1
Menetlustoiming                        Kaebuse tagastamine

RESOLUTSIOON

1.   Tagastada S. A. kaebus.
2.   Tagastada kaebuselt tasutud riigilõiv 15 (viisteist) eurot.

EDASIKAEBAMISE KORD

Määruse resolutsiooni p 1 peale saab esitada Tallinna Halduskohtu kaudu määruskaebuse Tal-
linna Ringkonnakohtule 15 päeva jooksul määruse kättetoimetamisest arvates (halduskohtume-
netluse seadustiku (HKMS) § 121 lg 4, § 204 lg-d 1 ja 2).

ASJAOLUD

1. S. A. (kaebaja) esitas 07.03.2016 Tallinna Halduskohtule kaebuse Politsei- ja Piirival-
veameti (PPA) tähtajalise elamisloa kehtetuks tunnistamise otsuse nr 15.3-3/54-1 peale. Nime-
tatud otsusega tunnistati kaebajale antud tähtajaline elamisluba kehtetuks, kuna ilmnes, et kae-
baja on esitanud valeandmeid ja võltsitud dokumente Euroakadeemiasse vastuvõtmiseks ning
seda eesmärgiga saada tähtajaline elamisluba. Kaebuse kohaselt sai kaebaja kooli õppima asu-
miseks esitatavad dokumendid agendilt ning need dokumendid esitas ta Euroakadeemiale. Kae-
baja ei olnud väidetavalt teadlik, et tema agent võltsis dokumente ning seetõttu palub kaebaja
kaebuse rahuldada.

2. Kohus jättis 24.03.2016 määrusega kaebuse käiguta ning andis kaebajale kaebuse nõude ja
faktiliste asjaolude täpsustamiseks, vaidlustatava haldusakti esitamiseks ning riigilõivu 15 eurot
tasumiseks ja riigilõivu tasumist tõendavate dokumentide esitamiseks, samuti kaebuse tähtaeg-
sust kinnitavate tõendite või kaebetähtaja ennistamise põhjendatud taotluse esitamiseks 15
päeva määruse kättetoimetamisest arvates. Kohus hoiatas, et kui kaebaja kohtu määratud tähtaja
jooksul kaebuse puudusi ei kõrvalda, tagastab kohus kaebuse. Kaebaja sai nimetatud määruse
koos tõlkega kätte 04.04.2016 (tl 11).
                                                                                      3-16-524

3. Kaebaja esitas kohtule 07.04.2016 kirja, milles teatas, et tema ajutine elamisluba on keh-
tetuks tunnistatud ning seega ei ole tal enam seaduslikku õigust Eesti Vabariigis viibimiseks.
Kaebaja palus kohtult ajutist elamisluba.

4. Rahandusministeeriumi riigilõivude ja tagatiste ettemaksukontolt nähtub, et Siseministee-
rium on 12.04.2016 tasunud S. A. eest riigilõivu 15 eurot.

KOHTU PÕHJENDUSED

5. Kaebaja sai kohtu 24.03.2016 määruse ja selle tõlke kätte 04.04.2016 (tl 11). Nimetatud
määrusega anti kaebajale puuduste kõrvaldamiseks 15-päevane tähtaeg ja seega pidi kaebaja
kohtu 24.03.2016 määruses osundatud puudused kõrvaldama hiljemalt 19.04.2016. Kuigi kae-
baja eest on tasutud riigilõiv summas 15 eurot, ei ole kaebaja kuni praeguse määruse tegemiseni
täpsustanud kaebuse nõuet ega kaebuse faktilisi asjaolusid. Lisaks ei esitanud kaebaja kohtule
vaidlusalust haldusakti. Üksnes kaebaja väide, et kaebaja ei olnud teadlik, et on esitanud võlt-
situd dokumente Euroakadeemiale, ei ole piisav tuvastamaks tähtajalise elamisloa kehtetuks
tunnistamise otsuse õigusvastasus. Kaebaja ei esitanud kohtule ka kaebuse tähtaegsust kinnita-
vaid tõendeid ega kaebetähtaja ennistamise taotlust. Eelviidatud puuduste tõttu ei ole kohtul
võimalik kaebust menetleda ja kaebus tuleb HKMS § 121 lg 1 p 2 alusel läbivaatamatult tagas-
tada. Kaebajat on kaebuse puuduse kõrvaldamata jätmise tagajärgede eest hoiatatud.

6. HKMS § 43 lg 2 järgi ei võta kaebuse tagastamine õigust pöörduda uuesti kohtusse. Kae-
buse tagastamisel loetakse, et kaebus ei ole kohtu menetluses olnud.

7. HKMS § 104 lg 5 p 2 järgi tasutud riigilõiv tagastatakse, kui kohus tagastab kaebuse selle
esitajale, välja arvatud juhul, kui see toimub HKMS § 121 lg 2 alusel. Seega tuleb kaebuse
esitamisel tasutud riigilõiv summas 15 eurot tagastada.


(allkirjastatud digitaalselt)

Kaupo Kruusvee
Kohtunik




                                                                                           2(2)
